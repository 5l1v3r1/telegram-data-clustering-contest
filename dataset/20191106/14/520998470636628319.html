<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/vidnovili-roboti-z-budivnictva-mostiv-v-seli-roztoki-na-bukovini-379907"/>
    <meta property="og:site_name" content="Погляд"/>
    <meta property="article:published_time" content="2019-11-06T14:38:00+00:00"/>
    <meta property="og:title" content="Відновили роботи з будівництва мостів в селі Розтоки на Буковині"/>
    <meta property="og:description" content="Після тривалої перерви відновлено роботи з будівництва мостів в селі Розтоки"/>
  </head>
  <body>
    <article>
      <h1>Відновили роботи з будівництва мостів в селі Розтоки на Буковині</h1>
      <h2>Наразі процедура торгів завершена, з переможцем укладено договір</h2>
      <address>
        <time datetime="2019-11-06T14:38:00+00:00">06 Nov 2019, 14:38</time>
      </address>
      <p>За наслідками стихії 2008 року було практично перервано сполучення Путильського району Чернівецької області з обласним центром та іншими районами області через руйнування частини дороги Р-62 Криворівня – Усть-Путила – Старі Кути –Вижниця – Сторожинець – Чернівці на км 22+400 – км 23+600.</p>
      <p>За розробленою проектно-кошторисною документацією було розпочато відновлення зазначеної ділянки, але за браком коштів роботи були припинені. На ділянці дороги км 22+400 – км 23+600 рух здійснюється по тимчасових мостах типу САРМ, які практично вичерпали свій ресурс. У поточному році було відкореговано проектно-кошторисну документацію.</p>
      <p>У зв’язку з тим, що замовник був змушений двічі проводити процедуру закупівлі по даному об’єкту, в тому числі і через блокування процедури в Антимонопольному Комітеті України учасниками торгів, Укравтодором було прийнято рішення перенаправити фінансування з вказаного об’єкта на інші.</p>
      <p>На даний час процедура торгів завершена, визначено переможця торгів - ТОВ «Енергетично-дорожнє будівництво», з яким укладено договір на проведення робіт.</p>
      <p>Зважаючи на важливість зазначеного об’єкта для нормального функціонування дорожньої мережі області, транспортного сполучення гірського Путильського району з іншими районами, особливо у зимовий період, Службою автомобільних доріг у Чернівецькій області подано до Укравтодору звернення щодо відновлення фінансування. Також згідно рішення XXXI сесії Чернівецької обласної ради VII скликання від 28.05.2019 року №73-31/19 «Про внесення змін до обласного бюджету на 2019 рік» цільова субвенція в розмірі 5000,0 тис. грн буде використана на оплату робіт на будівництво дороги Р-62 на даній ділянці.</p>
      <p>Починаючи з жовтня 2019 року ТОВ «ЕДБ» розпочало підготовку будівельного майданчика, перевезення техніки, матеріалів та будівельної інфраструктури. Найближчим часом розпочнеться монтаж бетонного мінізаводу, складських приміщень, господарських та побутових споруд для робітників, завезення арматури, панелей перекриття, їх монтаж. Всі роботи підрядник виконує за рахунок власних оборотних коштів. Про це йдеться на офіційному сайті Путильської РДА.</p>
      <related>
        <h4>Схожі записи</h4>
        <a href="https://pogliad.ua/news/chernivtsi/groshi-na-remont-kilometra-dorogi-i-dvoh-mostiv-na-putilschini-vzyali-v-kredit-159792"/>
        <a href="https://pogliad.ua/news/bukovina/u-2019-roci-mayut-dobuduvati-mosti-v-roztokah-ta-marshincyah-na-bukovini-369094"/>
        <a href="https://pogliad.ua/news/bukovina/u-cherniveckiy-oblasti-prodovzhat-budivnictvo-mostiv-u-roztokah-ta-marshincyah-367340"/>
        <a href="https://pogliad.ua/news/bukovina/u-cherniveckiy-oblasti-lyudi-vimagayut-remontu-mosta-cherez-richku-siret-315800"/>
      </related>
    </article>
  </body>
</html>