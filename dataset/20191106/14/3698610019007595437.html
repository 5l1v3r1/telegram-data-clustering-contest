<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/erdogan-ogolosiv-pro-zatrimannya-druzhini-likvidovanogo-vatazhka-idil-328702_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T14:45:00+00:00"/>
    <meta property="og:title" content="Ердоган оголосив про затримання дружини ліквідованого ватажка ІДІЛ"/>
    <meta property="og:description" content="Раніше керівник управління зв'язків з громадськістю адміністрації президента Туреччини Фахреттин Алтун заявив, що сестра вбитого ватажка ІДІЛ затримана в сирійській провінції Ідліб."/>
  </head>
  <body>
    <article>
      <h1>Ердоган оголосив про затримання дружини ліквідованого ватажка ІДІЛ</h1>
      <h2>Раніше керівник управління зв'язків з громадськістю адміністрації президента Туреччини Фахреттин Алтун заявив, що сестра вбитого ватажка ІДІЛ затримана в сирійській провінції Ідліб.</h2>
      <address>
        <time datetime="2019-11-06T14:45:00+00:00">06 Nov 2019, 14:45</time>
      </address>
      <p><b><a href="https://dt.ua/WORLD/turechchina-vishle-vsih-inozemnih-boyovikiv-idil-328437_.html">Президент Туреччини Реджеп Тайіп Ердоган</a> </b>під час виступу в Анкарі заявив, що турецькі служби безпеки затримали дружину ліквідованого лідера угрупування "Ісламська держава" Абу Бакра аль-Багдаді, повідомляє <a href="https://www.aa.com.tr/tr/turkiye/cumhurbaskani-erdogan-deas-elebasi-bagdadinin-esi-yakalandi/1637167">Anadolu</a>.</p>
      <p>"Ми захопили дружину аль-Багдаді, але не здіймали галасу з-за цього. Я інформую про це вперше", - сказав президент турецької республіки.</p>
      <p>Також Він додав, що були також затримані сестра аль-Багдаді і її чоловік.</p>
      <p>Як повідомлялося, напередодні затримали<a href="https://dt.ua/WORLD/turechchina-zatrimala-sestru-likvidovanogo-vatazhka-idil-328497_.html"> <b>старшу сестру ліквідованого ватажка терористичної угруповання "Ісламська держава"</b></a> Абу Бакра аль-Багдаді.</p>
      <p>Турецькі чиновники розповіли журналістам про те, що 65-річну сестру аль-Багдаді звуть Рамсия Авад, і вона може стати "золотою жилою" в плані інформації про діяльність ІДІЛ.</p>
      <p>Разом з родичкою "терориста №1" затримана і її сім'я: чоловік, невістка і п'ятеро дітей. Вони жили у вантажному трейлері в сирійському місті Аваз, провінція Алеппо. З 2016 року (після операції "Щит Євфрату – ред.) ця територія контролюється Туреччиною.</p>
      <p>Нагадаємо, 31 жовтня Міністерство оборони США<b> <a href="https://dt.ua/WORLD/pentagon-opublikuvav-video-specoperaciyi-po-likvidaciyi-al-bagdadi-327946_.html">оприлюднило уривок відеозапису спецоперації</a></b> з ліквідації ватажка терористичного угруповання "Ісламська держава". <b><a href="https://dt.ua/WORLD/u-siriyi-likvidovano-vatazhka-idil-al-bagdadi-zmi-327512_.html">Американські спецпризначенці ліквідували Абу Бакра аль-Багдаді</a></b> в ніч з 26 на 27 жовтня під час спецоперації у сирійській провінції Ідліб, схваленої Дональдом Трампом.</p>
      <p>Американський президент підтвердив, що ватажка ІДІЛ вбито, пославшись на результати тесту ДНК. Смерть аль-Багдаді та його заступника підтвердили й у самому угрупованні.</p>
      <p>Докладніше про те, чому ліквідація лідера може зробити угруповання ще небезпечнішим, читайте в статті Олександра Коренькова "<b><a href="https://dt.ua/international/koli-zhiviy-terorist-korisnishiy-nizh-mertviy-328208_.html">Коли живий терорист корисніший, ніж мертвий</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>