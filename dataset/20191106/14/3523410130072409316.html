<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638459/%D9%86%D9%82%D8%B4-%DA%A9%D8%B1%D8%AF%D9%87%D8%A7%DB%8C-%D8%B9%D8%B1%D8%A7%D9%82-%D9%88-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%B6%D8%AF-%D8%A7%D9%86%D9%82%D9%84%D8%A7%D8%A8-%D8%AF%D8%B1-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%B9%D8%B1%D8%A7%D9%82-%D9%88-%D8%A2%D8%AA%D8%B4-%D8%B2%D8%AF%D9%86-%D9%BE%D8%B1%DA%86%D9%85-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T14:25:00+00:00"/>
    <meta property="og:title" content="نقش کردهای عراق و هواداران ضد انقلاب در ناآرامی های عراق و آتش زدن پرچم جمهوری اسلامی ایران"/>
    <meta property="og:description" content="یک منبع آگاه از نقش کردهای عراق در ناآرامی ها و حضور سازماندهی شده جوانان اربیلی و هواداران ضد انقلاب در جمع تظاهرات کنندگان خبر داد، این منبع گزارش داد که این افراد در آتش زدن پرچم ایران و سر دادن شعارهای ضد ایرانی، نقش مهمی ایفا کرده اند."/>
  </head>
  <body>
    <article>
      <h1>
        <a href="https://www.bultannews.com/fa/news/638459/%D9%86%D9%82%D8%B4-%DA%A9%D8%B1%D8%AF%D9%87%D8%A7%DB%8C-%D8%B9%D8%B1%D8%A7%D9%82-%D9%88-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%B6%D8%AF-%D8%A7%D9%86%D9%82%D9%84%D8%A7%D8%A8-%D8%AF%D8%B1-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%B9%D8%B1%D8%A7%D9%82-%D9%88-%D8%A2%D8%AA%D8%B4-%D8%B2%D8%AF%D9%86-%D9%BE%D8%B1%DA%86%D9%85-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A7%DB%8C%D8%B1%D8%A7%D9%86">نقش کردهای عراق و هواداران ضد انقلاب در ناآرامی های عراق و آتش زدن پرچم جمهوری اسلامی ایران</a>
      </h1>
      <h2>یک منبع آگاه از نقش کردهای عراق در ناآرامی ها و حضور سازماندهی شده جوانان اربیلی و هواداران ضد انقلاب در جمع تظاهرات کنندگان خبر داد، این منبع گزارش داد که این افراد در آتش زدن پرچم ایران و سر دادن شعارهای ضد ایرانی، نقش مهمی ایفا کرده اند.</h2>
      <address><time datetime="2019-11-06T14:25:00+00:00">06 Nov 2019, 14:25</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی:</b> یک منبع مطلع در شمال عراق از اعزام <b>جوانان اربیلی</b> و هواداران <b>ضد انقلاب</b>، به مکان های برگزاری <b>تظاهرات</b> در شهرهای مختلف عراق از جمله بغداد، خبر داد.</p>
      <p> </p>
      <p>به گزارش بولتن نیوز، بعضی از جوانان کردستان عراق به رهبری یکی از سیاستمداران نزدیک به حزب دمکرات کردستان عراق با همراهی جمعی از جوانان هوادار (لاینگر) حزب منحله دمکرات کردستان ایران به جمع تظاهرات کنندگان عراقی ملحق شدند.</p>
      <p> </p>
      <p>این افراد نقش مهمی در ناآرامی های اخیر به ویژه شعارهای ضد ایرانی و آتش زدن پرچم جمهوری اسلامی ایران ایفا کرده اند.</p>
      <p> </p>
      <p>این منبع مطلع گزارش داد که تعدادی از این افراد در بین تظاهرات کنندگان مقابل کنسولگری کشورمان در کربلا، بودند و با آتش زدن پرچم کشورمان و تصاویر سردار قاسم سلیمانی در مقابل رسانه های خارجی، خودنمایی کرده و چنین القا می کردند که از مردم عراق هستند و هدف آنها ترک ایرانیان از خاک عراق است.</p>
      <p> </p>
      <p>گفته می شود این افراد با مینی بوس و اتوبوس های ویژه از اربیل و کرکوک، عازم بغداد و کربلا شدند.</p>
      <p> </p>
      <p>هزینه رفت و آمد و اقامت آنها توسط یکی از مقامات پارتی تامین شده است.</p>
      <p> </p>
      <p>عراق از ۲۵ اکتبر گذشته شاهد موج دوم اعتراضات علیه دولت است، حدود دو هفته قبل نیز اعتراضات مشابهی در این کشور به راه افتاده بود.</p>
      <p> </p>
      <p>انتهای پیام/#</p>
    </article>
  </body>
</html>