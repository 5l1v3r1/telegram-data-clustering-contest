<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ab937d912d39b826/guvernul-elimina-conditiile-de-monopol-pentru-serviciile-de-dializa.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T14:30:47+00:00"/>
    <meta property="og:title" content="Guvernul elimină condițiile de monopol pentru serviciile de dializă"/>
    <meta property="og:description" content="Cabinetul de miniștri a aprobat modificări la Hotărârea cu privire la parteneriatul public-privat pentru serviciile de dializă pentru eliminarea monopolului în prestarea serviciilor de dializă în ambulatoriu."/>
  </head>
  <body>
    <article>
      <h1>Guvernul elimină condițiile de monopol pentru serviciile de dializă</h1>
      <address><time datetime="2019-11-06T14:30:47+00:00">06 Nov 2019, 14:30</time> by <a rel="author">Jurnal.md</a></address>
      <p>
        <b>Cabinetul de miniștri a aprobat modificări la Hotărârea cu privire la parteneriatul public-privat pentru serviciile de dializă pentru eliminarea monopolului în prestarea serviciilor de dializă în ambulatoriu.</b>
      </p>
      <p>Documentul prevede revenirea la termenul iniţial al parteneriatului public-privat pe o perioadă de 12 ani, și nu de 25 de ani, așa cum este în prezent.</p>
      <p>Totodată, în scopul liberalizării pieţei, au fost revizuite condițiile și cerințele partenerului privat, astfel încât Companiei Naţionale de Asigurări în Medicină să i se ofere posibilitatea de a contracta, pentru anul 2020, mai mulţi prestatori de servicii medicale în domeniul dializei în ambulatoriu.</p>
      <p>Acest lucru va asigura pacienților admiși în sistemul public de asigurări medicale dreptul de alegere a prestatorului de servicii în domeniul dializei.</p>
      <p>Potrivit datelor prezentate, partenerul privat a obţinut din această activitate un profit net în creștere considerabilă: de la 8 milioane de lei în anul 2015 la circa 14 milioane de lei în primele 9 luni ale anului 2018.</p>
    </article>
  </body>
</html>