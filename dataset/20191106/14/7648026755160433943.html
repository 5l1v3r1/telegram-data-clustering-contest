<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%9c%d7%95%d7%97-%d7%94%d7%99%d7%a1%d7%98%d7%95%d7%a8%d7%99-%d7%a0%d7%9e%d7%a6%d7%90-%d7%91%d7%91%d7%99%d7%aa-%d7%94%d7%a1%d7%a4%d7%a8-%d7%a4%d7%99%d7%a7-%d7%90-%d7%91%d7%a4%d7%aa%d7%97-%d7%aa%d7%a7%d7%95%d7%94-%d7%9b%d7%9a-%d7%9c%d7%9e%d7%93%d7%95-%d7%9b%d7%90%d7%9f-%d7%9c%d7%a4%d7%a0%d7%99-100-%d7%a9%d7%a0%d7%94-415989/3"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-06T14:20:00+00:00"/>
    <meta property="og:title" content="לוח היסטורי נמצא בבית הספר פיק&quot;א בפתח תקוה: כך למדו כאן לפני 100 שנה"/>
    <meta property="og:description" content="בעבודות תיעוד שהתקיימו לאחרונה במבנה בית ספר היסטורי בפתח תקוה התגלו ממצאים מאוד מעניינים, בניהם לוח קיר ששימש את המורים והתלמידים לפני כ-100 שנה"/>
  </head>
  <body>
    <article>
      <h1>לוח היסטורי נמצא בבית הספר פיק"א בפתח תקוה: כך למדו כאן לפני 100 שנה</h1>
      <h2>בעבודות תיעוד שהתקיימו לאחרונה במבנה בית ספר היסטורי בפתח תקוה התגלו ממצאים מאוד מעניינים, בניהם לוח קיר ששימש את המורים והתלמידים לפני כ-100 שנה</h2>
      <address><time datetime="2019-11-06T14:20:00+00:00">06 Nov 2019, 14:20</time> by <a rel="author">מתן דויטש</a></address>
      <figure>
        <img src="https://cdn.isnet.co.il/dyncontent/2019/11/5/2f0db22e-eead-4656-bf73-e0c9a1ddb831.PNG"/>
        <figcaption>לוח הקיר | צילום: דוברות עיריית פ"ת</figcaption>
      </figure>
      <p>מבנה בית ספר פיק"א, בית הספר היסודי הראשון בפתח תקוה שקם בשנת 1885, הינו מבנה לשימור עם ערך אדריכלי והיסטורי, אשר ב-20 השנים האחרונות היה נטוש וללא כל שימוש.</p>
      <p>לפני כשנה, עם כניסתו של ראש העיר רמי גרינברג לתפקידו, הוא החליט לשפץ את המבנה ולהפכו לחלל עבודה משותף לרווחת תושבי העיר.</p>
      <p>כחלק מעבודות השיפוץ במבנים לשימור, נבנה "תיק תיעוד" על מנת שהמבנה יראה דומה ככל האפשר למקור ובתוך כך מתבצע סקר צבעים במסגרתו מגרדים את כל שכבות הצבע כדי להגיע לשכבת הצבע הראשונה של המבנה.</p>
      <figure>
        <img src="https://cdn.isnet.co.il/dyncontent/2019/11/5/07e3a744-5b8d-4ee7-a587-305877804fae.PNG"/>
        <figcaption>צילום: באדיבות הארכיון לתולדות פ"ת</figcaption>
      </figure>
      <p>בסקר הצבעים שביצע שי פרקש מסטודיו תכלת בבית ספר פיק"א ההסיטורי, נתגלה מלבן בצבע שחור, אשר שימש כלוח עבור התלמידים. לוח הצבע המצויר מכיל שכבות רבות זאת מכיוון שנצבע מחדש אחת לכמה שנים ומקורו בשנת 1920, לפני מאה שנים.</p>
      <p>רמי גרינברג, ראש עיריית פתח תקוה אמר לאחר הגילוי כי "בעיר פתח תקוה טמונה ההיסטוריה של הישוב העברי ושל ארץ ישראל וזה מרגש לגלות כיצד למדו ילדי המושבה לפני 100 שנים. נמשיך לפעול לחדש את המקומות ההיסטוריים לטובת התושבים לצד שימור האתרים כפי שהיו במקור".</p>
    </article>
  </body>
</html>