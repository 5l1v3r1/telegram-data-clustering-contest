<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459052/%E0%A6%86%E0%A6%97%E0%A6%BE%E0%A6%AE%E0%A7%80-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A7%A8%E0%A7%AF-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E2%80%8C%E0%A6%B0%E0%A6%BF-%E0%A6%96%E0%A6%BE%E0%A6%B2%E0%A7%87%E0%A6%A6%E0%A6%BE%E0%A6%B0-%E0%A6%B6%E0%A7%81%E0%A6%A8%E0%A6%BE%E0%A6%A8%E0%A6%BF%E0%A6%B0-%E0%A6%A6%E0%A6%BF%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-06T14:07:00+00:00"/>
    <meta property="og:title" content="আগামী বছরের ২৯ জানুয়া‌রি খালেদার শুনানির দিন ধার্য"/>
    <meta property="og:description" content="অনলাইন ডেস্ক ॥ রাজধানীতে নাশকতার অভিযোগে দায়ের হওয়া আট মামলায় বিএনপি চেয়ারপারসন খালেদা জিয়াসহ আসামিদের বিরুদ্ধে অভিযোগ গঠন শুনানির জন্য আগামী বছরের ২৯ জানুয়া‌রি দিন ধার্য করেছেন আদালত। আজ বুধবার কেরানীগঞ্জের কেন্দ্রীয় কারাগারের অস্থায়ী আদালতের বিচারক ঢাকা মহানগর দায়রা জজ ইমরুল কায়েশ শুনা‌নির এ দিন ধার্য ..."/>
  </head>
  <body>
    <article>
      <h1>আগামী বছরের ২৯ জানুয়া‌রি খালেদার শুনানির দিন ধার্য</h1>
      <address>
        <time datetime="2019-11-06T14:07:00+00:00">06 Nov 2019, 14:07</time>
      </address>
      <figure>
        <img src="http://www.dailyjanakantha.com/files/201911/1573052815_10.jpg"/>
      </figure>
      <p>অনলাইন ডেস্ক ॥ রাজধানীতে নাশকতার অভিযোগে দায়ের হওয়া আট মামলায় বিএনপি চেয়ারপারসন খালেদা জিয়াসহ আসামিদের বিরুদ্ধে অভিযোগ গঠন শুনানির জন্য আগামী বছরের ২৯ জানুয়া‌রি দিন ধার্য করেছেন আদালত।</p>
      <p>আজ বুধবার কেরানীগঞ্জের কেন্দ্রীয় কারাগারের অস্থায়ী আদালতের বিচারক ঢাকা মহানগর দায়রা জজ ইমরুল কায়েশ শুনা‌নির এ দিন ধার্য করেন।</p>
      <p>চি‌কিৎসাধীন খা‌লেদা জিয়া‌কে এ‌দিন আদাল‌তে হা‌জির করা হয়‌নি। তাছাড়া তার আইনজীবীরা জা‌নি‌য়ে‌ছেন, এসব মামলার ক‌য়েক‌টি উচ্চ আদাল‌তে স্থ‌গিত আ‌ছে। এ অবস্থায় অ‌ভি‌যোগ গঠন শুনা‌নির জন্য আদালত নতুন এদিন ধার্য ক‌রেন।</p>
      <p>২০১৫ সালের প্রথম দিকে বিএনপির হরতাল চলাকালে দারুস সালাম থানায় এ মামলাগুলো করে পুলিশ। ২০১৬ সালের প্রথম দিকে খালেদা জিয়াসহ অপর আসামিদের বিরুদ্ধে অভিযোগপত্র দাখিল করা হয়।</p>
      <p>খালেদা জিয়া ছাড়া মামলার উল্লেখযোগ্য আসামিরা হলেন- বিএনপি নেতা আমানউল্লাহ আমান, হাবিব-উন নবী খান সোহেল ও সুলতান সালাউদ্দিন টুকু।</p>
      <p>জিয়া চ্যারিটেবল ট্রাস্ট ও অরফানেজ ট্রাস্ট দুর্নীতি মামলায় ১৭ বছর দণ্ডিত হয়ে বিএনপি চেয়ারপারসন খালেদা জিয়া গত বছরের ৮ ফেব্রুয়ারি থেকে কারাগারে রয়েছেন। বর্তমানে তিনি বঙ্গবন্ধু শেখ মুজিব মেডিক্যাল বিশ্ববিদ্যালয়ে (বিএসএমএমইউ) চিকিৎসাধীন।</p>
    </article>
  </body>
</html>