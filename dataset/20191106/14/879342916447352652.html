<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/06/karta/karta-oos-sytuacziya-sxodi-ukrayiny-6-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-06T14:16:00+00:00"/>
    <meta property="og:title" content="Карта ООС: ситуація на сході України на 6 листопада"/>
    <meta property="og:description" content="Ситуація на сході країни станом на 6 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 6 листопада</h1>
      <address>
        <time datetime="2019-11-06T14:16:00+00:00">06 Nov 2019, 14:16</time>
      </address>
      <p>
        <b>Ситуація на сході країни станом на 6 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/98512/karta-ato-snbo-2019-11-06-ru_origin.jpg"/>
      </figure>
      <p>
        <b>Обстріли:</b>
      </p>
      <p>Упродовж минулої доби кількість обстрілів російсько-окупаційними військами наших оборонних позицій на лінії зіткнення зменшилася до 7. Переважно противник завдавав ударів з гранатометів різних систем, великокаліберних кулеметів та стрілецької зброї, проте одного разу застосував заборонені Мінськими домовленостями міномети калібру 120 мм.</p>
      <h3>Луганський напрямок</h3>
      <p>Тут відбулося 3 обстріли.</p>
      <p>Після 17:00 окупанти з ручних протитанкових і автоматичних станкових гранатометів та стрілецької зброї 25 хвилин обстрілювали наші позиції біля Оріхового.</p>
      <p>О 21:30 розпочався обстріл з автоматичних гранатометів та кулеметів великого калібру опорних пунктів підрозділів Об’єднаних сил поблизу Луганського, що тривав 15 хвилин.</p>
      <p>Наприкінці доби автоматичні станкові гранатомети ворог застосував неподалік Хутора Вільного.</p>
      <h3>Донецький напрямок</h3>
      <p>4 порушення противником режиму тиші мали місце на цьому напрямку.</p>
      <p>Двічі, вранці зі станкових і ручних протитанкових гранатометів та стрілецької зброї, а ввечері з мінометів 120-го калібру і станкових протитанкових гранатометів російсько-окупаційні війська завдали ударів по околицях Водяного.</p>
      <p>Крім того, до обіду поблизу Лебединського окупанти застосували кулемети великого калібру та стрілецьку зброю, а захисників Старогнатівки обстріляли з великокаліберних кулеметів.</p>
      <p>Втрат серед особового складу Об’єднаних сил внаслідок обстрілів упродовж минулої доби не зафіксовано.</p>
      <p><b>Обстановка на сьогодні</b>, 06 листопада</p>
      <p>Від початку поточної доби до 12:30 російсько-окупаційні війська відкривали вогонь одного разу на Луганському напрямку.</p>
      <p>Після опівночі з гранатометів різних систем, кулеметів великого калібру та стрілецької зброї противник обстріляв опорні пункти підрозділів Об’єднаних сил, облаштовані на околицях Кримського.</p>
      <p>Втрат з нашого боку немає.</p>
    </article>
  </body>
</html>