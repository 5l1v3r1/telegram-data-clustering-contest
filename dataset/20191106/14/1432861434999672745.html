<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/venger-barselona-zagubi-harizmata-si-1403557.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T14:54:00+00:00"/>
    <meta property="og:title" content="Венгер: Барселона загуби харизмата си"/>
    <meta property="og:description" content="Бившият мениджър на Арсенал Арсен Венгер заяви, че в момента Барселона хвърлят всичките си надежди върху доброто представяне на Лео Меси, а това губи от харизмата им, която ги направи толкова доминантни през последното десетилетие Снощи „каталунците“ завършиха 0:0 у дома срещу Славия Прага, като загубиха две точки в борбата за първото място в групата"/>
  </head>
  <body>
    <article>
      <h1>Венгер: Барселона загуби харизмата си</h1>
      <address><time datetime="2019-11-06T14:54:00+00:00">06 Nov 2019, 14:54</time> by <a rel="author">Sportlive.bg</a></address>
      <p>Бившият мениджър на Арсенал <a href="https://www.sportlive.bg/tags/3849">Арсен Венгер</a> заяви, че в момента Барселона хвърлят всичките си надежди върху доброто представяне на Лео Меси, а това губи от харизмата им, която ги направи толкова доминантни през последното десетилетие. Снощи „каталунците“ завършиха 0:0 у дома срещу Славия Прага, като загубиха две точки в борбата за първото място в групата. Тимът продължава да търси своята идентичност през този сезон, като може да се каже дори, че <a href="https://www.sportlive.bg/tags/2223">Барселона</a> се намира в лека криза.</p>
      <p>„Те са интересен случай. Историята показва, че са страхотен колектив, но Меси винаги е бил на върха и е правил разликата. Но днес като че ли те играеха, чакайки Меси да направи нещо. Те са страхотен отбор, но загубиха своята харизма и трябва да се запитат дали не са афектирани от провалите си през последните две години срещу Рома и Ливърпул“ каза Венгер пред beIN Sports.</p>
      <p>Въпреки вчерашното равенство, отборът на Барселона продължава да води в група F в <a href="https://www.sportlive.bg/tags/3387">Шампионската лига</a> с 8 точки, следван от Борусия Дортмунд със 7. „Каталунците“ са лидери и в Ла Лига, но въпреки това треньорското място на Ернесто Валверде изглежда все по-несигурно. <i><a href="https://www.sportlive.bg/worldfootball/championsleague/Pokazatelno-Kamp-Nou-s-naj-niska-poseshtaemost-v-ShL-ot-2-godini-nasam-1403443.html">Липсата на доверие към наставника бе показано и от феновете във вчерашната вечер.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Problemite-za-Barselona-prodylzhavat-da-se-mnozhat-1403524.html"/>
        <a href="https://www.sportlive.bg/worldfootball/championsleague/VIDEO-Zashto-Mesi-ne-podade-na-otkritiq-Grizman-a-igra-sam-sreshtu-trima-1403376.html"/>
        <a href="https://www.sportlive.bg/worldfootball/championsleague/Valverde-Normalno-e-fenovete-da-iziskvat-poveche-1403358.html"/>
        <a href="https://www.sportlive.bg/worldfootball/championsleague/Pike-pomoli-fenovete-za-tyrpenie-sled-00-sys-Slaviq-(Praga)-1403316.html"/>
        <a href="https://www.sportlive.bg/worldfootball/championsleague/Zrelishta-navsqkyde-i-samo-na-Kamp-nou---nulevo-remi-vsichki-rezultati-v-Shampionska-liga-1403309.html"/>
      </related>
    </article>
  </body>
</html>