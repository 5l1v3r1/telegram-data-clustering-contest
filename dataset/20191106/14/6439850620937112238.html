<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459056/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%93-%E0%A6%AA%E0%A7%8D%E0%A6%B0%E0%A6%AD%E0%A6%BE%E0%A6%AC-%E0%A6%AA%E0%A7%9C%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%98%E0%A7%82%E0%A6%B0%E0%A7%8D%E0%A6%A3%E0%A6%BF%E0%A6%9D%E0%A7%9C-%E0%A6%AC%E0%A7%81%E0%A6%B2%E0%A6%AC%E0%A7%81%E0%A6%B2%E0%A7%87%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-06T14:09:00+00:00"/>
    <meta property="og:title" content="বাংলাদেশেও প্রভাব পড়তে পারে ঘূর্ণিঝড় বুলবুলের"/>
    <meta property="og:description" content="অনলাইন ডেস্ক ॥ ঘূর্ণিঝড় ‘কিয়ার’ ও ‘মহা’র রেশ কাটতে না কাটতেই আবার সৃষ্টি হচ্ছে ‘বুলবুল’। ভারতের উত্তর আন্দামান সাগরে ঘনীভূত নিম্নচাপ পরিণত হচ্ছে ঘূর্ণিঝড় বুলবুলে। যেটির প্রভাব বাংলাদেশেও পড়তে পারে বলে জানিয়েছেন আবহাওয়া অধিদপ্তর । জানা গেছে পূর্ব-মধ্য বঙ্গোপসাগরে থাকা নিম্নচাপটি গভীর নিম্নচাপে রূপ নিয়েছে। ..."/>
  </head>
  <body>
    <article>
      <h1>বাংলাদেশেও প্রভাব পড়তে পারে ঘূর্ণিঝড় বুলবুলের</h1>
      <address>
        <time datetime="2019-11-06T14:09:00+00:00">06 Nov 2019, 14:09</time>
      </address>
      <figure>
        <img src="http://www.dailyjanakantha.com/files/201911/1573052818_14.jpg"/>
      </figure>
      <p>অনলাইন ডেস্ক ॥ ঘূর্ণিঝড় ‘কিয়ার’ ও ‘মহা’র রেশ কাটতে না কাটতেই আবার সৃষ্টি হচ্ছে ‘বুলবুল’। ভারতের উত্তর আন্দামান সাগরে ঘনীভূত নিম্নচাপ পরিণত হচ্ছে ঘূর্ণিঝড় বুলবুলে। যেটির প্রভাব বাংলাদেশেও পড়তে পারে বলে জানিয়েছেন আবহাওয়া অধিদপ্তর ।</p>
      <p>জানা গেছে পূর্ব-মধ্য বঙ্গোপসাগরে থাকা নিম্নচাপটি গভীর নিম্নচাপে রূপ নিয়েছে। আজ বুধবার সন্ধ্যা বা রাতের দিকে এটি সাইক্লোনে রূপ নিতে পারে। পরে বাংলাদেশ এবং ভারতের ওডিশা ও পশ্চিমবঙ্গ উপকূল অতিক্রম করতে পারে। আবহাওয়া অধিদপ্তর সূত্রে এ তথ্য জানা গেছে।</p>
      <p>আবহাওয়া অধিদপ্তরের আগামী ২৪ ঘণ্টার পূর্বাভাসে বলা হয়, পূর্ব-মধ্য বঙ্গোপসাগর ও এর কাছাকাছি এলাকায় থাকা নিম্নচাপটি সামান্য পশ্চিম-উত্তর পশ্চিম দিকে অগ্রসর হয়েছে। সকাল নয়টার দিকে একই এলাকায় থাকা এ নিম্নচাপ গভীর নিম্নচাপে পরিণত হয়েছে। এটি আরও ঘনীভূত হয়ে উত্তর-পশ্চিম দিকে অগ্রসর হয়েছে।</p>
      <p>আবহাওয়া অধিদপ্তর বলছে, পরবর্তী ২৪ ঘণ্টায় উপকূলীয় অঞ্চলের দু-একটি জায়গায় হালকা বৃষ্টির সম্ভাবনা আছে। দেশের অন্যত্র আকাশ মেঘলা থাকবে।</p>
      <p>আবহাওয়া অধিদপ্তর সূত্র জানায়, সাইক্লোনটি বাংলাদেশ এবং ভারতের পশ্চিমবঙ্গ ও ওড়িশা রাজ্যের উপকূল অতিক্রম করতে পারে।</p>
    </article>
  </body>
</html>