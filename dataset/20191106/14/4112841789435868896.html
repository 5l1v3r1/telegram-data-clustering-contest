<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76280-Skvele-spravy-Ak-behavas-aspon-raz-tyzdenne-mas-az-o-30-nizsie-riziko-umrtia-na-srdcovocievne-ochorenia-tvrdia-vedci"/>
    <meta property="og:site_name" content="REFRESHER"/>
    <meta property="article:published_time" content="2019-11-06T14:15:00+00:00"/>
    <meta property="og:title" content="Skvelé správy: Ak behávaš aspoň raz týždenne, máš až o 30 % nižšie riziko úmrtia na srdcovo-cievne ochorenia, tvrdia vedci"/>
    <meta property="og:description" content="Skvelé správy pre tých, ktorí nemajú veľa času na cvičenie."/>
  </head>
  <body>
    <article>
      <h1>Skvelé správy: Ak behávaš aspoň raz týždenne, máš až o 30 % nižšie riziko úmrtia na srdcovo-cievne ochorenia, tvrdia vedci</h1>
      <address><time datetime="2019-11-06T14:15:00+00:00">06 Nov 2019, 14:15</time> by <a rel="author">Timea Krauszová</a></address>
      <p>
        <b>Skvelé správy pre tých, ktorí nemajú veľa času na cvičenie.</b>
      </p>
      <p>Svetová zdravotnícka organizácia odporúča okolo 150 minút nenáročného pohybu alebo 75 minút kardia týždenne. Kým za nenáročný pohyb sa rátajú prechádzky, záhradkárstvo alebo upratovanie, za kardio si môžeš zapísať minúty strávené behom, skákaním, plávaním alebo na bicykli.</p>
      <p>Až donedávna sa však vedci nepozreli na to, či získame nejaké zdravotné výhody aj z kratšieho pohybu za týždeň. Vyzerá to nádejne: <b>podľa všetkého ti stačí zabehať si raz týždenne a stále ti to radikálne zlepší zdravie</b>.</p>
      <h3>Pozreli sa na minulé vedecké výskumy</h3>
      <p>Podľa <a href="https://www.healthline.com/health-news/any-amount-of-running-can-decrease-your-risk-of-death#Reduced-risk-of-death-from-heart-disease-and-cancer">Healthline </a>sa vedci pozreli na minulé vedecké výskumy, aby zistili, ako často, ako rýchlo a ako dlho musíš bežať k tomu, aby ti to zlepšilo celkové zdravie. Našli 14 štúdií, ktoré mali relevantné výsledky a dostatočne veľkú vzorku ľudí. Dohromady tieto štúdie sledovali <b>viac ako 230-tisíc ľudí</b> po dobu až do 35 rokov. Výsledky sú ohromujúce.</p>
      <related>
        <a href="https://refresher.sk/70465-Vyse-70rocnej-babke-dcera-kupila-iPhone-Nabrala-vdaka-nemu-svaly-a-inspiruje-ludi-aj-na-Instagrame"/>
      </related>
      <p>V podstate <b>akokoľvek dlhý beh prináša benefity</b>: znižuje riziko smrti až o 27 %, a to vrátane smrti, ktorú zapríčinia srdcovo-cievne ochorenia alebo rakovina. Podľa vedcov, ak si pôjdeš zabehať na menej ako hodinku týždenne, a zabehneš hoci aj menej ako 10 kilometrov, stále prospievaš svojmu zdraviu.</p>
      <p>Beh spájajú s o 30 % nižšou šancou na úmrtie v dôsledku srdcovo-cievnych ochorení. Riziko smrti kvôli rakovine je u ľudí, ktorí behávajú, nižšie o 23 %.  Zatiaľ nenašli spojitosť medzi zvýšenou aktivitou a ešte nižším rizikom smrti. To znamená, že <b>už aj hodinka pohybu týždenne sa vyplatí.</b></p>
      <p>Nové zistenia sú skvelými správami pre tých, ktorí nemajú veľa času na cvičenie. Behať môžeš kdekoľvek a takmer kedykoľvek, nepotrebuješ k tomu špeciálnu výbavu, a podľa posledných výskumov ti to navyše naozaj prospeje.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/51516-Pocas-olympiady-si-budu-musiet-slovenski-fanusikovia-privstat-Stiahni-si-do-mobilu-prehladny-program"/>
        <a href="https://refresher.sk/54601-Slovenska-reprezentacia-si-na-domacich-MS-2019-zahra-v-Kosiciach-Ako-na-rozhodnutie-zareagovali-Slovaci-na-internete"/>
        <a href="https://refresher.sk/45033-Olympijsky-vitaz-Matej-Toth-nepocestuje-na-majstrovstva-sveta-V-biologickom-pase-ktory-upozornuje-aj-na-doping-mu-objavili-odchylky"/>
        <a href="https://refresher.sk/48942-Surfovat-sa-da-po-cely-rok-aj-na-Slovensku-V-Tatralandii-znovu-prezijes-to-najlepsie-leto"/>
        <a href="https://refresher.sk/49129-Svedi-v-radosti-z-postupu-rozmlatili-komentatorsky-pult-a-zvalili-reporterov-Nefalsovana-futbalova-radost-bavi-cely-svet"/>
        <a href="https://refresher.sk/62419-V-Indianapolis-jsem-spadl-z-motorky-a-vykloubil-si-rameno-Riskovat-se-musi-rika-jediny-cesky-zastupce-v-MotoGP-Karel-Abraham"/>
        <a href="https://refresher.sk/61026-Fantasticka-Peta-Vlhova-skoncila-na-2-mieste-v-paralelnom-slalome-Svetoveho-pohara"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>