<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/06/ujabb-szemelyi-valtoztatasra-kenyszerult-a-keretben-marco-rossi"/>
    <meta property="og:site_name" content="infostart"/>
    <meta property="article:published_time" content="2019-11-06T14:41:00+00:00"/>
    <meta property="og:title" content="Újabb személyi változtatásra kényszerült a keretben Marco Rossi"/>
    <meta property="og:description" content="A sérült Kádár Tamás helyett Szalai Attilát hívta be a magyar labdarúgó-válogatottba a szövetségi kapitány."/>
  </head>
  <body>
    <article>
      <h1>Újabb személyi változtatásra kényszerült a keretben Marco Rossi</h1>
      <address><time datetime="2019-11-06T14:41:00+00:00">06 Nov 2019, 14:41</time> by <a rel="author">Infostart</a></address>
      <h3>A sérült Kádár Tamás helyett Szalai Attilát hívta be a magyar labdarúgó-válogatottba a szövetségi kapitány.</h3>
      <p>A magyar szövetség (MLSZ) honlapjának szerdai beszámolója szerint a Dinamo Kijev védője sérülés miatt még a hétvégén sem szerepelt klubcsapata keretében, a legfrissebb információk szerint pedig nincs is rá esély, hogy a válogatott összetartásáig felépüljön.</p>
      <p>Az olasz szakember emiatt döntött úgy, hogy Kádárt a ciprusi Apollon futballistájával pótolja, aki eredetileg az U21-es válogatottba kapott meghívót.</p>
      <p>A nemzeti együttes az elkészült Puskás Arénát jövő pénteken az Uruguay elleni barátságos mérkőzéssel avatja fel, majd négy nappal később Wales vendége lesz sorsdöntő Európa-bajnoki selejtezőmérkőzésen, melyen győzelme esetén kijutna a jövő évi, részben budapesti rendezésű kontinensviadalra. A magyar fővárosban három csoportmeccs mellett egy nyolcaddöntőt rendeznek majd.</p>
      <aside>A magyar válogatott kerete:<br/>kapusok:<br/>Dibusz Dénes (Ferencváros), Gulácsi Péter (RB Leipzig), Kovácsik Ádám (MOL Fehérvár FC) <br/><br/>védők:<br/>Baráth Botond (Sporting Kansas), Bese Barnabás (Le Havre), Korhut Mihály (Arisz Szaloniki), Lang Ádám (Omonia Nicosia), Lovrencsics Gergő (Ferencváros), Nagy Zsolt (Puskás Akadémia), Pávkovics Bence (Debreceni VSC), Willi Orbán (RB Leipzig), Szalai Attila (Apollon) <br/><br/>középpályások:<br/>Gazdag Dániel (Budapest Honvéd), Holman Dávid (Slovan Bratislava), Kalmár Zsolt (Dunaszerdahely), Kovács István (MOL Fehérvár FC), Nagy Ádám (Bristol City), Pátkai Máté (MOL Fehérvár FC), Szoboszlai Dominik (Red Bull Salzburg), Vida Máté (Dunaszerdahely) <br/><br/>támadók:<br/>Dzsudzsák Balázs (al-Ittihad), Feczesin Róbert (Újpest FC), Holender Filip (FC Lugano), Nagy Dominik (Legia Warszawa), Sallai Roland (Freiburg), Szalai Ádám (Mainz), Varga Roland (Ferencváros), Zsótér Donát (Újpest FC)</aside>
      <p>
        <i>Nyitókép: MTI/EPA/Mauri Ratilainen</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/sport/2019/11/06/csanyi-sandor-rossi-jovoje-nem-fugg-az-eb-re-jutastol"/>
        <a href="https://infostart.hu/sport/2019/11/05/a-legnagyobb-nevek-a-magyarok-elleni-walesi-keretben"/>
        <a href="https://infostart.hu/sport/2019/11/04/marco-rossi-nagy-valtoztatasrol-dontott"/>
        <a href="https://infostart.hu/sport/2019/10/31/fontos-hir-willi-orban-allapotarol"/>
      </related>
    </article>
  </body>
</html>