<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/handbal-csm-oradea-a-castigat-clar-derby-ul-de-la-targu-jiu-152601.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-06T14:53:00+00:00"/>
    <meta property="og:title" content="Handbal: CSM Oradea a câștigat clar derby-ul de la Târgu Jiu"/>
    <meta property="og:description" content="Deși a evoluat în deplasare, echipa orădeană de handbal masculin CSM Oradea s-a impus clar, la o diferență de 16 goluri, în cadrul etapei a 8-a din Divizia A. Bihorenii u câștigat la Târgu Jiu, în fața gazdelor de la CSU „Constantin Brâncuși”, cu scorul de 41-25 și sunt lideri incontestabili ai clasamentului Seriei D."/>
  </head>
  <body>
    <article>
      <h1>Handbal: CSM Oradea a câștigat clar derby-ul de la Târgu Jiu</h1>
      <address><time datetime="2019-11-06T14:53:00+00:00">06 Nov 2019, 14:53</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://www.ebihoreanul.ro/modules/news/files/csm_oradea_handbal6.jpg"/>
        <figcaption>foto: CSM Oradea</figcaption>
      </figure>
      <p>Handbaliștii de la CSM Oradea au obținut marți cea de-a șasea victorie din actuala ediție de campionat a Diviziei A, Seria D.</p>
      <p>Bihorenii au evoluat în cadrul etapei a 8-a la Târgu Jiu, în compania formației locale CSU „Constantin Brâncuși”, pe care au reușit să o învingă cu scorul de 41-25, după ce și la pauză elevii antrenorului George Tăutu conduceau clar, cu 23-11.</p>
      <p>Așa după cum o arată și scorul, jocul a fost controlat de handbaliștii de la CSM, care încă din prima parte și-au luat un avans considerabil pe tabela de marcaj, iar în jumătatea a doua s-au distanțat și mai tare, reușind în final să câștige la o diferență de 16 goluri.</p>
      <p>De menționat că handbaliștii orădeni au susținut acest meci mai devreme, pentru al lega de cel din Cupa României, joc pe care l-a susținut duminică, la Pitești.</p>
      <p>În urma victoriei din campionat de la Târgu Jiu, formația CSM Oradea a ajuns la 19 puncte, din 21 posibile, consolidându-și prima poziție în clasament.</p>
      <p>În etapa următoare, handbaliștii bihoreni vor evolua pe teren propriu, la Arena Antonio Alexe, duminică, 10 noiembrie, cu începere de la ora 13.</p>
    </article>
  </body>
</html>