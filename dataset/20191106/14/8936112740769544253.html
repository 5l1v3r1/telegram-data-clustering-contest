<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bayern-szuka-trenera-ralf-rangnick-odmowil-bawarskiemu-klubowi-arsene-wenger-faworytem-bundesliga,983380.html"/>
    <meta property="og:site_name" content="TVN24"/>
    <meta property="article:published_time" content="2019-11-06T14:10:00+00:00"/>
    <meta property="og:title" content="Trener nie podjął rozmów z Bayernem. Rosną akcje Wengera"/>
    <meta property="og:description" content="Bayern Monachium wciąż poszukuje następcy zwolnionego w niedzielę Nico Kovaca. Niestety dla mistrzów Niemiec kolejni szkoleniowcy odrzucają możliwość podjęcia pracy w bawarskim klubie. W środę taki..."/>
  </head>
  <body>
    <article>
      <h1>Trener nie podjął rozmów z Bayernem. Rosną akcje Wengera</h1>
      <address>
        <time datetime="2019-11-06T14:10:00+00:00">06 Nov 2019, 14:10</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/7ddcf95b-1792-417d-b3d8-a1a9badfd2b7.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3c573011-3df8-412b-86f0-15c67397174b-480p.mp4"/>
          <figcaption>Bayern zwolnił Niko Kovaca</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Bayern zwolnił Niko Kovaca Foto: PAP/EPA | Video: Eurosport</figcaption>
      </slideshow>
      <h3>Bayern Monachium wciąż poszukuje następcy zwolnionego w niedzielę Nico Kovaca. Niestety dla mistrzów Niemiec kolejni szkoleniowcy odrzucają możliwość podjęcia pracy w bawarskim klubie. W środę taki scenariusz wykluczył Ralf Rangnick. W tej sytuacji coraz wyżej stoją akcje byłego menedżera Arsenalu Arsene'a Wengera.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi niemieckiej można oglądać na kanałach ELEVEN SPORTS w player.pl</a>
        </b>
      </p>
      <related>
        <a href="https://eurosport.tvn24.pl/pilka-nozna,105/media-trener-psg-nie-dla-bayernu-trzy-tygodnie-na-podjecie-decyzji,983147.html"/>
      </related>
      <p>Kovac stracił pracę po kompromitującej porażce 1:5 z Eintrachtem Frankfurt. Kosztowała ona Bayern spadek na czwarte miejsce w Bundeslidze. Po 10 kolejkach strata do prowadzącej Borussii Moenchengladbach wzrosła do czterech punktów.</p>
      <h3>Tuchel odmówił</h3>
      <p>Działacze Bayernu dają sobie czas na znalezienie następcy Chorwata do 23 listopada i ligowego meczu z Fortuną Duesseldorf. Poszukiwania nie są łatwe. Na początku tygodnia odmówił im trener PSG Thomas Tuchel.</p>
      <p>- Mam kontrakt w Paryżu i nie myślę o pracy w innym klubie – oświadczył 46-latek.</p>
      <h3>Rangnick nie podjął rozmów</h3>
      <p>W środę okazało się, że z listy potencjalnych kandydatów trzeba też skreślić Rangnicka - byłego szkoleniowca Hoffenheim, Schalke 04 i RB Lipsk.</p>
      <p>- Nie, Ralf nie jest dostępny. Nie wierzymy, że jest on osobą, której obecnie Bayern poszukuje. Dlatego konkretne rozmowy w tej sprawie nie mają sensu – powiedział dziennikowi "Bild" agent 61-letniego Rangnicka, Marc Kosicke.</p>
      <p>Wcześniej przenosiny do Monachium wykluczył obecny szkoleniowiec Ajaksu Erik ten Hag.</p>
      <p> </p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/894f6a29-5305-4c7c-9b5e-414b7e47cc8c.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Ralf Rangnick nie będzie trenerem Bayernu<cite>Źródło: Getty Images</cite></figcaption>
      </figure>
      <h3>Wenger coraz poważniejszym kandydatem</h3>
      <p>W tej sytuacji faworytem mediów staje się Arsene Wenger, który niedawno w rozmowie z beIN Sport stwierdził, że "tęskni na intensywnością prowadzenia drużyny na najwyższym poziomie".</p>
      <p>"Oczywiście, że byłbym zainteresowany ofertą Bayernu" - cytował Francuza we wtorek brytyjski dziennik "The Sun". Na giełdzie nazwisk wymienia się jeszcze Jose Mourinho i Massimiliano Allegriego.</p>
      <p>Tymczasowym trenerem Bayernu został Hans-Dieter Flick. W środę Bayern rozegra u siebie mecz Ligi Mistrzów z Olympiakosem Pireus, a 9 listopada zmierzy się w Monachium w ligowym hicie z Borussią Dortmund.</p>
      <p> </p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/540ae6b0f6ac6e155062f3dd4f0b2b01/1f3cd8b4-43c5-11e4-a964-0025b511226e.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Arsene Wenger w roku 2018, po 22 latach, rozstał się z Arsenalem<cite>Źródło: CC BY-SA 2.0 / Ronnie Macdonald</cite></figcaption>
      </figure>
      <p>Autor: br / Źródło: Eurosport</p>
    </article>
  </body>
</html>