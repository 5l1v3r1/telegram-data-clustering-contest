<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/camerino-la-zona-rossa-indietreggia-riaperta-piazza-umberto-i/1321825/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T14:52:04+00:00"/>
    <meta property="og:title" content="Camerino, la zona rossa indietreggia: riaperta piazza Umberto I"/>
    <meta property="og:description" content="SISMA - La città ducale si riappropria quindi di un’altra parte del centro storico, terminate anche le messe in sicurezza di alcuni edifici"/>
  </head>
  <body>
    <article>
      <h1>Camerino, la zona rossa indietreggia: riaperta piazza Umberto I</h1>
      <h2>SISMA - La città ducale si riappropria quindi di un’altra parte del centro storico, terminate anche le messe in sicurezza di alcuni edifici</h2>
      <address><time datetime="2019-11-06T14:52:04+00:00">06 Nov 2019, 14:52</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Fcamerino-la-zona-rossa-indietreggia-riaperta-piazza-umberto-i%2F1321825%2F">Condividi65</a><a href="https://twitter.com/intent/tweet?text=Camerino%2C+la+zona+rossa+indietreggia%3A++riaperta+piazza+Umberto+I&amp;url=https%3A%2F%2Fwww.cronachemaceratesi.it%2F2019%2F11%2F06%2Fcamerino-la-zona-rossa-indietreggia-riaperta-piazza-umberto-i%2F1321825%2F">Tweet</a>Email65 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/11/Piazza-Umberto-I-650x488.jpeg"/>
      </figure>
      <p> </p>
      <p><b>Ridotta la zona rossa a Camerino, riaperta piazza Umberto I insieme alla strada che porta fino a via Pieragostini. Inoltre sono sono terminate le messe in sicurezza di alcuni edifici, tra cui le ex segreterie studenti dell’università di Camerino.</b> La circolazione sarà consentita solo a piedi e ai mezzi autorizzati per i lavori. La polizia municipale ha provveduto alla predisposizione dell’apposita segnaletica. La città ducale si riappropria quindi di un’altra parte del centro storico che torna fruibile dopo il sisma del 2016. Una nuova riduzione della zona rossa che segue a quella di via Bongiovanni (fino alla caserma dei carabinieri), avvenuta nei mesi scorsi, dove sono tornate agibili due abitazioni che consentiranno il rientro delle famiglie che le abitavano, dopo la firma del sindaco Sandro Sborgia che ha revocato l’ordinanza d’inagibilità. Novità anche sul fronte delle messe in sicurezza: a breve partiranno i lavori del blocco di edifici nella zona di piazza Garibaldi e il circolo cittadino con l’obiettivo di riaprire man mano tutto il cuore della città. «Stiamo cercando passo dopo passo di mettere in sicurezza tutto il centro così da renderlo nuovamente fruibile – spiega il sindaco Sandro Sborgia – avere una città non più completamente chiusa, riappropriandoci del centro storico potendo anche solo tornare liberamente nelle vie che vivevamo quotidianamente dà la percezione di un piccolo ritorno alla normalità. Non possiamo pensare di prescindere dal centro».</p>
    </article>
  </body>
</html>