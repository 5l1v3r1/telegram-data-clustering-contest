<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/06/szobrokat-farag-utcai-fatuskokba-egy-romai-ferfi"/>
    <meta property="og:site_name" content="euronews"/>
    <meta property="article:published_time" content="2019-11-06T14:27:51+00:00"/>
    <meta property="og:title" content="Szobrokat farag utcai fatuskókba egy római férfi"/>
    <meta property="og:description" content="Andrea Gandini a kivágott fáknak szeretné visszaadni a méltóságukat."/>
  </head>
  <body>
    <article>
      <h1>Szobrokat farag utcai fatuskókba egy római férfi</h1>
      <address>
        <time datetime="2019-11-06T14:27:51+00:00">06 Nov 2019, 14:27</time>
      </address>
      <p>Már négy éve faragja olasz utcák farönkjeit szoborrá Andrea Gandini. A római Villa Pamphili park egyik rönkjébe Lupercát, a legenda szerint Rómát alapító Romulust és Remust szoptató anyafarkast faragta.</p>
      <p>A 22 éves fiatalember ezzel a feleslegessé vált rönköknek akar méltóságot adni.</p>
      <p>Faragványain alvó és halott emberek arcai, állatok, a Colosseum és a Szent Péter bazilika látható.</p>
      <p>A művész honlapján tünteti fel faragványai helyszínét, de egyre több idegenvezető is megmutatja a városba érkező turistáknak.</p>
      <p>Hasonló utcai gerillaszobrász a kárpátaljai származású Kolodko Mihály, akinek apró bronzszobrai Budapesten láthatók.</p>
    </article>
  </body>
</html>