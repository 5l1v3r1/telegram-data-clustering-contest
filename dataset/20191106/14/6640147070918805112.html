<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-batman-andy-serkis-colin-farrel-e-matthew-mcconaughey-nel-cast/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T14:18:00+00:00"/>
    <meta property="og:title" content="The Batman: Andy Serkis, Colin Farrell e Matthew McConaughey nel cast?"/>
    <meta property="og:description" content="In questi giorni, si sono susseguite numerose indiscrezioni riguardo tre importanti ruoli nel nuovo film del crociato incappucciato The Batman, diretto da Matt Reese e con protagonista Robert Pattinson: il maggiordomo Alfred, Harvey Dent (meglio noto come Due Facce) e il Pinguino, che sempre secondo le numerose speculazioni, avranno i volti di tre celebri e talentuosi attori di Hollywood."/>
  </head>
  <body>
    <article>
      <h1>The Batman: Andy Serkis, Colin Farrell e Matthew McConaughey nel cast?</h1>
      <address><time datetime="2019-11-06T14:18:00+00:00">06 Nov 2019, 14:18</time> by <a rel="author">Lorenzo Ferrero</a></address>
      <p>In questi giorni, si sono susseguite numerose indiscrezioni riguardo tre importanti ruoli nel nuovo film dell’uomo pipistrello “<b>The Batman”</b>, diretto da <b>Matt Reese</b> e con protagonista <b>Robert Pattinson</b>: il maggiordomo <b>Alfred, Harvey Dent</b> (meglio noto come Due Facce) e il <b>Pinguino</b>. Sempre secondo le numerose speculazioni, avranno i volti di tre celebri e talentuosi attori di Hollywood.</p>
      <p>Leggi anche: <a href="https://www.tomshw.it/culturapop/the-batman-paul-dano-fara-parte-del-cast/">The Batman: Paul Dano farà parte del cast</a></p>
      <p>Nonostante le riprese di The Batman inizieranno a Gennaio, il cast sembra essere ancora in fase di costruzione. In questi giorni, si sono susseguite numerose indiscrezioni attorno al casting di tre iconiche figure dell’universo dell’uomo pipistrello.</p>
      <p>Il primo rumor è quello riguardante <b>Andy Serkis</b> nei panni di Alfred Pennyworth. E’ Screenrant a rilanciare la notizia data inizialmente dal TheWrap, dando già per cosa fatta l’ingaggio del poliedrico attore nei panni del fedele maggiordomo di Bruce Wayne. Interpretato nella sua ultima incarnazione da <b>Jeremy Irons</b>, la figura di Alfred è sempre stata di vitale importanza nella vita di Batman, sia come maggiordomo personale che come guida nelle situazioni più spinose, facendo anche da vero e proprio “padre adottivo” al miliardario di Gotham City.</p>
      <p>Il secondo personaggio su cui si stanno susseguendo numerose indiscrezioni è <b>Harvey Dent</b>, procuratore distrettuale di Gotham City che diventerà <b>Due Facce</b>. Secondo il Daily Mail, avrà il volto di un altro celebre attore: <b>Matthew McConaughey</b>. In questo caso, però, sembra che non ci sia nulla di confermato, anzi: pare che in lizza per il ruolo ci sia anche <b>John David Washington</b> e che sia quindi ancora tutto da decidere.</p>
      <p>In trattative per il ruolo di un altro nemico di Batman pare esserci <b>Colin Farrell</b>, che secondo Deadline vestirà i panni del <b>Pinguino</b>. Anche in questo caso, però, non si sa nulla di certo, ma se fosse confermato, sarebbe un altro degli iconici nemici dell’uomo pipistrello che si aggiungerà al già fitto cast.</p>
      <figure>
        <img src="https://www.tomshw.it/images/images/2019/11/the-batman-cast-61057.768x432.jpg"/>
      </figure>
      <p>Come già detto, non si ha la certezza dell’assegnazione di questi ruoli, per cui invitiamo a prendere il tutto con le pinze, fino ad una reale conferma.</p>
      <blockquote>L’ultima incarnazione di Batman è stata nel film corale Justice League. Potete recuperarlo da <a href="https://toms.it/lD2UF">questo</a> link di Amazon.</blockquote>
    </article>
  </body>
</html>