<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/eskalirashto-naprezhenie-v-napoli-igrachite-bojkotiraha-shefovete-a-ancheloti-abdikira-1403546.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T14:33:00+00:00"/>
    <meta property="og:title" content="Ескалиращо напрежение в Наполи: Играчите бойкотираха шефовете, а Анчелоти абдикира"/>
    <meta property="og:description" content="Сериозен проблем назрява в Италия, свързан с отбора на Наполи, а ситуацията ескалира жестоко след срещата срещу РБ Залцбург, която завърши при пълен паритет 1:1 Медиите на Апенините информират, че ръководството на тима е дало нареждания за едноседмичен лагер сбор на тима и след срещата футболистите е трябвало да се насочат към определен хотел в близост до базата на тима, където да отседнат до срещата с Наполи"/>
  </head>
  <body>
    <article>
      <h1>Ескалиращо напрежение в Наполи: Играчите бойкотираха шефовете, а Анчелоти абдикира</h1>
      <address><time datetime="2019-11-06T14:33:00+00:00">06 Nov 2019, 14:33</time> by <a rel="author">Sportlive.bg</a></address>
      <p>Сериозен проблем назрява в Италия, свързан с отбора на <b><a href="https://www.sportlive.bg/tags/9715">Наполи</a></b>, а ситуацията ескалира жестоко след срещата срещу РБ Залцбург, която завърши при пълен паритет 1:1. Медиите на Апенините информират, че ръководството на тима е дало нареждания за едноседмичен лагер сбор на тима и след срещата футболистите е трябвало да се насочат към определен хотел в близост до базата на тима, където да отседнат до срещата с Наполи. </p>
      <p>Футболистите обаче единодушно са взели решението да не изпълнят заръката на ръководството и всички са се прибрали по домовете след мача. Карло Анчелоти също е бил против това решение на ръководството на Наполи и обяви това публично след последния мач на Наполи в Серия А, а единствено той и треньорският екип се насочиха към хотела след срещата. Опитният треньор е разговарял с футболистите си преди да се стигне до решението да не бъде изпълнена заповедта на шефовете на клуба. </p>
      <p>Очаквано това е довело до сериозно напрежение между президента на тима Аурелио де Лаурентис и треньора Анчелоти, което може да доведе до крайни действия. Според "<b>Gazzetta dello Sport</b>" бившият треньор на Реал Мадрид е готов да напусне поста си във всеки един момент, докато "<b>Mediaset</b>" пишат, че ексцентричният бос на Наполи е готов да уволни Анчелоти, и то още в сряда. </p>
      <p>Самият треньор отказа задължителни медийни изяви след мача в Шампионска лига, а същото сториха и повечето играчи. Анчелоти дори не е дал обяснение на УЕФА защо изобщо не се е появил за пресконференцията след равенството срещу Залцбург. </p>
      <p>От клуба мълчат по темата и няма официално становище. Хотелските стаи на играчите до края на седмицата вече са освободени, а тепърва се очакват допълнителни подробности за ексалиращата ситуация на "Сан Паоло". <b><a href="https://www.sportlive.bg/worldfootball/italy/Zaplatite-v-Seriq-A-Konte-vzima-poveche-ot-Sari-i-Ancheloti-zaedno-1374637.html">С каква сума ще се раздели Анчелоти, ако напусне Наполи, вижте в тази статия</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Roma-prechupi-Napoli-i-se-doblizhi-do-liderite-v-Seriq-A-1391120.html"/>
        <a href="https://www.sportlive.bg/worldfootball/italy/Bosyt-na-Napoli-napravi-poveche-ot-predlozhenie-na-Ibrahimovich-1387763.html"/>
        <a href="https://www.sportlive.bg/worldfootball/championsleague/Kultovata-replika-na-Ancheloti-koqto-razsmq-Klop-sled-zagubata--1376622.html"/>
        <a href="https://www.sportlive.bg/worldfootball/championsleague/Prochut-trenxor-Na-mqstoto-na-Tuhel-bih-se-hvyrlil-ot-mosta-725937.html"/>
        <a href="https://www.sportlive.bg/worldfootball/championsleague/Napoli-prenese-neudachite-si-i-v-Shampionska-liga---podeli-tochkite-s-RB-Zalcburg-1403321.html"/>
      </related>
    </article>
  </body>
</html>