<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231182/"/>
    <meta property="og:site_name" content="Українська правда"/>
    <meta property="article:published_time" content="2019-11-06T14:11:08+00:00"/>
    <meta property="og:title" content="Масштабну схему оформлення &quot;євроблях&quot; викрили на митниці на Буковині"/>
    <meta property="og:description" content="Служба безпеки України викрила на чернівецькій митниці масштабну корупційну схему з оформлення “євроблях”, яка завдала державі збитки мінімум на 3 мільйони гривень."/>
  </head>
  <body>
    <article>
      <h1>Масштабну схему оформлення "євроблях" викрили на митниці на Буковині</h1>
      <address>
        <time datetime="2019-11-06T14:11:08+00:00">06 Nov 2019, 14:11</time>
      </address>
      <p>Служба безпеки України викрила на чернівецькій митниці масштабну корупційну схему з оформлення "євроблях", яка завдала державі збитки мінімум на 3 мільйони гривень.</p>
      <p><b>Джерело: </b><a href="https://ssu.gov.ua/ua/news/1/category/21/view/6686?fbclid=IwAR1u9uUME3skXsDNUH-BbDtKHWmR06XHIsO6QMeB_3IJKjLOk2Ey8aHJtKc#.MafiPbKN.dpbs">пресцентр </a>СБУ</p>
      <p><b>Дослівно:</b> "Посадовець митного посту "Вадул-Сірет" разом зі спільником організували протиправну схему легалізації іномарок, які були на території нашої країни в режимі "тимчасового ввезення"". </p>
      <figure>
        <img src="https://img.pravda.com/images/doc/b/2/b2b97c7-mytnytsya-shema1.jpg"/>
      </figure>
      <p><b>Деталі:</b> Посадовці за 500-1000 євро вносили до баз даних недостовірні відомості про виїзд машин за межі нашої країни без фактичного перетину ними кордону.</p>
      <p>Така оборудка дозволяла водіям уникнути штрафу у 170 тисяч гривень за нелегальне використання автомобілів на іноземній реєстрації. </p>
      <figure>
        <img src="https://img.pravda.com/images/doc/b/c/bcabff9-mytnytsya-shema.jpg"/>
      </figure>
      <p>Для отримання грошей митники використовували як посередників своїх родичів та знайомих, зокрема колишніх працівників правоохоронних та контролюючих органів.</p>
      <p>За оперативними даними, за місяць ділки незаконно оформили майже 30 автомобілів, що завдало державі збитки на понад 3 мільйони гривень.  </p>
      <p>За даними фатом відкрили кримінальне провадження за ч. 3 ст. 368 (прийняття пропозиції, обіцянки або одержання неправомірної вигоди службовою особою) ККУ.</p>
      <p>Вирішується питання щодо оголошення обом зловмисникам про підозру та обрання запобіжного заходу.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/6/7231161/"/>
        <a href="https://www.pravda.com.ua/news/2019/11/6/7231152/"/>
        <a href="https://www.pravda.com.ua/news/2019/11/5/7231066/"/>
      </related>
    </article>
  </body>
</html>