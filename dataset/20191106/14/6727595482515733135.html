<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/climate-change-11-000-scientists-warn-of-untold-suffering123.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T14:09:00+00:00"/>
    <meta property="og:title" content="കാലാവസ്ഥാ മാറ്റം പ്രവചനാതീതമായ പ്രത്യാഘാതങ്ങള്‍ ഉണ്ടാക്കുമെന്ന് 11000 ശാസ്ത്രജ്ഞരുടെ മുന്നറിയിപ്പ്"/>
    <meta property="og:description" content="Climate Change World ജനീവ: ഭൂമിയിലെ കാലാവസ്ഥാമാറ്റം പ്രവചനാതീതമായ പ്രത്യാഘാങ്ങള്‍ ഉണ്ടാക്കുമെന്ന് ലോകത്തെ 153 രാജ്യങ്ങളില്‍ നിന്നുള്ള 11000 ശാസ്ത്രജ്ഞരുടെ മുന്നറിയിപ്പ്."/>
  </head>
  <body>
    <article>
      <h1>കാലാവസ്ഥാ മാറ്റം പ്രവചനാതീതമായ പ്രത്യാഘാതങ്ങള്‍ ഉണ്ടാക്കുമെന്ന് 11000 ശാസ്ത്രജ്ഞരുടെ മുന്നറിയിപ്പ്</h1>
      <address><time datetime="2019-11-06T14:09:00+00:00">06 Nov 2019, 14:09</time> by <a rel="author">ന്യൂസ് ഡെസ്‌ക്</a></address>
      <p>ജനീവ: ഭൂമിയിലെ കാലാവസ്ഥാമാറ്റം പ്രവചനാതീതമായ പ്രത്യാഘാങ്ങള്‍ ഉണ്ടാക്കുമെന്ന് ലോകത്തെ 153 രാജ്യങ്ങളില്‍ നിന്നുള്ള 11000 ശാസ്ത്രജ്ഞരുടെ മുന്നറിയിപ്പ്. ‘ബയോസയന്‍സ് ‘ എന്ന ജേണലിലാണ് ഇതു സംബന്ധിച്ച ലേഖനം വന്നിരിക്കുന്നത്.1979 ല്‍ ജെനീവയില്‍ വെച്ച് ലോകത്തെ ആദ്യത്തെ ‘വേള്‍ഡ് ക്ലൈമറ്റ് കോണ്‍ഫറന്‍സ് നടന്നതിന്റെ 40ാം വാര്‍ഷികഘോഷത്തോടനുബന്ധിച്ച് വന്ന ലേഖനമാണിത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കാലാവസ്ഥാ അടിയന്തരാവസ്ഥയുടെ സമയമാണിതെന്നും ഭാവി സുരക്ഷിതമാക്കാന്‍ മനുഷ്യരുടെ ജീവിത രീതിയില്‍ മാറ്റം വരുത്തണമെന്നും ശാസ്ത്രജ്ഞര്‍ പറയുന്നു. അല്ലാത്ത പക്ഷം മനുഷ്യകുലം വംശനാശ ഭീഷണിയാണ് നേരിടാന്‍ പോകുന്നത് എന്നാണ് ഇവരുടെ വാദം.</p>
      <related>
        <a href="https://www.doolnews.com/climate-activist-greta-thunberg-declines-environmental-award.html?utm_source=doolnews&amp;utm_medium=related"/>
      </related>
      <p>അടിയന്തരമായി ജനസംഖ്യാ നിയന്ത്രണം സാധ്യമാക്കണമെന്നും ഫോസില്‍ ഇന്ധനങ്ങള്‍ ഉപയോഗിക്കുന്നത് ഒഴിവാക്കണമെന്നുമാണ് ഇവരുടെ പ്രധാന ആവശ്യം. വന നശീകരണവും, മാംസ ആഹാര ശീലത്തെയും ശാസ്ത്രഞ്ജര്‍ കുറ്റപ്പെടുത്തുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ലേഖനത്തിന്റെ പിന്നിലുള്ള പ്രധാന ശാസ്ത്രജ്ഞരായ വില്യം റിപ്പിള്‍, ക്രിസ്റ്റഫര്‍ വോള്‍ഫ് എന്നിവര്‍ പറയുന്നത് ഗവേഷകര്‍ പ്രതീക്ഷിച്ചതിലും വേഗത്തില്‍ കാലാവസ്ഥാ വ്യതിയാനം നടക്കുന്നുണ്ടെന്നാണ്.</p>
      <figure>
        <iframe src="https://www.youtube.com/embed/6AVnLV7-0cc" width="560" height="315" data-service="Youtube" scrolling="no"/>
      </figure>
    </article>
  </body>
</html>