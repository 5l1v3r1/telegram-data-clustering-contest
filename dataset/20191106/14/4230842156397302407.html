<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191106-hto-v-rodyni-zirka-ziznannya-vidomyh-ukrayinskyh-par/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T14:59:50+00:00"/>
    <meta property="og:title" content="Хто в родині зірка? Зізнання відомих українських пар"/>
    <meta property="og:description" content="Український шоу-біз вже не здивувати яскравими зірковими парами. Як зіркові подружжя вживаються разом і чи часто в них виникають суперечки – читайте на Фактах ICTV."/>
  </head>
  <body>
    <article>
      <h1>Хто в родині зірка? Зізнання відомих українських пар</h1>
      <address>
        <time datetime="2019-11-06T14:59:50+00:00">06 Nov 2019, 14:59</time>
      </address>
      <p>Український шоу-біз вже не здивувати яскравими зірковими парами. Як зіркові подружжя вживаються разом і чи часто в них виникають суперечки – читайте на Фактах ICTV.</p>
      <p>Український актор Віталій Борисюк, який є чоловіком актриси Ольги Сумської, жартує, що двом зіркам вживатися під одним дахом страшенно важко.</p>
      <p>Співак Володимир Дантес сам називає себе тінню своєї дружини Наді Дорофеєвої. Він навіть блог створив під назвою Чоловік Наді Дорофеєвої.</p>
      <p>Продюсер і чоловік співачки Ольги Горбачової Юрій Нікітін говорить, що він не є тінню дружини. Але зізнається, що пальму зіркової першості віддає їй.</p>
      <p><b>Читайте:</b> <a href="https://fakty.com.ua/ua/showbiz/20191001-posud-tapochky-i-suveniry-shho-ukrayinski-zirky-zabyrayut-z-goteliv/">Посуд, тапочки і сувеніри: що українські зірки забирають з готелів</a></p>
      <p>Деякі зірки говорять, що не сперечаються, хто з них більша знаменитість. Їх цікавить лише творчість один одного, яку вони  обговорюють.</p>
      <p>Співачка Alyosha, дружина Тараса Тополі (фронтмен гурту АНТИТІЛА – <b>Ред.</b>), зізнається:</p>
      <blockquote>Це залежить від того, наскільки люди себе самі сприймають, наскільки вони себе позиціонують перед іншими в суспільстві. Що я, що Тарас, ми просто люди, які люблять музику і нам дуже цікаво один з одним говорити про ню.</blockquote>
      <p>А от телеведучий Нікіта Добринін говорить, що у  нього зі своєю обраницею Дариною Квітковою таких питань не виникає, бо вони відомі кожен у своїй сфері.</p>
      <blockquote>Даша популярна завдяки своїм блогам, фотосесіям, я – у своїй професії телеведучого, журналіста, тому в нас немає конкуренції.</blockquote>
      <figure>
        <iframe src="https://www.youtube.com/embed/tmBoT_GxKBY" width="560" height="315" data-service="Youtube" scrolling="no"/>
      </figure>
      <p>Раніше Факти ICTV писали, <a href="https://fakty.com.ua/ua/showbiz/20190903-chomu-zirky-mriyut-buty-zvychajnymy-lyudmy-ziznannya-televeduchyh-ta-spivakiv/">чому зірки мріють бути звичайними людьми</a>.</p>
      <p><b>Фото:</b> <a href="https://www.instagram.com/nadyadorofeeva/?hl=uk">Надя Дорофеєва</a></p>
    </article>
  </body>
</html>