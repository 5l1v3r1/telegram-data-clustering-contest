<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/monopoliya_na_vyrobnytstvo_spyrtu_povynna_buty_u_derzhavy__karasov_1684977"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T14:07:00+00:00"/>
    <meta property="og:title" content="Монополія на виробництво спирту повинна бути у держави – Карасьов"/>
    <meta property="og:description" content="В Україні потрібно створити низку державних монополій."/>
  </head>
  <body>
    <article>
      <h1>Монополія на виробництво спирту повинна бути у держави – Карасьов</h1>
      <address>
        <time datetime="2019-11-06T14:07:00+00:00">06 Nov 2019, 14:07</time>
      </address>
      <p>
        <b>В Україні потрібно створити низку державних монополій.</b>
      </p>
      <p>Про це <a href="https://newsone.ua/">в ефірі телеканалу</a> NewsOne заявив політолог, директор "Інституту глобальних стратегій" Вадим Карасьов.</p>
      <p>Зокрема, йдеться про спиртову, військову та силову монополії, уточнив він.</p>
      <p>"Зараз завдання – зібрати державу і створити монополії: військову, силову, спиртову і, може навіть, горілчану. Адже сьогодні у держави нічого немає. Візьмемо, наприклад, "Нафтогаз України". Не зрозуміло, хто ним керує. Представники західних кіл? Наглядова рада з Британії? Або Коболєв, який на гачку у Міжнародного валютного фонду?</p>
      <p>Нам потрібно відновлювати державу. Адже, коли буде держава, тоді з’явиться національний інтерес", – підкреслив він.</p>
      <p>Спиртовий ринок також потребує державного регулятора, продовжив Карасьов.</p>
      <p>"Спиртова монополія повинна бути у держави. Також потрібно розібратися з природними монополіями, з АМКУ розібратися – чому спиртові заводи стоять? Хто взагалі регулює економіку? Скільки можна чути високі та пафосні слова про дерегуляцію?" – резюмував він.</p>
      <p>Нагадаємо, Президент Володимир Зеленський <a href="https://zik.ua/news/2019/11/01/zelenskyy_vnis_yak_nevidkladnyy_zakonoproiekt_pro_reformu_spyrtovoi_galuzi_1681865">зареєстрував законопроєкт</a> про демонополізацію спиртової галузі, який, на думку експертів, вб’є галузь. Йдеться про те, що демонополізація вигідна лише великим горілчаникам, при цьому, приватизувати старі заводи ДП "Укрспирт" вони відмовляються.</p>
      <p>Експерти <a href="https://zik.ua/news/2019/11/06/golova_profilnogo_komitetu_vystupyv_proty_utvorennya_pryvatnyh_spyrtovyh_1684729">наполягають</a>, якщо законопроєкт Зеленського буде прийнятий і виробники горілки отримають свої власні ліцензії, приватизація ДП "Укрспирт" буде провалена, а разом з цим і бюджет недоотримає мільярди гривень.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/06/golova_profilnogo_komitetu_vystupyv_proty_utvorennya_pryvatnyh_spyrtovyh_1684729"/>
        <a href="https://zik.ua/news/2019/11/05/zelenskyy_dav_zavdannya_gotuvatysya_do_masshtabnoi_pryvatyzatsii_ta_do_1684391"/>
        <a href="https://zik.ua/news/2019/11/01/zelenskyy_vnis_yak_nevidkladnyy_zakonoproiekt_pro_reformu_spyrtovoi_galuzi_1681865"/>
        <a href="https://zik.ua/news/2019/10/31/chy_ie_pryvatyzatsiya_panatseeyu_dlya_ukraintsiv_1680687"/>
      </related>
    </article>
  </body>
</html>