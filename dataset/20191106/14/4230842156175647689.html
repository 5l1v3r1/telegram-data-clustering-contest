<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191106-norvegiya-ta-velyka-brytaniya-vyluchyly-karty-rf-na-vody-ukrayiny-z-katalogiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T14:02:03+00:00"/>
    <meta property="og:title" content="Норвегія та Велика Британія вилучили карти РФ на води України з каталогів"/>
    <meta property="og:description" content="Міжнародні гідрографічні організації PRIMAR з Норвегії та IC-ENC з Великобританії вилучили російські навігаційні карти на води України з своїх каталогів."/>
  </head>
  <body>
    <article>
      <h1>Норвегія та Велика Британія вилучили карти РФ на води України з каталогів</h1>
      <address>
        <time datetime="2019-11-06T14:02:03+00:00">06 Nov 2019, 14:02</time>
      </address>
      <p>Міжнародні гідрографічні організації PRIMAR з Норвегії та IC-ENC з Великобританії вилучили російські навігаційні карти на води України з своїх каталогів.</p>
      <p>Міністр інфраструктури Владислав Криклій повідомив, що російські навігаційні карти на води України вилучили зі своїх каталогів Норвегія і Велика Британія для забезпечення безпеки судноплавства в Азовському і Чорному морях та дотримання і виконання резолюції Генасамблеї ООН.</p>
      <p><b>Читайте:</b> <a href="https://fakty.com.ua/ua/svit/20191105-brytaniya-na-try-roky-prodovzhyla-programu-navchannya-ukrayinskyh-vijskovyh/">Британія на три роки продовжила програму навчання українських військових</a></p>
      <blockquote>– Російська Федерація незаконно реалізовувала морські електронні навігаційні карти на територію України, чим створювала загрозу мореплаванню в Чорному та Азовському морях. Російські карти на територію України почали виробляти і реалізовувати на міжнародному ринку ще в 2008-2012 роках. Ситуація загострилася після анексії Криму, – йдеться в повідомленні.</blockquote>
      <p>За словами міністра, завдяки роботі Держгідрографії досягнуто принципового результат.</p>
      <p>Раніше в Держгідрографії заявили, що Росія незаконно виробляє морські навігаційні карти України і продає їх через компанії Великої Британії і Норвегії.</p>
    </article>
  </body>
</html>