<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1979251/abdde-iki-cinayet-zanl%C4%B1s%C4%B1-hapishanenin-tuvaletinden-ka%C3%A7t%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-06T14:15:00+00:00"/>
    <meta property="og:title" content="ABD'de iki cinayet zanlısı hapishanenin tuvaletinden kaçtı"/>
    <meta property="og:description" content="ABD'de iki cinayet zanlısı, Kaliforniya’daki bir hapishanenin tuvaletinin tavanında 55 santimetrelik delik açarak kaçmayı başardı. Polis, 21 yaşındaki Santos Samuel Fonseca ve 20 yaşındaki Jonathan Salazar adlarındaki cinayet zanlılarının Kaliforniya"/>
  </head>
  <body>
    <article>
      <h1>ABD'de iki cinayet zanlısı hapishanenin tuvaletinden kaçtı</h1>
      <address>
        <time datetime="2019-11-06T14:15:00+00:00">06 Nov 2019, 14:15</time>
      </address>
      <p>ABD'de iki cinayet zanlısı, Kaliforniya’daki bir hapishanenin tuvaletinin tavanında 55 santimetrelik delik açarak kaçmayı başardı.<br/><br/>Polis, 21 yaşındaki Santos Samuel Fonseca ve 20 yaşındaki Jonathan Salazar adlarındaki cinayet zanlılarının Kaliforniya eyaletinin Salinas şehrindeki Monterey County Hapishanesi’ndeki tuvaletten kaçmayı başardıklarını bildirdi.<br/><br/>Fonseca ve Salazar’ın hapishanenin ‘kör noktasını’ bulduğunu belirten polis, zanlıların delik açtığı tuvaletin üzerinden hapishanenin arkasındaki kanal ve borularla dolu bir alana çıkıldığını kaydetti. Polis ayrıca bu bölümde dikenli tel bulunmadığı bilgisini verdi.<br/><br/>Polis Sözcüsü, “Cinayetle suçlanan bu şahısların artık hapishanede olmamaları nedeniyle hayal kırıklığı yaşıyoruz” ifadesini kullandı.<br/><br/>BBC’nin haberine göre geçen pazar günü kaçan zanlılar cinayet suçundan yargılanmayı bekliyordu.<br/><br/>Polis ‘silahlı ve tehlikeli’ olarak nitelendirilen firarileri aramayı sürdürüyor. Zanlıların yeri hakkında bilgi sağlayanlara 5 bin dolar ödül verileceği duyuruldu.</p>
    </article>
  </body>
</html>