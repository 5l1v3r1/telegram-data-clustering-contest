<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/turkiye-otomobilde-en-cok-hangi-rengi-tercih-ediyor-2217443"/>
    <meta property="og:site_name" content="Posta"/>
    <meta property="article:published_time" content="2019-11-06T14:10:25+00:00"/>
    <meta property="og:title" content="Türkiye otomobilde en çok hangi rengi tercih ediyor?"/>
    <meta property="og:description" content="2019 yılında yurt genelinde trafiğe kaydedilen 257 bin 586 otomobilin yüzde 53,7si beyaz renkte satın alındı. Bunu yüzde 24,1 ile gri ve yüzde 7 ile siyah renkli otomobiller izledi."/>
  </head>
  <body>
    <article>
      <h1>Türkiye otomobilde en çok hangi rengi tercih ediyor?</h1>
      <address>
        <time datetime="2019-11-06T14:10:25+00:00">06 Nov 2019, 14:10</time>
      </address>
      <h3>2019 yılında yurt genelinde trafiğe kaydedilen 257 bin 586 otomobilin yüzde 53,7'si beyaz renkte satın alındı. Bunu yüzde 24,1 ile gri ve yüzde 7 ile siyah renkli otomobiller izledi.</h3>
      <p>Türkiye İstatistik Kurumu (TÜİK) tarafından eylül ayına ilişkin motorlu kara taşıtları istatistikleri açıklandı. </p>
      <p>Buna göre Türkiye’de toplam trafiğe kayıtlı araç sayısı <b>23 milyon 132 bin 670'e</b> yükselirken, 2019 yılının ilk 9 ayında toplam<b> 257 bin 586 adet</b> yeni aracın trafiğe kaydı yapıldı. </p>
      <figure>
        <img src="https://i.pstimaj.com/img/75/640x0/5dc2d3e966a97cf1c7838709"/>
      </figure>
      <p>İlk kez trafiğe kaydedilen araçların renk ayrımlarının da yapıldığı verilere göre, Türkiye'de eylül ayı itibariyle trafiğe kaydı yapılan araçların yüzde 53,7'sinin beyaz renkte olduğu belirtildi. </p>
      <h3>En çok tercih edilen renkler</h3>
      <p>1- Beyaz: Yüzde 53.7</p>
      <p>2- Gri: Yüzde 24,1</p>
      <p>3- Siyah: Yüzde 7</p>
      <p>4- Kırmızı: Yüzde 5,6</p>
      <figure>
        <img src="https://i.pstimaj.com/img/75/640x0/5dc2d41166a97cf27ff59be4"/>
      </figure>
      <h3>Neden beyaz tercih ediliyor?</h3>
      <p>Beyaz aracın tercih edilme sebeplerini anlatan Türkiye Odalar ve Borsalar Birliği Ticaret Meclis Üyesi Fahrettin Batı şunları söyledi:</p>
      <p>
        <b>"Türkiye'deki otomobillerin yüzde 60-70 kadarı beyaz üretiliyor. Beyazdan sonra da siyah ya da füme tercih ediliyor. Siyah daha çok cip tarzı araçlarda ve D segment dediğimiz, makam aracı boyutundaki büyük araçlarda tercih ediliyor. Halkın kullandığı beyaz araçlar ise genelde B ve C segment araçlarda daha çok tercih ediliyor. Bunun başlıca iki sebebi var. Birincisi, malum yollarda toz, toprak sebebiyle çabuk kirlenme olayının getirdiği külfet ya da eziyet. Aracın kirli durması ya da çizilme, tırnak izleri gibi bir zarar verildiğinde siyah araçlarda daha belirgin görünmesi. Beyaz araçlarda bu fazla belli olmuyor. İkinci sebep ise, beyaz dışındaki diğer renklerde, araçların güneş ısısını emmesi ve içerideki insanlara zarar vermesi, daha sıcak olması."</b>
      </p>
      <figure>
        <img src="https://i.pstimaj.com/img/75/640x0/5dc2d42e66a97cf27eae69a6"/>
      </figure>
      <h3>Renk değişince fiyat artıyor</h3>
      <p>Otomotiv markalarının farklı renklerdeki araçları daha yüksek fiyata sattığını söyleyen Batı, şöyle konuştu:</p>
      <p>
        <b>"Renkli araçlarda boya ücreti daha fazla oluyor. Bazı markalarda, özellikle metalik renk ücretini fazla istiyorlar. Genellikle halk beyaz - araçları tercih ettiği için opak -araçlar bin-bin 500 TL daha ucuz oluyor. Otomotiv işindeki, mesleği galericilik olan arkadaşlarımız genelde bütün tanıdıklarına beyaz araç almalarını tavsiye eder. Koyu renkler de tabii satılıyor. Onların da alıcısı var. Fakat koyu renklerde bekleme oranı beyaza göre daha fazla. Beyazlar daha hızlı satılıyor."</b>
      </p>
      <p>
        <b>DHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">
          <img src="https://i.pstimaj.com/img/100/180x95/5dc3f97bae298b7c0bf5ad7d"/>
        </a>
      </figure>
      <p>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">1 Kerimcan'dan eski dostu Demet Akalın'a olay gönderme</a>
      </p>
      <figure>
        <a href="https://www.posta.com.tr/yilan-isirigindan-sonra-parmagini-kesti-2217605">
          <img src="https://i.pstimaj.com/img/100/180x95/5dc3ee78ae298b7cb276e96a"/>
        </a>
      </figure>
      <p>
        <a href="https://www.posta.com.tr/yilan-isirigindan-sonra-parmagini-kesti-2217605">2 Yılan ısırığından sonra parmağını kesti</a>
      </p>
      <figure>
        <a href="https://www.posta.com.tr/kaiagerber-ve-pete-davidson-ask-yasiyor-2217603">
          <img src="https://i.pstimaj.com/img/100/180x95/5dc3ea9566a97c1fe7132677"/>
        </a>
      </figure>
      <p>
        <a href="https://www.posta.com.tr/kaiagerber-ve-pete-davidson-ask-yasiyor-2217603">3 Kaia Gerber ve Pete Davidson aşk yaşıyor</a>
      </p>
      <figure>
        <a href="https://www.posta.com.tr/muge-anli-canli-yayininda-sasirtan-ifadeler-2217381">
          <img src="https://i.pstimaj.com/img/100/180x95/5dc2acda66a97ce8e0f94894"/>
        </a>
      </figure>
      <p>
        <a href="https://www.posta.com.tr/muge-anli-canli-yayininda-sasirtan-ifadeler-2217381">4 Müge Anlı canlı yayınında şaşırtan ifadeler</a>
      </p>
      <figure>
        <a href="https://www.posta.com.tr/ic-mekan-hava-kirliligine-karsi-alinmasi-gereken-onlemler-2217542">
          <img src="https://i.pstimaj.com/img/100/180x95/5dc3d02666a97c17a290fb21"/>
        </a>
      </figure>
      <p>
        <a href="https://www.posta.com.tr/ic-mekan-hava-kirliligine-karsi-alinmasi-gereken-onlemler-2217542">5 İç mekan hava kirliliğine karşı alınması gereken önlem...</a>
      </p>
      <figure>
        <a href="https://www.posta.com.tr/ipek-tanriyar-hamile-2217585">
          <img src="https://i.pstimaj.com/img/100/180x95/5dc3e259ae298b7305ad9127"/>
        </a>
      </figure>
      <p>
        <a href="https://www.posta.com.tr/ipek-tanriyar-hamile-2217585">6 İpek Tanrıyar hamile</a>
      </p>
      <figure>
        <a href="https://www.posta.com.tr/seda-sayan-popomda-hicbir-sey-yok-2217405">
          <img src="https://i.pstimaj.com/img/100/180x95/5dc2bcbd66a97ce9ddb544fe"/>
        </a>
      </figure>
      <p>
        <a href="https://www.posta.com.tr/seda-sayan-popomda-hicbir-sey-yok-2217405">7 Seda Sayan: Popomda hiçbir şey yok</a>
      </p>
      <figure>
        <a href="https://www.posta.com.tr/can-yaman-cilginliginda-son-nokta-2217556">
          <img src="https://i.pstimaj.com/img/100/180x95/5dc3d50eae298b7292e0d34d"/>
        </a>
      </figure>
      <p>
        <a href="https://www.posta.com.tr/can-yaman-cilginliginda-son-nokta-2217556">8 Can Yaman çılgınlığında son nokta!</a>
      </p>
      <figure>
        <a href="https://www.posta.com.tr/abd-federal-mahkemesi-nusrete-neden-ceza-verdi-2217565">
          <img src="https://i.pstimaj.com/img/100/180x95/5dc3d97366a97c17a3f6deff"/>
        </a>
      </figure>
      <p>
        <a href="https://www.posta.com.tr/abd-federal-mahkemesi-nusrete-neden-ceza-verdi-2217565">9 ABD Federal Mahkemesi, Nusret'e neden ceza verdi?</a>
      </p>
      <figure>
        <a href="https://www.posta.com.tr/hamilelikte-kacinmaniz-gereken-10-aliskanlik-2045977">
          <img src="https://i.pstimaj.com/img/100/180x95/5b90f485ae298b289758020d"/>
        </a>
      </figure>
      <p>
        <a href="https://www.posta.com.tr/hamilelikte-kacinmaniz-gereken-10-aliskanlik-2045977">10 Hamilelikte kaçınmanız gereken 10 alışkanlık</a>
      </p>
      <related>
        <a href="https://www.posta.com.tr/ikinci-el-otomobilde-en-cok-tercih-edilenler-belli-oldu-2216050"/>
      </related>
    </article>
  </body>
</html>