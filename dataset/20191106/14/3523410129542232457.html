<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638460/%D8%A2%D8%BA%D8%A7%D8%B2-%D8%AB%D8%A8%D8%AA-%D9%86%D8%A7%D9%85-%D8%A2%D8%B2%D9%85%D9%88%D9%86-%D9%BE%DB%8C%D8%B4%E2%80%8C%DA%A9%D8%A7%D8%B1%D9%88%D8%B1%D8%B2%DB%8C-%D9%88-%D8%B9%D9%84%D9%88%D9%85-%D9%BE%D8%A7%DB%8C%D9%87-%D9%BE%D8%B2%D8%B4%DA%A9%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T14:49:00+00:00"/>
    <meta property="og:title" content="آغاز ثبت نام آزمون پیش‌کارورزی و علوم پایه پزشکی"/>
    <meta property="og:description" content="آزمون پیش کارورزی الکترونیک و علوم پایه پزشکی و دندانپزشکی هفتم آذرماه ۹۸ برگزار می‌شود، داوطلبان تا ۲۷ آبان فرصت دارند نسبت به ثبت نام اقدام کنند."/>
  </head>
  <body>
    <article>
      <h1>
        <a href="https://www.bultannews.com/fa/news/638460/%D8%A2%D8%BA%D8%A7%D8%B2-%D8%AB%D8%A8%D8%AA-%D9%86%D8%A7%D9%85-%D8%A2%D8%B2%D9%85%D9%88%D9%86-%D9%BE%DB%8C%D8%B4%E2%80%8C%DA%A9%D8%A7%D8%B1%D9%88%D8%B1%D8%B2%DB%8C-%D9%88-%D8%B9%D9%84%D9%88%D9%85-%D9%BE%D8%A7%DB%8C%D9%87-%D9%BE%D8%B2%D8%B4%DA%A9%DB%8C">آغاز ثبت نام آزمون پیش‌کارورزی و علوم پایه پزشکی</a>
      </h1>
      <h2>آزمون پیش کارورزی الکترونیک و علوم پایه پزشکی و دندانپزشکی هفتم آذرماه ۹۸ برگزار می‌شود، داوطلبان تا ۲۷ آبان فرصت دارند نسبت به ثبت نام اقدام کنند.</h2>
      <address><time datetime="2019-11-06T14:49:00+00:00">06 Nov 2019, 14:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آزمون پیش کارورزی الکترونیک(میان دوره) و علوم پایه پزشکی و دندانپزشکی پنجشنبه ۷ آذر ۹۸ برگزار می‌شود.</p>
      <p>ثبت نام متقاضیان شرکت در آزمون الکترونیک میان دوره پیش کارورزی و علوم پایه از ۱۴ آبان آغاز شده و تا ۲۷ آبان ادامه دارد.</p>
      <p>داوطلبان تحصیل کرده در خارج از کشور که در مرکز خدمات آموزشی تشکیل پرونده داده‌اند، قبل از ثبت نام از طریق سایت http://epay.sanjeshp.ir باید مبلغ یک میلیون و ۵۰۰ هزار ریال (۱۵۰ هزار تومان) به صورت اینترنتی به عنوان هزینه ثبت نام پرداخت کنند.</p>
      <p>این گروه از داوطلبان باید با در دست داشتن پرینت پرداخت هزینه و به همراه داشتن یک قطعه عکس و کارت ملی به مراکز قطب برگزار کننده آزمون‌های علوم پایه و پیش کارورزی از روز سه شنبه ۱۴ آبان تا ساعت ۱۶ روز دوشنبه ۲۷ آبان مراجعه و نسبت به ثبت نام در آزمون مذکور اقدام کنند.</p>
      <p>داوطلبان تحصیل کرده در خارج از کشور باید توجه داشته باشند که پرداخت وجه ثبت نام، به منزله ثبت نام در آزمون نیست و باید برای تکمیل فرآیند ثبت نام به مراکز قطب برگزار کننده آزمون مراجعه کنند.</p>
      <p>این داوطلبان قبل از واریز وجه ثبت نام از مراکز قطب برگزار کننده آزمون در خصوص برگزاری آزمون برای داوطلبان خارج از کشور استعلام کنند.</p>
      <p>داوطلبان تحصیل کرده در داخل کشور نیز جهت ثبت نام از روز سه شنبه ۱۴ آبان تا ساعت ۱۶ روز دوشنبه ۲۷ آبان ۹۸ فرصت دارند به دانشگاه محل تحصیل خود در حوزه مراکز برگزار کننده آزمون‌های جامع علوم پایه و پیش کارورزی میان دوره مراجعه و یا با معرفی دانشگاه به نزدیکترین مرکز قطب برگزار کننده آزمون مراجعه کنند.</p>
    </article>
  </body>
</html>