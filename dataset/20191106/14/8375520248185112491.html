<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-borispoli-mediki-ta-policiya-vidmovlyayutsya-fiksuvati-vnochi-smert-lyudey-638081.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T14:44:14+00:00"/>
    <meta property="og:title" content="У Борисполі медики та поліція відмовляються фіксувати вночі смерть людей"/>
    <meta property="og:description" content="Мешканці Борисполя зіткнулися з проблемою вчасної фіксації смерті родича"/>
  </head>
  <body>
    <article>
      <h1>У Борисполі медики та поліція відмовляються фіксувати вночі смерть людей</h1>
      <address>
        <time datetime="2019-11-06T14:44:14+00:00">06 Nov 2019, 14:44</time>
      </address>
      <h4>Мешканці Борисполя зіткнулися з проблемою вчасної фіксації смерті родича</h4>
      <p>У Борисполі постала проблема, хто має фіксувати смерть людини вночі.</p>
      <p>Як з’ясувалося, в законодавстві чіткого визначення, хто фіксує смерть вночі, не прописано, тож у Борисполі покійникам доводиться чекати сходу сонця.</p>
      <p>Громадяни, які зіткнулися з проблемою вчасної фіксації смерті родича, скаржаться на систематичні відмовки з боку медиків та поліції щодо виїзду на виклики у подібних ситуаціях. Мовляв, якщо смерть сталася вночі, то до настання робочого дня фіксувати смерть ніхто не приїздить. Про це <a href="https://i-visti.com/news/7222-vnoch-smert-ne-fksuyut-ta-problemi-ekstrenoyi-bez-virshennya.html">пише</a> бориспільське видання «Вісті». </p>
      <p>З приводу вирішення даної проблеми медики та поліція збиралися на спільну нараду, проте згоди не дійшли.</p>
      <p>Робота з хворими, за яких відповідають медики міської первинки, налагоджена. Однак проблема полягає в тому, що у місті діють різні медичні центри, які працюють по-різному — одні беруть на себе відповідальність, а інші ні.</p>
      <p>Людмила Пасенко, заступника міського голови, наполягає, що треба брати приклад інших областей України. «Вдень на фіксацію смерті виїздить сімейний лікар, вночі — медики екстреної служби», — наголосила вона.</p>
      <p>Міський голова Анатолій Федорчук запропонував переглянути бюджет Борисполя та довиділити певну суму на фінансування екстреної служби. Таку пропозицію його заступниця не підтримала, мовляв, екстрена перебуває на балансі області, тому і фінансувати дану службу має обласний бюджет.</p>
      <p>Щодо покращення умов роботи медиків екстреної служби в Борисполі, Пасенко запевнила, що приміщення, в якому вони базуються (на вулиці Чехова, 2) перебуває на балансі Київської облради, тож це питання треба вирішувати в юридичній площині.</p>
      <related>
        <a href="https://glavcom.ua/country/criminal/spravzhniy-triler-na-zhitomirshchini-batki-spalili-dochku-i-otrimali-groshovu-dopomogu-638002.html"/>
        <a href="https://glavcom.ua/kyiv/news/na-kijivshchini-pid-chas-pozhezhi-u-budinku-zaginuv-cholovik-video-637825.html"/>
        <a href="https://glavcom.ua/news/pishov-u-lis-i-zaginuv-zakarpatski-ryatuvalniki-vidshukali-tilo-29-richnogo-gribnika-637786.html"/>
      </related>
    </article>
  </body>
</html>