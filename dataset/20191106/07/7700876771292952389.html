<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/06/voglio-fare-linfluencer-illusione-o-nuova-professione/153198/"/>
    <meta property="og:site_name" content="VITA"/>
    <meta property="article:published_time" content="2019-11-06T07:44:00+00:00"/>
    <meta property="og:title" content="«Voglio fare l'influencer»: illusione o nuova professione?"/>
    <meta property="og:description" content="Secondo una ricerca di Morning Survey, l'86% dei ragazzi americani sogna di fare l'influencer. Una tendenza globale che attira l'attenzione delle aziende e le aspirazioni dei giovani. Ma non sappiamo ancora con quali conseguenze"/>
  </head>
  <body>
    <article>
      <h1>«Voglio fare l'influencer»: illusione o nuova professione?</h1>
      <address><time datetime="2019-11-06T07:44:00+00:00">06 Nov 2019, 07:44</time> by <a rel="author" href="http://www.vita.it/it/author/marco-dotti/12/" target="_blank">Marco Dotti</a></address>
      <p>
        <b>Secondo una ricerca di Morning Survey, l'86% dei ragazzi americani sogna di fare l'influencer. Una tendenza globale che attira l'attenzione delle aziende e le aspirazioni dei giovani. Ma non sappiamo ancora con quali conseguenze</b>
      </p>
      <p>Chi pensava a un vizio italiano si deve ricredere. Il nuovo corso di laurea per influencer lanciato nell'ottobre scorso dall'università privata eCampus, al di là dei giudizi di merito, sembra intercettare una tendenza generale.</p>
      <p>Secondo un nuovo sondaggio, l'86% dei giovani americani vuole diventare influencer sui social media.</p>
      <p>Le ragioni? Presto dette:</p>
      <ul>
        <li>Per fare la differenza</li>
        <li>Orario flessibile</li>
        <li>Condividere idee</li>
        <li>Perché é divertente</li>
        <li>Denaro</li>
        <li>Prova gratuita di nuovi prodotti</li>
        <li>Fama</li>
      </ul>
      <figure>
        <img src="http://i.cdn-vita.it/blobs/variants/d/b/3/b/db3b08b1-d7a7-409c-8959-e5270acb8fd8_large.jpg?_637086227149386985"/>
      </figure>
      <p>
        <b>Secondo uno studio di</b>
        <i> <b>Morning Consult</b></i>
        <b><b> </b>l'86% delle persone di età compresa tra i 13 e i 38 anni è disposto a provare a questa esperienza. Ma solo il 12% si considera attualmente un influencer. Aspettative e attese variano, a seconda delle generazioni. Millennials e Generation Z non sono perfettamente allineati ne sulle aspirazioni. né sulle competenze.</b>
      </p>
      <p>A questo fatto, spiega Matthew Townsend su<i> Bloomberg,</i> se ne sovrappone un altro: le aziende sono alla disperata ricerca di strade per entrare in contatto con generazioni che passano sempre meno tempo a guardare la televisione e più tempo sui social-media.</p>
      <p>Lato consumo, infine. Oggi, l'88% dei consumatori "giovani" (Generazione Z e Millennials) apprende dell'esistenza di un prodotto dai social, il 56% acquista dopo aver visto quel prodotto in un post di una persona seguita e il 50% dichiara apertamente che i social sono oramai la fonte principale di motivazione all'acquisto.</p>
      <related>
        <h4>Contenuti correlati</h4>
        <a href="http://www.vita.it/it/interview/2019/09/28/sad-by-design-il-nichilismo-digitale-e-il-lato-oscuro-delle-piattaform/276/"/>
        <a href="http://www.vita.it/it/interview/2016/01/07/verita-bellezza-e-bonta-le-chiavi-della-cittadinanza-etica/29/"/>
      </related>
    </article>
  </body>
</html>