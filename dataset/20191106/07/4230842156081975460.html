<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-u-derzhstati-skorotyly-ponad-1-7-tys-pratsivnykiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T07:59:56+00:00"/>
    <meta property="og:title" content="У Держстаті скоротили понад 1,7 тис. працівників"/>
    <meta property="og:description" content="У Державній службі статистики скоротили 1770 посад, та передали в оренду та на приватизацію 281 об’єкт."/>
  </head>
  <body>
    <article>
      <h1>У Держстаті скоротили понад 1,7 тис. працівників</h1>
      <address>
        <time datetime="2019-11-06T07:59:56+00:00">06 Nov 2019, 07:59</time>
      </address>
      <p>У Державній службі статистики скоротили 1770 посад, та передали в оренду та на приватизацію 281 об’єкт.</p>
      <p>Міністр Кабінету міністрів Дмитро Дубілет повідомив, що відтепер Державна служба статистики передає в оренду та на приватизацію 281 об’єкт нерухомості, які звільнилися унаслідок скорочення штату працівників.</p>
      <blockquote>– Ми прийняли непросте рішення скоротити 1770 посад у Державній службі статистики, – зазначив міністр.</blockquote>
      <p>Своє рішення Дубілет пояснив тим, що оптимізація відбувається за рахунок скорочення підрозділів районного рівня.</p>
      <blockquote>– З урахуванням того, що більшість звітів, які компанії подають у Держстат, подаються в електронному вигляді, підтримка цих підрозділів стала недоцільною.<br/>Частина функцій, які виконували районні підрозділи, будуть передані на обласний рівень, – пояснив політик.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191103-kabmin-vstanovyv-granychnu-kilkist-chynovnykiv-oda-ta-rda/">Кабмін встановив граничну кількість чиновників ОДА та РДА</a>
      </p>
      <p>Окрім цього, урядовець анонсував спрощення звітів, котрі подаються у Держстат.</p>
      <p>Дмитро Дубілет вибачився перед працівниками, яких довелося скоротити, але пояснює цей вчинок необхідністю перезапустити економіку України.</p>
      <p>Нагадаємо, у Державній аудиторській службі істотно <a href="https://fakty.com.ua/ua/ukraine/20191022-skorochennya-lyudej-u-8-raziv-i-pidvyshhennya-zarplat-dubilet-pro-reformu-derzhaudytu/">скоротять співробітників</a>, а тим, що залишилися, підвищать зарплати.</p>
    </article>
  </body>
</html>