<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/06/ank-bijleveld-overleeft-ternauwernood-debat-over-leugens-van-jeanine-hennis/"/>
    <meta property="og:site_name" content="ThePostOnline"/>
    <meta property="article:published_time" content="2019-11-06T07:29:00+00:00"/>
    <meta property="og:title" content="Ank Bijleveld overleeft ternauwernood debat over leugens van Jeanine Hennis"/>
    <meta property="og:description" content="Plus: Mark Rutte wist ook van burgerslachtoffers Nederlandse luchtaanval Irak"/>
  </head>
  <body>
    <article>
      <h1>Ank Bijleveld overleeft ternauwernood debat over leugens van Jeanine Hennis</h1>
      <h2>Plus: Mark Rutte wist ook van burgerslachtoffers Nederlandse luchtaanval Irak</h2>
      <address><time datetime="2019-11-06T07:29:00+00:00">06 Nov 2019, 07:29</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Defensieminister Ank Bijleveld (CDA) houdt het vertrouwen van de Tweede Kamer, ook al is die door haar voorganger Jeanine Hennis (VVD) verkeerd ingelicht. Maar de steun waarop ze kan rekenen, van de regeringspartijen, de SGP en het lid Van Haga, is nipt. Bijna de hele oppositie zag Bijleveld dinsdagavond liever vertrekken. De PvdA aarzelde, maar besloot net als haast alle andere oppositiepartijen het vertrouwen in de minister op te zeggen. Een motie van wantrouwen van GroenLinks kreeg de steun van PVV, SP, PvdA, Partij voor de Dieren, 50PLUS, DENK, FvD en het lid Van Kooten.</p>
      <h4>Lees ook – <a href="https://tpo.nl/2019/11/04/jeanine-hennis-loog-tegen-tweede-kamer-over-nederlandse-luchtaanval-irak/">Jeanine Hennis loog tegen Tweede Kamer over Nederlandse luchtaanval Irak</a></h4>
      <p>Bijleveld spreekt van een ‘heel heftig debat’. Ze is teleurgesteld dat zo’n groot deel van de Kamer zich tegen haar keert. Al begrijpt ze wel dat die het zo hoog opneemt, ‘want het is feitelijk natuurlijk een doodzonde voor een bewindspersoon’ om de Kamer verkeerd te informeren. Maar Bijleveld denkt dat haar voornemen om voortaan openhartiger te zijn, ook wel weer op steun kan rekenen.</p>
      <p>Niet alleen Bijlevelds voorganger, maar ook premier Mark Rutte en drie andere ministers waren waarschijnlijk indertijd al op de hoogte van de burgerslachtoffers, vertelde ze de Kamer. Die wil dat nu zeker weten. Bijleveld gaat daarom uitzoeken wie precies op de hoogte waren en waarvan.</p>
      <p>Het debat, dat ruim zeven uur duurde, ging over een aanval van Nederlandse F-16’s op Hawija in Irak in juni 2015. Daarbij vielen zeventig doden, onder wie burgers. Toenmalig defensieminister Jeanine Hennis was hiervan op de hoogte, maar zei tegen de Kamer dat er geen burgerslachtoffers waren door de Nederlandse luchtaanvallen.</p>
      <p>
        <i>ANP/TPO</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>