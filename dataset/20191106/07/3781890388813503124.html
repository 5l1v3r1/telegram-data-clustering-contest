<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740274"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T07:47:00+00:00"/>
    <meta property="og:title" content="นาทีหามฝรั่งหิ้วปีกแฟนสาว ยิงตัวเองสาหัส-ก่อนถึงหมอ"/>
    <meta property="og:description" content="เปิดคลิปตำรวจหาม 'นายบาร์ท' หนึ่งในแก๊งแหกคุก ยิงตัวเองบาดเจ็บสาหัส หลังจับแฟนสาวเป็นตัวประกัน ลั่นไกยิงศีรษะแฟนบาดเจ็บด้วย ก่อนเจ้าหน้าที่ตามพบตัวรีบนำส่งโรงพยาบาล"/>
  </head>
  <body>
    <article>
      <h1>นาทีหามฝรั่งหิ้วปีกแฟนสาว ยิงตัวเองสาหัส-ก่อนถึงหมอ</h1>
      <address>
        <time datetime="2019-11-06T07:47:00+00:00">06 Nov 2019, 07:47</time>
      </address>
      <figure>
        <img src="https://www.dailynews.co.th/admin/upload/20191106/news_kXVdRpohHw145815_533.jpg?v=201911061612"/>
      </figure>
      <p>
        <b>เปิดคลิปตำรวจหาม "นายบาร์ท" หนึ่งในแก๊งแหกคุก ยิงตัวเองบาดเจ็บสาหัส หลังจับแฟนสาวเป็นตัวประกัน ลั่นไกยิงศีรษะแฟนบาดเจ็บด้วย ก่อนเจ้าหน้าที่ตามพบตัวรีบนำส่งโรงพยาบาล</b>
      </p>
      <p>กรณีเจ้าหน้าที่ตำรวจตามจับกุมตัว 3 ผู้ต้องหาที่หลบหนีจากศาลพัทยาได้เรียบร้อยแล้ว โดยนายหน่อย นิลเทศ ได้ขอมอบตัวผ่านการติดต่อจากญาติ และถูกจับกุมตัวในป่าอ้อยตรงข้ามสวนทานตะวัน แหล่งท่องเที่ยวบ้านเขาจาน ต.ท่าเกวียน อ.วัฒนานคร จึงได้ควบคุมตัวมาสอบสวนพร้อมกับญาติผู้ประสานติดต่อให้นายหน่อยมอบตัว ทั้งนี้ผู้ต้องหาที่เหลืออีก 2 ราย คือนักโทษชาวฝรั่งกับแฟนสาว นายบาร์ท อัลเลน เฮลมัส (MR.BART ALLEN HELMUS) และ น.ส.สิรินภา วิเศษฤทธิ์ ในความผิดฐาน “ร่วมกันพยายามฆ่าเจ้าพนักงาน หลบหนีอยู่ไม่ไกลจากกัน และอยู่ในป่าใกล้จุดที่นายหน่อยมอบตัว เจ้าหน้าที่จึงระดมกำลังค้นหาทั้งทางบกและทางอากาศ</p>
      <figure>
        <iframe src="https://www.youtube.com/embed/ZfVnl0WWYyU" width="640" height="360" data-service="Youtube" scrolling="no"/>
      </figure>
      <p> <br/>ทั้งนี้ในเวลา 13.00 น. ที่ผ่านมา เจ้าหน้าที่ตำรวจพบตัวนายบาร์ท หลบหนีอยู่วงรัศมี 5 กม. ซึ่งไม่ไกลจากจุดที่นายหน่อยมอบตัว โดยจับเมียเป็นตัวประกันและเปิดฉากยิงใส่เจ้าหน้าที่ชุดจับกุมเป็นระยะ ๆ กระทั่งนายบาร์ทได้ใช้ปืนยิงศีรษะแฟนสาวบาดเจ็บเล็กน้อย และยิงศีรษะตนเองบาดเจ็บสาหัส จึงนำรถฉุกเฉินพยาบาลเข้ามารับตัวไปโรงพยาบาลวัฒนานครทันที พร้อมกำลังดูแลป้องกันเข้มงวด.<br/><br/><b>อ่านข่าวที่เกี่ยวข้อง...</b><br/><br/><b><a href="https://www.dailynews.co.th/crime/740256">ซิว3แสบแหกคุกศาลพัทยา ฝรั่งสู้!ยิงแฟนเจ็บตัวเองสาหัส</a></b></p>
      <figure>
        <img src="https://www.dailynews.co.th/admin/upload/20191106/news_Lsljuhxyty145815_533.jpg?v=201911061612?v=7676"/>
      </figure>
    </article>
  </body>
</html>