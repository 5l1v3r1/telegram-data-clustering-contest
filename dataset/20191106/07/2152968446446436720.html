<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/06/borusiia-dortmund-s-famozen-obrat-sreshtu-inter.428698"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T07:38:00+00:00"/>
    <meta property="og:title" content="Борусия Дортмунд с фамозен обрат срещу Интер"/>
    <meta property="og:description" content="Челси и Аякс направиха невероятно 4:4 | Dnes.bg"/>
  </head>
  <body>
    <article>
      <h1>Борусия Дортмунд с фамозен обрат срещу Интер</h1>
      <h2>Челси и Аякс направиха невероятно 4:4</h2>
      <address><time datetime="2019-11-06T07:38:00+00:00">06 Nov 2019, 07:38</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Борусия Дортмунд обърна Интер от 0:2 до 3:2 в спиращ дъха двубой от група "F" на Шампионската лига, игран на стадион "Сигнал Идуна Парк".</p>
      <p>Момчетата на Антонио Конте изиграха много солидно първо полувреме, в което действаха много грамотно и заслужено вкараха два гола чрез Лаутаро Мартинес и Матиас Весино.</p>
      <p>Веднага след второто попадение на гостите Борусия се разгневи и рязко вдигна оборотите, което даде резултат след почивката. Ашраф Хакими намали, а по-късно Юлиан Брандт изравни, за да се стигне до победния гол на мароканския бек.</p>
      <p>Така Борусия Дортмунд събра 7 точки и изостава на една точка от лидера Барселона, който се изложи днес. Интер е трети с четири пункта.</p>
      <p>В друг изключително интригуващ мач от снощи Челси и Аякс направиха невероятен мач, за да завършат 4:4 в група Н на Шампионската лига на "Стамфорд Бридж".</p>
      <p>Двубоят мина през серия обрати, като гостите водеха с 4:1, а след това играха 25 минути с двама души по-малко, за да успеят все пак да стигнат до равенството.</p>
      <p>Главният съдия Джанлука Роки също стана център на вниманието, като в края имаше намеса и на ВАР и отменен гол, за да бъде драмата наистина пълна.</p>
      <p>Равенството отстави битката в групата отворена, тъй като двата тима имат по 7 точки, а с толкова вече е и Валенсия след 4:1 над Лил, така че срещите в оставащите два кръга ще бъдат наистина вълнуващи.<br/><a href="https://www.gol.bg/chelsea/2019-11-06/drama-shou-klasika-chelsi-i-ayaks-napraviha-neveroyatno-44"><b><br/>Всичко за снощните мачове от Шампионската лига четете в Gol.bg</b></a></p>
    </article>
  </body>
</html>