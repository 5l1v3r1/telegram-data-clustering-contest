<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118925-naslovne-strane-za-sredu-6-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-06T07:20:03+00:00"/>
    <meta property="og:title" content="Naslovne strane za sredu, 6. novembar 2019. godine"/>
    <meta property="og:description" content="Dnevne novine na naslovnim stranama izdanja za sredu pišu o ujedinjenju demokrata, o istrazi i aferi koja prati predsednika beogradske opštine Stari grad Marka Bastaća, o ekološkim temama i o sudjenju za ubistvo pevačice Jelene Marjanović.ALO  -  &quot;Preokret na sudjenju Jelenu je ubio Dragoje iz Priboja&quot;, piše list. Crveno beli večeras dočekuju Totenhem &quot;Englezi u panici: Ne provocirajte Srbe!&quot;BLIC  -  O tome da će se tri stranke demokratske orijentacije stopiti u jednu, list piše pod naslovom &quot;DS se ujedinjuje do 15. decembra&quot;. &quot;Policija u opštini, istražuju Bastaća&quot;, o navodima o korupciji koji su izneti u javnost protiv predsednika opštine Stari grad Marka Bastaća. O ekološkoj akciji tog lista u Ovčar Banji &quot;Očišćeno jezero na srpskoj Svetoj gori&quot;. O sudjenju za ubistvo pevačice &quot;Marjanović promenio iskaz pred sudijom&quot;.VEČERNJE NOVOSTI  -  Pod naslovom &quot;Amerikanac dolazi da nam preti sankcijama&quot;, list piše da u petak u Beograd stiže zvaničnik američkog Stejt departmenta i da će tema njegovih razgovora biti moguće…"/>
  </head>
  <body>
    <article>
      <h1>Naslovne strane za sredu, 6. novembar 2019. godine</h1>
      <address>
        <time datetime="2019-11-06T07:20:03+00:00">06 Nov 2019, 07:20</time>
      </address>
      <p>Dnevne novine na naslovnim stranama izdanja za sredu pišu o ujedinjenju demokrata, o istrazi i aferi koja prati predsednika beogradske opštine Stari grad Marka Bastaća, o ekološkim temama i o sudjenju za ubistvo pevačice Jelene Marjanović.<br/><br/><b>ALO</b>  <b>-</b>  "Preokret na sudjenju Jelenu je ubio Dragoje iz Priboja", piše list. Crveno beli večeras dočekuju Totenhem "Englezi u panici: Ne provocirajte Srbe!"<br/><br/><b>BLIC</b>  <b>-</b>  O tome da će se tri stranke demokratske orijentacije stopiti u jednu, list piše pod naslovom "DS se ujedinjuje do 15. decembra". "Policija u opštini, istražuju Bastaća", o navodima o korupciji koji su izneti u javnost protiv predsednika opštine Stari grad Marka Bastaća. O ekološkoj akciji tog lista u Ovčar Banji "Očišćeno jezero na srpskoj Svetoj gori". O sudjenju za ubistvo pevačice "Marjanović promenio iskaz pred sudijom".<br/><br/><b>VEČERNJE NOVOSTI</b>  <b>-</b>  Pod naslovom "Amerikanac dolazi da nam preti sankcijama", list piše da u petak u Beograd stiže zvaničnik američkog Stejt departmenta i da će tema njegovih razgovora biti moguće uvodjenje sankcija Srbiji zbog vojne saradnje Beograda i Moskve. "Uklanjaju otrovni otpad iz fabrike", list piše da će biti dekontaminirane četiri od 14 industrijskih lokacija, i to "Zorka", "Viskoza", "Župa" i "FOM". O početku sudjenja za ubistvo pevačice list prenosi iskaz okrivljenog supruga Zorana Marjanovića: "Jelenu je ubio neki psihopata".<br/><br/><b>DANAS</b>  <b>-</b>  "Otkud u skladištu policije oružje privatne firme GIM", naslov je teksta o pitanjima poslanice Marinike Tepić upućenim javno predsedniku Srbije, ministru unutrašnjih poslova i tužilaštvu. O nabavci novog sistema bezbednosti MUP "Za 2.000 kamera dajemo 13 miliona evra".<br/><br/><b>INFORMER</b>  <b>-</b>  Bivši ruski premijer tvrdi da su generali oko Jeljcina stopirali pomoć Srbiji. "Stepašin: Najveća greška Rusije to što Srbiji 1999. nije dala S -300".<br/><br/><b>KURIR</b>  <b>-</b>  Na naslovnoj strani samo jedna tema "Ultraekskluzivno pismo iz Švajcarske koje rešava misteriju zločina u Borči".<br/><br/><b>POLITIKA</b>  <b>-</b>  "Vučić meri snagu koalicionih partnera" list analizira političku scenu u Srbiji. Povodom vesti da je u podgoričkom Hramu Hristovog vaskrsenja krštena transrodna osoba "Svete tajne i za transrodne osobe". O sudjenju za ubistvo pevačice "Zoran Marjanović: Nema večeri da ne razmišljam ko je zverski ubio Jelenu".<br/><br/><b>SRPSKI TELEGRAF</b>  <b>-</b>  "Hoće da sruše Vučića Opozicija kod Palmera po instrukcije". List prenosi: "Šok na sudjenju Marjanovića sudu stiglo pismo koje otkriva sve o ubistvu pevačice. Ubio je bisnismen Dragoje iz Priboja."</p>
    </article>
  </body>
</html>