<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-fekete-lyuk-titka/185994"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T07:38:00+00:00"/>
    <meta property="og:title" content="A fekete lyuk titka"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A fekete lyuk titka</mark>
      </h1>
      <address><time datetime="2019-11-06T07:38:00+00:00">06 Nov 2019, 07:38</time> by <a rel="author">Bors</a></address>
      <p>Albert Einstein és Stephen Hawking a 20. század legnagyobb elméi közé tartoztak. Einstein volt, aki megalkotta a relativitáselméletet, mely magyarázza és előrejelzi az univerzum működését létrejöttétől utolsó pillanatáig. Hawking mindezt kvantumszinten alkalmazta a világegyetem mélyebb megértéséhez, és legfőbb törekvése volt létrehozni a „mindenség elméletét”.</p>
      <p>Stephen Hawking olyan tanulmánnyal robbant be a tudományba, amely elméleti bizonyítékot szolgáltatott arra, hogy az univerzum tényleg az ősrobbanással kezdődött. De élete főművét mégis a kozmosz legfigyelemreméltóbb jelenségeinek szentelte: a fekete lyukaknak.</p>
      <p>Hawking azt mondta: „Azt mondják, hogy ez az egész csak furcsa kitaláció lehet… pedig sehol sincs nagyobb igazság, mint a fekete lyukak esetében. Szó szerint lyukak vannak az űrben, amelybe beleeshetnek dolgok és soha többé nem tudnak kijutni onnan. Ezeken a helyeken olyan erős a gravitációs mező, hogy semmi, még a fény sem szabadulhat ki belőlük.”</p>
      <p>A fekete lyukakat 1916-ban írták le először. Az első világháborúban egy frontvonalon szolgáló, német tüzérségi tiszt, Karl Schwarzschild, Einstein egyenleteivel kísérletezgetett, hogy kipróbálja, mennyire képes megnyújtani a téridőt. Felfedezte, hogy minél sűrűbbé válik az anyag, annál nagyobb a téridő. Például ha a mi Napunk tömegét alapul véve azt egy három kilométer átmérőjű gömbbé préseljük össze, az egy végtelenül mély lyukat hoz létre a téridőben. Ezen a lyukon belül érvénytelenek a fizika törvényei. Az idő megszűnik, a tér pedig végtelen.</p>
      <p>Mégis valahogy elképzelhetetlennek tűnik, hogy oly sok anyagot bele lehessen préselni egy ilyen apró térbe.</p>
      <p>Albert Einstein 1939-ben írt tanulmányában azt állítja, hogy az anyagot nem lehet egy bizonyos ponton túl tömöríteni. Elképzelhető, hogy Einstein valójában azt gondolta, hogy a fekete lyukak nem is léteznek. De közvetlenül a második világháború kezdete előtt a tudósok rájöttek, mi történik a csillagokkal életük végén.</p>
      <figure>
        <img src="http://media.borsonline.hu/cikk/20/191550/big-lead/650x360/2015528_einstein-and-hawking-masters-of-our-universe-008.jpg"/>
      </figure>
      <p>Egy normál csillag életének nagy részében, több milliárd éven át saját gravitációjának áll ellen azzal a tágulási erővel, amelyet a hidrogént héliummá alakító nukleáris folyamatok termelnek. Végül azonban a csillag kimeríti saját nukleáris üzemanyagát. Amikor egy csillagból kifogy az üzemanyag, nem tud tovább ellenállni saját gravitációjának. A közepes méretű csillagok egy szupernóvának nevezett hatalmas robbanás után egy sűrű maradvány égitestet hagynak maguk után.</p>
      <p>Ezeknek a neutroncsillagoknak a tömege megegyezik a mi Napunk tömegével, de egy alig tíz kilométer átmérőjű golyóba vannak összepréselve. Mégsem ezek a legkülönlegesebb égitestek odakint az űrben. Léteznek sokkal nagyobb csillagok is, amelyek egy napon szintén meghalnak.</p>
      <p>És vajon mi lesz a sorsa annak a sok csillagnak, amelynek nagyobb tömege lenne, mint egy neutroncsillagnak ha kimerítették nukleáris üzemanyagukat?</p>
      <p>Összehúzódnak a végtelen sűrűség egyetlenegy pontjává: fekete lyukká.</p>
      <p>Az óriás csillagok halálakor van egy olyan mechanizmus, amelyen keresztül fekete lyukak alakulhatnak ki.</p>
      <p>Feltételezések szerint több milliónak kell lennie odakinn, ámbár még senki se látott sem fekete lyukat, sem pedig neutroncsillagot. Olyan kicsik és távoliak, hogy hagyományos távcsövekkel láthatatlanok – de szerencsére kifejlődött már az új technológia….</p>
      <p>A Spektrum „Einstein és Hawking, az Univerzum mesterei” című dokumentumfilm garantáltan lenyűgözi a fizika és az univerzum iránt érdeklődőket, a film ugyanis interjúkon és eredeti felvételeken keresztül kelti életre a két tudós szellemét, újító vitákat, ellentéteket lobbantva fel köztük, és bepillantást engedve életükbe.</p>
      <p>Premier: november 6. 20:00</p>
    </article>
  </body>
</html>