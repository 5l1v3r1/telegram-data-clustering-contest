<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/tajemny-lister-suv-e-bude-prvnim-sveho-druhu-rozda-si-to-hlavne-s-porsche"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-06T07:00:00+00:00"/>
    <meta property="og:title" content="Tajemný Lister SUV-E bude prvním svého druhu. Rozdá si to hlavně s Porsche"/>
    <meta property="og:description" content="Vstoupit do elektrické éry se chystají i ty nejmenší kousky koláčového trhu. Drobky z Anglie ale nyní mohou získat monopol."/>
  </head>
  <body>
    <article>
      <h1>Tajemný Lister SUV-E bude prvním svého druhu. Rozdá si to hlavně s Porsche</h1>
      <h2>Vstoupit do elektrické éry se chystají i ty nejmenší kousky koláčového trhu. Drobky z Anglie ale nyní mohou získat monopol.</h2>
      <address><time datetime="2019-11-06T07:00:00+00:00">06 Nov 2019, 07:00</time> by <a rel="author">Vladimír Kadera</a></address>
      <p>Je to tak. Značka Lister se se svou bohatou historií pouští do světa elektromobilů. Na začátek ale upozorňuje, že v jejích žilách stále koluje spíše benzin. Trend elektromobilů ale ignorovat nemůže, a proto představuje Lister SUV-E, elektrickou interpretaci od tvůrců legendárního supersportu Storm.</p>
      <related>
        <a href="https://www.autorevue.cz/lister-ukazuje-prvni-lft-c-f-type-bez-strechy-ma-666-koni-a-zvladne-330-km/h"/>
      </related>
      <p>Jak asi víte, značka Lister se v poslední době zabývá hlavně <a href="https://www.autorevue.cz/unikatni-lister-lft-c-to-je-666-koni-a-328-km/h-v-aute-bez-strechy">přestavbou vozů Jaguar</a>, respektive Lister je pro Jaguar totéž, co třeba Alpina pro BMW. Své na první pohled jasně rozeznatelné kořeny má tedy v Jaguaru I-Pace, prvnímu kočičímu elektromobilu na světě. Zatím na světě pouze koncept, ale produkční kusy už v podstatě stojí ve dveřích.</p>
      <p>Výsledný vůz si bude moci zákazník naspecifikovat přesně podle svých přání. I kdyby chtěl milovník berušek auto zbarvené podle svého oblíbeného hmyzu, v Listeru mu jej tak udělají. A samozřejmě udělají nejen to. Třeba kožené čalounění interiéru si můžete dopřát v šedesáti různých barvách. Barev prošívání je 200<i>. </i>K dispozici ještě nejsou kompletní technická data, ale vzhledem k dostupným informacím lze říct, že auto bude pěkně rychlé nejen v přímce.</p>
      <related>
        <a href="https://www.autorevue.cz/alpina-b3-touring-je-vase-nahrada-za-m3-kombi-ktere-bmw-asi-nikdy-nepostavi"/>
      </related>
      <p>Přední nárazník se splitterem, kapota, zadní nárazník se splitterem a zadní křídlo jsou nyní z karbonu. Blatníky jsou rozšířené, aby se pod ně nacpala kola ve speciálním Lister designu, pod nimiž se schovávají karbon-keramické brzdy. Podvozek je snížený a vůz vyluzuje agresivní zvuk, podobný tomu od výfuků.</p>
      <related>
        <a href="https://www.autorevue.cz/potvrzeno-porsche-taycan-cross-turismo-se-objevi-v-produkci-uz-pristi-rok"/>
      </related>
      <p>Vzhledem k úpravě softwaru a úspoře 100 kilogramů hmotnosti se očekává, že stovku zvládne auto za zhruba čtyři sekundy. Jaguar I-Pace, z nějž Lister SUV-E vychází, má stovku za 4,8 sekundy. Lister si za vůz chce říct o v přepočtu 3,7 milionu korun.</p>
      <p>Od představení <a href="https://www.autorevue.cz/elektricke-porsche-taycan-oficialne-cena-vybava-technicka-data-fotky">nového Porsche Taycan</a> už víme, že ani ve Stuttgartu se elektromobilů nebojí, a navíc je umí udělat opravdu pořádně. Pokud Porsche dodrží slovo a představí v příštím roce sériovou verzi zvýšeného Taycanu s názvem <a href="https://www.autorevue.cz/potvrzeno-porsche-taycan-cross-turismo-se-objevi-v-produkci-uz-pristi-rok">Cross Tursimo</a>, bude tu mít již zavedeného, i když malosériového, konkurenta.</p>
      <p>
        <i>Galerie doplněna o Porsche Cross Turismo.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.auto.cz/kawasaki-zamirila-do-italie-a-vysledkem-je-sokujici-bimota-tesi-h2-131936"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
      </related>
    </article>
  </body>
</html>