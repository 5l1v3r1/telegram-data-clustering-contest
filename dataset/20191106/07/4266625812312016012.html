<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/nzf_zdiysnyly_sim_obstriliv_ukrainskyh_pozytsiy_na_donbasi_1684637"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T07:47:00+00:00"/>
    <meta property="og:title" content="НЗФ здійснили сім обстрілів українських позицій на Донбасі"/>
    <meta property="og:description" content="Упродовж 5 листопада незаконні збройні формування 7 разів відкривали вогонь на Донбасі."/>
  </head>
  <body>
    <article>
      <h1>НЗФ здійснили сім обстрілів українських позицій на Донбасі</h1>
      <address>
        <time datetime="2019-11-06T07:47:00+00:00">06 Nov 2019, 07:47</time>
      </address>
      <p>
        <b>Упродовж 5 листопада незаконні збройні формування 7 разів відкривали вогонь на Донбасі.</b>
      </p>
      <p>Про це повідомляє <a href="https://www.facebook.com/pressjfo.news/photos/a.364697644022858/705165439976075/?type=3&amp;theater">пресцентр</a> штабу Об’єднаних сил.</p>
      <p>Зазначається, що противник обстрілював позиції підрозділів Об’єднаних сил із заборонених Мінськими домовленостями мінометів калібру 120 мм, а також гранатометів різних систем та стрілецької зброї, з великокаліберними кулеметами включно.</p>
      <p>«В районі відповідальності оперативно-тактичного угруповання «СХІД» противник здійснив 4 обстріли: двічі неподалік Водяного, що на Приазов’ї – з мінометів калібру 120 мм, протитанкових гранатометів і стрілецької зброї; біля Старогнатівки – з великокаліберних кулеметів; поблизу Лебединського – з великокаліберних кулеметів та іншої стрілецької зброї», – йдеться у повідомленні.</p>
      <p>Також 3 обстріли російські окупаційні війська здійснили в районі відповідальності оперативно-тактичного угруповання «ПІВНІЧ»: біля Горіхового – з ручних протитанкових та автоматичних гранатометів і стрілецької зброї; поблизу Хутора Вільного – з АГСів; неподалік Луганського – з великокаліберних кулеметів та автоматичних гранатометів.</p>
      <p>У штабі додали, що поранень внаслідок обстрілів серед військовослужбовців Об’єднаних сил не зафіксовано.</p>
      <p>Нагадаємо, незаконні збройні формування активізували на Донбасі <a href="https://zik.ua/news/2019/11/05/v_ordlo_verbuyut_gromadyan_kolyshnih_respublik_ta_osib_bez_gromadyanstva_z_1684015">заходи з вербування</a> на військову службу громадян колишніх радянських республік та осіб без громадянства з інших країн.</p>
      <related>
        <h4>читайте також</h4>
        <a href="https://zik.ua/news/2019/11/05/nzf_20_raziv_porushyly_tyshu_na_donbasi__strilyaly_iz_zaboronenoi_artylerii_1683761"/>
        <a href="https://zik.ua/news/2019/11/04/na_donbasi_obstrilyaly_bezpilotnyk_obsye_1683305"/>
        <a href="https://zik.ua/news/2019/11/04/stskk_zayavy_nzf_pro_namiry_rozpochaty_rozvedennya_bilya_petrivskogo_ie_1682933"/>
        <a href="https://zik.ua/news/2019/11/04/nzf_14_raziv_vidkryvaly_vogon_na_donbasi_poraneno_ukrainskogo_zahysnyka_1682891"/>
      </related>
    </article>
  </body>
</html>