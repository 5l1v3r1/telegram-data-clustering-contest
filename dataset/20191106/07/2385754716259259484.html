<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595933/sovaro-troxaio-maxi-gia-ti-zoi-tous-dinoun-16xronos-kai-19xronos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T07:21:00+00:00"/>
    <meta property="og:title" content="Σοβαρό τροχαίο: Μάχη για τη ζωή τους δίνουν 16χρονος και 19χρονος"/>
    <meta property="og:description" content="Σε σοβαρή κατάσταση νοσηλεύονται δύο νεαροί μετά από τραυματισμό τους σε οδική σύγκρουση που συνέβη χθες στη Λεμεσό.   Συγκεκριμένα, γύρω στις..."/>
  </head>
  <body>
    <article>
      <h1>Σοβαρό τροχαίο: Μάχη για τη ζωή τους δίνουν 16χρονος και 19χρονος</h1>
      <address><time datetime="2019-11-06T07:21:00+00:00">06 Nov 2019, 07:21</time> by <a rel="author">SigmaLive</a></address>
      <p>Σε σοβαρή κατάσταση νοσηλεύονται δύο νεαροί μετά από τραυματισμό τους σε οδική σύγκρουση που συνέβη χθες στη Λεμεσό.</p>
      <p>Συγκεκριμένα, γύρω στις 9.15μ.μ. χθες, ενώ 38χρονος οδηγούσε το αυτοκίνητό του στην οδό Μαρίνου Γερολάνου στη Λεμεσό, κάτω από συνθήκες που διερευνώνται συγκρούστηκε με μοτοσικλέτα στην οποία επέβαιναν 16χρονος και 19χρονος, οι οποίοι τραυματίστηκαν και μεταφέρθηκαν με ασθενοφόρο στο Γενικό Νοσοκομείο Λεμεσού.</p>
      <p>Όπως διαπιστώθηκε, ο 16χρονος υπέστη κατάγματα σε διάφορα μέρη του σώματός του, ενώ ο 19χρονος υπέστη κάταγμα κρανίου, υποσκληρίδιο αιμάτωμα και αιμορραγία και λόγω της σοβαρότητας της κατάστασής τους κρατήθηκαν για νοσηλεία σε κατάσταση καταστολής.Τα δύο πρόσωπα δεν έφεραν προστατευτικά κράνη.</p>
      <p>Η Τροχαία Λεμεσού συνεχίζει τις εξετάσεις.</p>
    </article>
  </body>
</html>