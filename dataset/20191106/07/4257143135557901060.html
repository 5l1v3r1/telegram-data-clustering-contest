<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/06/kozismert-torta-kerult-be-a-hungarikumok-gyujtemenyebe"/>
    <meta property="og:site_name" content="infostart"/>
    <meta property="article:published_time" content="2019-11-06T07:25:00+00:00"/>
    <meta property="og:title" content="Közismert torta került be a Hungarikumok Gyűjteményébe"/>
    <meta property="og:description" content="Bővült a Magyar Értéktár is - derült ki a Hungarikum Bizottság keddi ülése után."/>
  </head>
  <body>
    <article>
      <h1>Közismert torta került be a Hungarikumok Gyűjteményébe</h1>
      <address><time datetime="2019-11-06T07:25:00+00:00">06 Nov 2019, 07:25</time> by <a rel="author">Infostart</a></address>
      <h3>Bővült a Magyar Értéktár is - derült ki a Hungarikum Bizottság keddi ülése után.</h3>
      <p>A dobostorta, amelyet 134 évvel ezelőtt mutatott be Dobos C. József a nagyközönségnek, bekerült a Hungarikumok Gyűjteményébe, a Magyar Értéktár új elemei pedig a jellegzetes dunántúli pásztorhangszer, a hosszifurugla; a regölés, a magyar cifraszűr és a betyárköltészet.</p>
      <p>A bővítéssel a Hungarikumok Gyűjteményébe 71 érték, a Magyar Értéktárba 167 érték tartozik.</p>
      <p>Nagy István agrárminiszter a tárca beszámolója szerint hangsúlyozta: az értékmentés egyre jobban felértékelődik, ezért fontos feladat a települési, megyei és nemzeti értékek számbavétele, megőrzése, továbbörökítése.</p>
      <p>
        <i>Nyitókép: Pixabay</i>
      </p>
    </article>
  </body>
</html>