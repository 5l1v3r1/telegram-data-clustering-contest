<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/nadiranin-olumu-cabuk-unutuldu-akpli-sirin-unalin-neseli-halleri-chpli-vekili-kizdirdi/926347"/>
    <meta property="og:site_name" content="medya faresi"/>
    <meta property="article:published_time" content="2019-11-06T07:25:00+00:00"/>
    <meta property="og:title" content="Nadira'nın ölümü çabuk unutuldu: AKP'li Şirin Ünal'ın neşeli halleri CHP'li vekili kızdırdı"/>
    <meta property="og:description" content="TürkiyeGündemi yazarı Müşerref Seçkin, Nadira Kadirova'nın AKP milletvekili Şirin Ünal'ın evinde şüpheli ölümünden sonra yaşanan ilginç bir olayı anlatıyor. Nadira'nın öldüğü gün evde olan AKP'li vekil bakın Meclis lokantasında etrafına nasıl neşe saçmış?"/>
  </head>
  <body>
    <article>
      <h1>Nadira'nın ölümü çabuk unutuldu: AKP'li Şirin Ünal'ın neşeli halleri CHP'li vekili kızdırdı</h1>
      <h2>TürkiyeGündemi yazarı Müşerref Seçkin, Nadira Kadirova'nın AKP milletvekili Şirin Ünal'ın evinde şüpheli ölümünden sonra yaşanan ilginç bir olayı anlatıyor. Nadira'nın öldüğü gün evde olan AKP'li vekil bakın Meclis lokantasında etrafına nasıl neşe saçmış?</h2>
      <address>
        <time datetime="2019-11-06T07:25:00+00:00">06 Nov 2019, 07:25</time>
      </address>
      <p>İşte Müşerref Seçkin'in o yazısı:</p>
      <p>Mecliste geçtiğimiz hafta, daha önce hiç olmadığı kadar, neşeli, ön<br/>planda bir milletvekili dikkat çekti.</p>
      <p>Genel Kurulda en ön sıralarda oturan, meclis lokantasında arkadaşlarıyla şen şakrak yemek yiyen AKP milletvekili Şirin Ünal'dı bu kişi.</p>
      <p>Şirin Ünal kim miydi?</p>
      <p>23 Eylül'de, 23 yaşındaki Özbek bakıcı Nadira Kadirova'nın, silahıyla<br/>intihar ettiği söylenen milletvekili.</p>
      <p>Milletvekilinin evinde gerçekleşen olayda, "intihar ettiği" kararı<br/>verilmiş, genç kadının cenazesi apar topar ülkesine gönderilmişti.<br/>Nadira'nın kardeşinin açıklamalarıyla bir süre daha olay dikkat çekse<br/>de yavaş yavaş gündem dışına çıkmaya başlamıştı.</p>
      <p>Ama geçen hafta Şirin Ünal çok rahat gözüküyordu.</p>
      <p>CHP Adana milletvekili Müzeyyen Şevkin de, "Şuna bak, bizim evimizde<br/>kedimiz ölse bir hafta kendimize gelemeyiz, bu ne rahatlık" diye tepki<br/>göstermekten geri kalmadı.</p>
      <p>Bu Özbek genç kadının ölümü diğer şüpheli ölümler kadar gündem olmadı.</p>
      <p>Kamuoyu ve muhalefet, hala Emine Bulut'u, Şule Çet'i, Rabia Naz'ı hala<br/>konuşuyor. CHP Grup başkanvekili Özgür Özel bile her konuşmasında<br/>gizemli bir trafik kazasına kurban giden Rabia Naz'dan bahsediyor.</p>
      <p>Ama, AKP'li vekilin ev hizmetlerinde çalışan bir genç kadının, TBMM ziyaretlerinin, Meclis lokantasında yemek yemesinin pek de olağan olmadığını kimse konuşmuyor</p>
      <p>Bu işleri çok iyi bilen bir kaynağım, "şöyle olabilir" diye anlattı.</p>
      <p>"Şirin Ünal 15 Temmuz darbesinde karargahta görevli en önemli kişi.<br/>Bu girişimi hükmete ilk haber verenin o olduğu söyleniyor. Hatta bu<br/>nedenle milletvekilliğiyle ödüllendirildi.</p>
      <p>Bu Özbek genç kızın "intelligent" olarak yerleştirildiğine dair önemli iddialar geldi kulağımıza.. Sonra ne oldu, belki de bir aşk ilişkisi, belki bu genç<br/>kız karşılıksız bir aşka düştü. Gerçek kimliğini açık etti. Ama bir<br/>gerçek var ki, Şirin Ünal çok rahatlamış. Bunu da her haliyle belli<br/>ediyor"</p>
      <p>Cihangir İslam da peşini bıraktı...</p>
      <p>Nadira'nın ölümüyle ilgili önerge vererek 14 soruyla şüphelerini<br/>ortaya koyan Saadet Partili Cihangir İslam da bu konunun peşini<br/>bıraktı. İslam, "bu artık dedektiflerin işi, biz üzerimize düşeni<br/>yaptık" dedi.</p>
      <p>Gerçekten öyle mi?</p>
      <p>Bu her yönüyle dikkat çeken, intihar olduğu tartışmalı ölüm yavaş yavaş unutturulacak mı dersiniz ?</p>
      <p>Hayır.</p>
      <p>TKDF Başkanı Canan Güllü, böyle olmayacağının altını çizdi ve şunları söyledi:</p>
      <p>"Nadira'nın yansıyan haberlerinde bir açık nokta gördük. Çarçabuk<br/>defnedilmesi ve taraflardan birinin bir siyasi kimliğinin olması, bir<br/>taciz olayı olabilmesi ihtimalini ilk günden söyledik.Yanılma<br/>ihtimalimiz vardır elbette ama bunları kanıtlayabilecek yöntemler<br/>savcılık ve bakanlıkların elindedir.</p>
      <p>Gelen otopside 2 kurşun olduğu söyleniyor. İntihar etmiş bir kadın için, savcının önyargıyla fuhuş olaylarının içinde olduğunu söylemesi, burada bir handikap var. Bu tablonun kapatılmaması lazım. Zaten şahsın "gitmeseydi zaten biz gönderecekmiş" gibi ölmüş biri için hiç hoş olmayan bir cümle kurması, hala insanlık abidesiymiş gibi konuşma yapması beni çok rahatsız<br/>ediyor.</p>
      <p>Bu konu Kadın dernekleri olarak takibimizde... Bu işin içinde<br/>taciz olabilir, siyasi birtakım konular olabilir. Biz onun nasıl<br/>öldüğüne veya öldürüldüğüne veya intiharına nelerin yolaçtığının oraya<br/>çıkmasını istiyoruz"</p>
      <p>
        <a href="http://www.turkiyegundemi.com/kose-yazisi/nadira-olayi-unutturulmayacak/59853">Müşerref Seçkin'in yazıları için tıklayın</a>
      </p>
    </article>
  </body>
</html>