<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/kJxy6X/eksperter-fra-taiwan-kommer-for-aa-sjekke-chromebook-etter-brann"/>
    <meta property="og:site_name" content="Aftenbladet"/>
    <meta property="article:published_time" content="2019-11-06T07:11:45+00:00"/>
    <meta property="og:title" content="Eksperter fra Taiwan kommer for å sjekke Chromebook etter brann"/>
    <meta property="og:description" content="Fire eksperter fra Taiwan kommer onsdag til Sandnes for å undersøke maskinen som begynte å brenne."/>
  </head>
  <body>
    <article>
      <h1>Eksperter fra Taiwan kommer for å sjekke Chromebook etter brann</h1>
      <h2>Fire eksperter fra Taiwan kommer onsdag til Sandnes for å undersøke maskinen som begynte å brenne.</h2>
      <address><time datetime="2019-11-06T07:11:45+00:00">06 Nov 2019, 07:11</time> by <a rel="author">Camilla Bjørheim</a></address>
      <p>Fortsatt må alle skolebarn i Sandnes og Stavanger la Chromebooken ligge på skolen. Årsaken er at en maskin begynte å brenne i forrige uke.</p>
      <p>
        <a href="https://www.aftenbladet.no/lokalt/i/2Gg5dx/chromebooken-til-1-klassingen-begynte-aa-brenne">– Vi hørte noe som freste. Da vi gikk ut, var stua full av røyk. Det var åpne flammer fra Chromebooken, som lå på stuebordet.</a>
      </p>
      <p>Den bærbare datamaskinen var ikke i bruk og ikke på lading. Som et sikkerhetstiltak oppbevares datamaskinene, som alle skolebarn har fått utdelt, nå på skolene.</p>
      <figure>
        <video src="https://savodps-vh.akamaihd.net/2019/10/5dbaba7d6e9f523e3d2fe5f7/1280_720_2518.mp4"/>
        <figcaption>Chromebook brant Video: Privat</figcaption>
      </figure>
      <aside>
        <a href="https://www.aftenbladet.no/article/sa-2Gg5dx.html">LES OGSÅ: Chromebooken til 1.-klassingen begynte å brenne</a>
      </aside>
      <aside>
        <a href="https://www.aftenbladet.no/article/sa-Qoq4Lx.html">LES OGSÅ: Når skal foreldre betale for ødelagt nettbrett i skolen? Forbrukerrådet vil ha nasjonale regler.</a>
      </aside>
      <aside>
        <a href="https://www.aftenbladet.no/article/sa-WbX7rG.html">LES OGSÅ: 18.000 Chromebooker i Stavanger må legges igjen på skolen</a>
      </aside>
      <aside>
        <a href="https://www.aftenbladet.no/article/sa-XwXEMx.html">LES OGSÅ: Elever så porno på skolens Chromebook</a>
      </aside>
      <p>Kommunaldirektør Pål Larsson i Sandnes, opplyser til skolene at Sandnes kommune mandag hadde nytt møte med representanter fra leverandøren Acer Norge.</p>
      <p>Årsaken til brannen er foreløpig ukjent og leverandøren skal nå jobbe for fullt med å oppklare feilen.</p>
      <p>I dag, onsdag, kommer fire eksperter fra fabrikken i Taiwan til Sandnes for å undersøke maskinen.</p>
      <p>12.000 elever og lærere i Sandnes kommune har fått Chromebook. I Stavanger kommune har 18.000 elever og lærere Chromebook. Også en rekke andre kommuner i Rogaland bruker denne maskinen i opplæringen.</p>
    </article>
  </body>
</html>