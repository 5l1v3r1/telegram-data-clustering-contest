<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/alkoholbuzben-talaltak-ra-cr7-fodraszara/185981"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T07:15:00+00:00"/>
    <meta property="og:title" content="Alkoholbűzben találtak rá CR7 fodrászára"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Alkoholbűzben találtak rá CR7 fodrászára</mark>
      </h1>
      <address><time datetime="2019-11-06T07:15:00+00:00">06 Nov 2019, 07:15</time> by <a rel="author">Bors</a></address>
      <p>
        <b>Sok félnivalója nincs a moszkvai BL-utazás miatt a Juventusnak. Annál kérdésesebb: vajon egy brutális gyilkosság után Cristiano Ronaldo milyen hangulatban lép pályára? </b>
        <b>Sok félnivalója nincs a moszkvai BL-utazás miatt a Juventusnak. Annál kérdésesebb: vajon egy brutális gyilkosság után Cristiano Ronaldo milyen hangulatban lép pályára?</b>
      </p>
      <p>Ronaldo vélhetően letört lesz korábbi fodrásza, a 40 éves Ricardo Marques Ferreira életét követelő bűnügy miatt. A Juventus portugál fo­cistájának ügynökségét, a Gestifutét telefonözönnel árasztják el, minden­ki CR7 véleményére kí­váncsi – ám a sztár hallgat.</p>
      <p>Mint ismert, egy zürichi szállodai szobában vérbe fagyva találtak rá Ferreirára, majd a rendőrség előállított egy 39 éves brazil férfit. A zsaruknak gőzük sincs az indítékról, és a halált okozó kést sem találják. A tanúk elmondták: órákkal a tragédia előtt szörnyű üvöltözés hallatszott a szobából, amelyben a bűnügy felfedezését követően pokoli alkoholbűz terjengett. Ferreira két évig élt a svájci városban, szá­mos portugál színész és celeb frizuráján ő művészkedett.</p>
      <figure>
        <img src="http://media.borsonline.hu/cikk/20/191537/big-lead/650x360/2015424_cr7-figaro.jpg"/>
      </figure>
      <p>Ami a futballt illeti, a D csoport tabelláján éllovas Öreg Hölgy látogatása előtt a hazaiak trénere, Jurij Szemin ezt nyilatkozta:</p>
      <p>– Eddig számtalan védő próbálta megfékezni Ronaldót. Nem sikerült. Kérdem én: miért éppen mi kapcsolnánk ki őt a játékból? Különben is, a torinói találkozón 1-0-ra vezettünk, aztán jött Paulo Dybala két gólja, és kikaptunk. Akkor hát kit is ellenőriztessek ma…?</p>
    </article>
  </body>
</html>