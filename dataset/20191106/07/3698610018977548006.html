<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/novoobrani-seym-i-senat-polschi-provedut-pershe-spilne-zasidannya-328645_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T07:15:00+00:00"/>
    <meta property="og:title" content="Новообрані Сейм і Сенат Польщі проведуть перше спільне засідання"/>
    <meta property="og:description" content="Новий парламент Польщі приступає до роботи"/>
  </head>
  <body>
    <article>
      <h1>Новообрані Сейм і Сенат Польщі проведуть перше спільне засідання</h1>
      <h2>Новий парламент Польщі приступає до роботи</h2>
      <address>
        <time datetime="2019-11-06T07:15:00+00:00">06 Nov 2019, 07:15</time>
      </address>
      <p>12 листопада в Польщі відбудеться перше спільне засідання <a href="https://dt.ua/WORLD/na-parlamentskih-viborah-u-polschi-zafiksovana-rekordna-yavka-326228_.html"><b>новообраних Сейму і Сенату Польщі</b>.</a> Таке було рішення президента Польщі Анджея Дуди, передає Укрінформ.</p>
      <p>Як повідомив журналістам речник Дуди Блажей Спихальський, глава польської держави виступить на урочистому засіданні парламенту нового скликання.</p>
      <p>Президент також призначив маршалків-старійшин, які відкриватимуть засідання Сейму та Сенату. У нижній палаті це зробить ексміністр національної <a href="https://www.ukrinform.ua/tag-oborona">оборони</a> Антоній Мацеревич, а у верхній палаті – сенатор Барбара Борис-Даменцька.</p>
      <p>Як повідомлялося, парламентські вибори в Польщі відбулися 13 жовтня. За їх результатами у Сеймі впевнену перемогу здобула владна партія "Право і Справедливість", яка знову сформує однопартійний уряд.</p>
      <p>Натомість у виборах до Сенату з мінімальною перевагою перемогла опозиція.</p>
      <p>Перемігши на виборах, лідер <a href="https://dt.ua/WORLD/pravlyacha-partiya-nabrala-blizko-45-golosiv-na-viborah-v-seym-polschi-326256_.html"><b>партії "Права і справедливості"</b></a> Ярослав Качинський сказав: "Попереду нас чекають чотири роки важкої роботи. Польща повинна змінитися більше, вона повинна змінюватися на краще".</p>
      <p>Загальнонаціональна явка на виборах склала 61,1% виборців.</p>
      <p>Поляки обирали 640 депутатів і 100 сенаторів. Всього було висунуто 5 тис. 112 кандидатів у депутати - в середньому по 11 кандидатів на одне місце.</p>
      <p>На виборах в Сенат в цілому 278 кандидатів балотувалися по 100 одномандатних округах.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>