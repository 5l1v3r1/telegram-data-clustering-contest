<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/tech/2019/11/norsk-chatbot-startup-henter-fra-adtech-selskap/"/>
    <meta property="og:site_name" content="Kampanje"/>
    <meta property="article:published_time" content="2019-11-06T07:26:33+00:00"/>
    <meta property="og:title" content="Norsk chatbot-startup henter fra adtech-selskap"/>
    <meta property="og:description" content="- Jeg har fulgt Cavai tett siden oppstarten, og det er med stor entusiasme og engasjement jeg nå blir en del av gjengen, sier Ola Tveit."/>
  </head>
  <body>
    <article>
      <h1>Norsk chatbot-startup henter fra adtech-selskap</h1>
      <address>
        <time datetime="2019-11-06T07:26:33+00:00">06 Nov 2019, 07:26</time>
      </address>
      <p>
        <b>- Jeg har fulgt Cavai tett siden oppstarten, og det er med stor entusiasme og engasjement jeg nå blir en del av gjengen, sier Ola Tveit.</b>
      </p>
      <p>Et halvt år etter at gründerselskapet Cavai hentet <b>Fabian Bjørne-Larsen</b> fra We Are Live er det klart for nok en ansettelse og denne gangen henter gründerne <b>Steffen Svartberg</b> og<b> Tommy Torjesen</b> inn<b> Ola Tveit</b> fra Adform.</p>
      <p>- Vi har fisket etter Ola Tveit i lang tid, og endelig fikk vi napp. Han er en drømmeansettelse for oss. Jeg har jobbet med Ola tidligere, og han har et meget bra kommersielt hode, er faglig sterk og med en inngående forståelse av hele adtech-landskapet. Ikke minst er han en fornøyelse å jobbe sammen med, sier Svartberg.</p>
      <p>Tveit har tidligere erfaring også fra Mediehuset Nettavisen der han blant annet ble nominert til «Årets medieselger» og kommer nå senest fra stillingen salgsdirektør bedrift i Adform.  I Cavai skal Tveit lede den kommersielle satsningen i Norge.</p>
      <p>- Jeg har fulgt Cavai tett siden oppstarten, og det er med stor entusiasme og engasjement jeg nå blir en del av gjengen. De siste fire årene har jeg jobbet mye med automatisering og data, men ser nå virkelig frem til å jobbe mer med frontend-opplevelsen som jeg vet er i førersetet i Cavai, sier han.</p>
      <p><b>Marius Patrocollo</b> som er leder for Adform Norge ønsker både Tveit og Cavai lykke til.</p>
      <p>- Han har gjort en kjempejobb her de fire siste årene, både mot byråer, men ikke minst direkte med noen av landets største og mest krevende annonsører den siste tiden, sier han.</p>
      <p>
        <b>Les også: <a href="https://kampanje.com/link/87a2cd73ddb84b54b7e83eed03fb1408.aspx">Går fra We Are Live til chatbot-selskapet Cavai</a></b>
      </p>
    </article>
  </body>
</html>