<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/finanza/2019/11/06/poste-utile-netto-mld-mesi_OE49uSSd421p58IJ4Y4z4I.html"/>
    <meta property="og:site_name" content="Adnkronos"/>
    <meta property="article:published_time" content="2019-11-06T07:31:00+00:00"/>
    <meta property="og:title" content="Poste, in 9 mesi utile netto +2,6% a 1,08 mld"/>
    <meta property="og:description" content="Cda approva acconto su dividendo, ricavi aumentano dell'1,7%. Del Fante soddisfatto"/>
  </head>
  <body>
    <article>
      <h1>Poste, in 9 mesi utile netto +2,6% a 1,08 mld</h1>
      <address>
        <time datetime="2019-11-06T07:31:00+00:00">06 Nov 2019, 07:31</time>
      </address>
      <p>Nei primi nove mesi del 2019 <a href="https://www.poste.it/">Poste Italiane </a>ha registrato <b>un utile netto a 1.083 milioni di euro</b>, in crescita del 2,6% rispetto allo stesso periodo del 2018. I ricavi di Poste Italiane sono stati pari a 8.089 miioni, +1,7% rispetto ai primi nove mesi del 2018, i ricavi normalizzati pari a 7.807 milioni (+3,7% rispetto ai primi nove mesi del 2018) con un mix di ricavi ricorrenti e sostenibili.</p>
      <p>Matteo Del Fante, amministratore delegato della società: "Il modello di business di Poste Italiane, diversificato ed unico, genera una crescita continua e siamo sulla buona strada per raggiungere gli obiettivi del 2019 in tutti i segmenti di business. La flessibilità del nostro modello è dimostrata nel migliore dei modi dalle performance dei segmenti Servizi Assicurativi e Pagamenti, Mobile e Digitale, che hanno sostenuto i risultati del Gruppo nel trimestre".</p>
      <p>I dati del trimestre del gruppo: utile netto di 320 milioni di euro, in diminuzione dello 0,4% rispetto allo stesso periodo del 2018. Crescono invece i ricavi nel trimestre, attestandosi a 2.568 milioni di euro (+1,8%). Il risultato operativo è stato pari a 459 milioni (+0,8% su anno).</p>
      <p>Il consiglio di amministrazione ha approvato l'acconto sul dividendo del 2019 di 0,154 euro, pari a un terzo del totale previsto (0,463 euro) dal piano deliver 2022.</p>
    </article>
  </body>
</html>