<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/devet-ot-ayaks-izmknakha-44-na-chelsi-405995.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T07:51:41+00:00"/>
    <meta property="og:title" content="Девет от Аякс измъкнаха 4:4 на Челси"/>
    <meta property="og:description" content="Ливърпул надви Генк с 2:1"/>
  </head>
  <body>
    <article>
      <h1>Девет от Аякс измъкнаха 4:4 на Челси</h1>
      <address><time datetime="2019-11-06T07:51:41+00:00">06 Nov 2019, 07:51</time> by <a rel="author">Пламен Вълков</a></address>
      <p>Челси и Аякс направиха атрактивно 4:4 в мач от четвъртия кръг на груповата фаза на Шампионската лига. Аякс започна вихрено мача и още във втората минута поведе, чрез автогол на Тами Ейбрахам. Само 120 секунди по-късно обаче Челси изравниха след гол от дузпа на Жоржиньо. В 20-ата минута Куинси Промес отново изведе Аякс напред в резултата, а в 35-ата Кепа стана вторият играч на Челси, който си отбелязва автогол в срещата. Всеки напрегнат момент от първото полувреме обаче просто бледнее пред драмата, която се разигра втората част. В 63-ата минута Сесар Аспиликуета вкара за 2:4. Последваха два бързи червени картона за Дейли Блинд и Жоел Фелтман, което остави Аякс с деветима футболисти на терена. Жоржиньо реализира втора дузпа в двубоя и направи резултата 3:4, а резервата Рийс Джеймс възстанови равенството. Аспиликуета вкара топката в мрежата на Аякс, за да оформи пълния обрат за "сините", но голът му бе отменен заради игра с ръка при атаката и направи драмата на "Стамфорд Бридж" пълна.  В другия мач от осма група Валенсия разгроми Лил с 4:1.</p>
      <p>Други резултати:</p>
      <p>Пета група: Ливърпул – Генк 2:1 и Наполи – Залцбург 1:1</p>
      <p>Шеста група: Барселона - Славия (Прага) 0:0 и Борусия (Дортмунд) – Интер 3:2</p>
      <p>Седма група: Зенит – Лайпциг 0:2 и Лион – Бенфика 3:1</p>
    </article>
  </body>
</html>