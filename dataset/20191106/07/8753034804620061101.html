<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/wPk4oM/undergrunnen-angriper-igjen"/>
    <meta property="og:site_name" content="Aftenbladet"/>
    <meta property="article:published_time" content="2019-11-06T07:53:31+00:00"/>
    <meta property="og:title" content="Undergrunnen angriper igjen"/>
    <meta property="og:description" content="Over 100 unge artister har spilt på Undergrunn-festivalen. Onsdag og torsdag er det klart for nye angrep."/>
  </head>
  <body>
    <article>
      <h1>Undergrunnen angriper igjen</h1>
      <h2>Over 100 unge artister har spilt på Undergrunn-festivalen. Onsdag og torsdag er det klart for nye angrep.</h2>
      <address><time datetime="2019-11-06T07:53:31+00:00">06 Nov 2019, 07:53</time> by <a rel="author">Leif Tore Lindø</a></address>
      <p>Undergrunn-festivalen arrangeres i år for 12. gang. Det gjør den til den lengstlevende rockefestivalen i Stavanger. Undergrunn startet i 2008 da Stavanger var europeisk kulturhovedstad, og hvert år etter det har unge, fremmadstormende band vist seg fram på Metropolis i Stavanger sentrum.</p>
      <p>Festivalen er gratis for publikum, men artistene som spiller får proffe rammer. For noen av bandene er det første gang de spiller for et større publikum. Andre på scenen har gjort det mange ganger før.</p>
      <p>Siden starten i 2008 har over 100 unge, lovende band deltatt på festivalen på Metropolis, og i år skal 10 nye artister i aksjon. her er programmet:</p>
      <h3>Torsdag</h3>
      <p><b>Kaizo Kids</b> - instrumentalt post-rock/dream pop band. Trio fra Stavanger som henter inspirasjon fra band som Popface, Paint The Sky Red, Beach Slang og This Will Destroy You.</p>
      <p><b>Pussi Riot</b> - Bandet ble startet i september 2019 for å opptre på Undergrunn. Alle medlemmene går siste året på musikklinja på Vågen. De spiller rock på dialekt.</p>
      <p><b>Røyndom</b> - Instrumentarduo som møttes på musikklinja ved Vågen vgs. Inspirasjonen kommer fra ulike hold, eksempelvis The Aristocrats og Pat Metheny, en god blanding av math-rock, prog og indie.</p>
      <p><b>Varg Wilson</b> - Han er med i flere band, og i fjor var han med på Undergrunn i bandet Melancholy. Prosjektet hans denne gang har et drømmende ”langt vekke” lydbilde, og melodier som fokuserer på de mer kompliserte følelsene man har.</p>
      <p><b>Moveprimer</b> - Ferskt band som består av fire unge menn, alle med tidligere banderfaring. Spiller hardrock og prog-metal. Fare for headbanging og moshpit.</p>
      <h3>Fredag</h3>
      <p><b>Selma Thu</b> - Fem-mannsband, startet fordi de ville delta på Undergrunn. Sjanger: Popballader.</p>
      <p><b>Wrath</b> - Alternativ hardrock-band fra Haugesund. De startet opp i 2019 og spiller progressiv rock, grunge og metal.</p>
      <p><b>In Art</b> - Trio en inspireres av indieband, en av stoner-band og en av jazz. Musikken blir en slags blanding av alt dette.</p>
      <p><b>Fleur</b> - Spiller en eksplosiv kombinasjon av indie-rock og Funk. Hovedinspirasjonen henter de fra band som Boy Pablo, Foo Fighters og Melancholy.</p>
      <p><b>Heimland</b> - Blackmetalband fra Karmøy som har spilt sammen siden 2013. I fjor vant de 1. plass i Haugalands mesterskap i pop og rock, og i vår spilte de på Karmøygeddon kickoff i Kopervik.</p>
      <aside>
        <a href="https://www.aftenbladet.no/article/sa-pLxKo1.html">Skambankt åpner platebutikk, i noen timer</a>
      </aside>
      <aside>
        <a href="https://www.aftenbladet.no/article/sa-b56nO3.html">Mye halleluja fra nyfrelste Kanye West</a>
      </aside>
      <aside>
        <a href="https://www.aftenbladet.no/article/sa-70oBeV.html">Kiss kan være på vei til Øster Hus Arena</a>
      </aside>
      <aside>
        <a href="https://www.aftenbladet.no/article/sa-awe7ba.html">Sigrid: «Eeepisk, det beste EVER»</a>
      </aside>
    </article>
  </body>
</html>