<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/loshijat-san-uvelichava-nivata-na-stres-s-edna-treta.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T10:14:00+00:00"/>
    <meta property="og:title" content="Лошият сън увеличава нивата на стрес с една трета"/>
    <meta property="og:description" content="Това откритие може да доведе до нов начин на терапия на всякакви емоционални и стресови психологични разстройства"/>
  </head>
  <body>
    <article>
      <h1>Лошият сън увеличава нивата на стрес с една трета</h1>
      <h2>Това откритие може да доведе до нов начин на терапия на всякакви емоционални и стресови психологични разстройства</h2>
      <address><time datetime="2019-11-06T10:14:00+00:00">06 Nov 2019, 10:14</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Ако не спите добре, нивата ви стрес се увеличават с една трета, сочи ново проучване.</p>
      <p>За целта учени от университет в Калифорния са изследвали 330 души на възраст между 18 и 50 години.</p>
      <p>В първата част на експеримента, по-младите участници били подложени на изследване на съня и ядрено-магнитен резонанс. Учените следили мозъчните им вълни докато гледат емоционални видеоклипове в две ситуации – когато са спали добре и когато не са.</p>
      <p>Така учените открили, че частта от мозъка, която отговаря за намаляване на стреса и неспокойството, не работи добре ако човек не е спал. В същото време центровете на мозъка, които отговарят за емоционални реакции били прекалено активни.</p>
      <p>Резултатите били същите и в останалите възрастови групи.</p>
      <p>Екипът от учени открил още, че в зависимост от това колко са спали участниците и дали сънят им е бил спокоен, могат да предположат какви ще бъдат нивата им на стрес на следващия ден.</p>
      <p>Резултатите показали, че лошият сън увеличава емоционалният стрес с около 30%.</p>
      <p>„Ако не спим, мозъкът става прекалено емоционален без да може да си почине“, коментира проф. Матю Уокър, водещ изследването.</p>
      <p>По думите му това откритие може да доведе до нов начин на терапия на всякакви емоционални и стресови психологични разстройства. „Повечето хора, които се оплакват от стрес казват, че не могат да спят, но до момента сънят не е смятан за ефективен лек на тези емоционални състояния“, казва той.</p>
    </article>
  </body>
</html>