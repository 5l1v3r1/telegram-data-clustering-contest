<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/serial-sluga-narodu-krutytymut-na-tsentralnomu-tb-v-bilorusi/"/>
    <meta property="og:site_name" content="Рубрика"/>
    <meta property="article:published_time" content="2019-11-06T10:33:50+00:00"/>
    <meta property="og:title" content="Серіал &quot;Слуга народу&quot; крутитимуть на центральному ТБ в Білорусі"/>
    <meta property="og:description" content="З 11 листопада основний державний білоруський телеканал “Білорусь 1” покаже український серіал “Слуга народу” в вечірній прайм-тайм. Повідомляє агентство теленовин Белтелерадіокомпанія. “Усі сезони цього багатосерійного фільму глядачі “Білорусь 1” зможуть побачити в вечірній прайм-тайм – о 20:00 з понеділка по п’ятницю. В ефір виходитиме по два епізоди картини “Слуга народу””. Серіал “Слуга народу”, створений студією […]"/>
  </head>
  <body>
    <article>
      <h1>Серіал "Слуга народу" крутитимуть на центральному ТБ в Білорусі</h1>
      <address><time datetime="2019-11-06T10:33:50+00:00">06 Nov 2019, 10:33</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/05/Sluga-narodu-1-620x359.jpg"/>
      </figure>
      <p>
        <b>
          <b>З 11 листопада основний державний білоруський телеканал “Білорусь 1” покаже український серіал “Слуга народу” в вечірній прайм-тайм.</b>
        </b>
      </p>
      <p>Повідомляє агентство теленовин <a href="https://www.tvr.by/company/novosti-kompanii/telekanal-belarus-1-pokazhet-serial-sluga-naroda/?sphrase_id=1465852">Белтелерадіокомпанія.</a></p>
      <p>“Усі сезони цього багатосерійного фільму глядачі “Білорусь 1” зможуть побачити в вечірній прайм-тайм – о 20:00 з понеділка по п’ятницю. В ефір виходитиме по два епізоди картини “Слуга народу””.</p>
      <p>Серіал “Слуга народу”, створений студією “Квартал 95”, виходив в Україні з листопада 2015 року по березень 2019 року. Головну роль в ньому зіграв нинішній президент України Володимир Зеленський.</p>
      <p>“Слуга народу” – комедійний політичний телесеріал, який розповідає історію обрання президентом України учителя історії Василя Голобородька.</p>
      <p>Серіал складається з 3 сезонів.</p>
      <figure>
        <iframe src="https://www.youtube.com/embed/DUcx8WnVu20" width="500" height="281" data-service="Youtube" scrolling="no"/>
      </figure>
    </article>
  </body>
</html>