<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/perekaz-groshey-nbu-v-ukrajinu-spochatku-roku-nadiyshlo-1-67-mlrd-novini-ukrajini-50051900.html"/>
    <meta property="og:site_name" content="НВ"/>
    <meta property="article:published_time" content="2019-11-06T10:32:00+00:00"/>
    <meta property="og:title" content="Інфографіка. Через міжнародні системи переказу в Україну надійшло майже $1,7 млрд"/>
    <meta property="og:description" content="Обсяг грошових переказів в Україну в 6,1 рази перевищив суму коштів, відправлених за межі країни."/>
  </head>
  <body>
    <article>
      <h1>Інфографіка. Через міжнародні системи переказу в Україну надійшло майже $1,7 млрд</h1>
      <h2>Обсяг грошових переказів в Україну в 6,1 рази перевищив суму коштів, відправлених за межі країни.</h2>
      <address>
        <time datetime="2019-11-06T10:32:00+00:00">06 Nov 2019, 10:32</time>
      </address>
      <p>У січні-вересні 2019 року через міжнародні системи <a href="https://nv.ua/ukr/tags/denezhnye-perevody.html">переказу коштів</a> в Україну надійшло $1,67 млрд в еквіваленті, що на 4% менше, ніж за цей же період 2018 року. Про це повідомляє Нацбанк.</p>
      <p>«Таке незначне коливання пов’язане з сезонними факторами», — пояснили в НБУ.</p>
      <p>Через системи переказу коштів за межі України за цей же період надійшло $275 млн в еквіваленті, а через системи переказу коштів в межах країни обсяг переказів склав 140 млрд грн, або $5,31 млрд у еквіваленті.</p>
      <p>Таким чином, обсяг грошових переказів в Україну в 6,1 раза перевищив суму коштів, відправлених за межі країни.</p>
      <p>Переважний обсяг внутрішньодержавних переказів (89%) припадає на системи, створені небанківськими установами. Найбільший обсяг переказів в межах України (понад 67%) здійснили дві системи переказу коштів: Forpost (Пост Фінанс) і Поштовий переказ (Укрпошта).</p>
      <p>Протягом дев’яти місяців 2019 року в Україні транскордонні перекази фактично здійснювали дев’ять систем переказу коштів, з них дві - створені резидентами і сім — створені нерезидентами (4 системи зі США, по 1 системі - з Грузії, Канади, Азербайджану). Найбільший обсяг коштів був переведений в Україну зі США та Ізраїлю.</p>
      <p>У першому півріччі 2019 року на території України надавали послуги 37 систем переказу коштів, з яких 30 систем створені резидентами і сім систем створені нерезидентами.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/138/original/381df31b3581544dacea995d8858b101.png?stamp=20191106123359&amp;q=85&amp;output=jpg&amp;bg=white"/>
      </figure>
      <p>Раніше повідомлялося, що ПриватБанк в партнерстві з одним зі світових лідерів в області платіжних послуг Ria Money Transfer запустили <a href="https://nv.ua/ukr/biz/finance/ria-money-privatbank-zapustiv-novu-poslugu-perekazu-groshey-novini-ukrajini-50049810.html">новий сервіс з переказу грошей</a>.</p>
    </article>
  </body>
</html>