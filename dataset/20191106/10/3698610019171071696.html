<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-harkivshini-nevidomi-obstrilyali-avtomobil-aktivista-policiya-328657_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T10:17:00+00:00"/>
    <meta property="og:title" content="На Харківшині невідомі обстріляли автомобіль активіста — поліція"/>
    <meta property="og:description" content="Правоохоронці відкрили справу за статтею про замах на умисне вбивство."/>
  </head>
  <body>
    <article>
      <h1>На Харківшині невідомі обстріляли автомобіль активіста — поліція</h1>
      <h2>Правоохоронці відкрили справу за статтею про замах на умисне вбивство.</h2>
      <address>
        <time datetime="2019-11-06T10:17:00+00:00">06 Nov 2019, 10:17</time>
      </address>
      <p>На Харківщині невідомі обстріляли автомобіль місцевого активіста, повідомив відділ комунікації поліції Харківської області. У результаті стрілянини ніхто не постраждав.</p>
      <p>"На Харківщині поліція розслідує факт стрілянини по автомобілю місцевого активіста... 05 листопада о 21:30 до чергової частини Великобурлуцького відділення поліції надійшла інформація від місцевого мешканця. Він повідомив, що поблизу села Підсереднє на ґрунтовій дорозі невідомі з автомобіля скоїли кілька пострілів по його автомобілю", - йдеться у повідомленні.</p>
      <p>Ім'я активіста, та сферу його діяльності у поліції не назвали.</p>
      <p>Правоохоронці оглянули місце події та намагаються встановити обставини і розшукати причетних до злочину. Поліція відкрила кримінальне провадження за ч. 2 ст. 15, ч.1 ст. 115 (замах на умисне вбивство) Кримінального кодексу України.</p>
      <p>Як повідомлялося, <b><a href="https://dt.ua/UKRAINE/u-dnipri-pid-chas-obstrilu-avto-zaginula-lyudina-pidozryuvanogo-vzhe-zatrimali-326620_.html"> у Дніпрі невідомий обстріляв автомобіль "Мерседес"</a></b>, водій 1992 року народження загинув на місці від вогнепального поранення. Під час обшуку у чоловіка вилучили гладкоствольну мисливську помпову рушницю. За фактом вбивства розпочате кримінальне провадження з правовою кваліфікацією за частиною 1 статті 115 КК (умисне вбивство). На місці злочину знайшли сім стріляних гільз та інші докази.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>