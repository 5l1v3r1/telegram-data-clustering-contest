<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545243.html/%D8%AA%DA%A9%D9%85%DB%8C%D9%84-493-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%AA%D8%A7-%D9%BE%D8%A7%DB%8C%D8%A7%D9%86-%D8%A7%D9%85%D8%B3%D8%A7%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T10:01:00+00:00"/>
    <meta property="og:title" content="تکمیل 493 واحد مسکونی در مناطق محروم تا پایان امسال"/>
    <meta property="og:description" content="فرمانده سپاه کربلا از تکمیل۴۹۳ واحد مسکونی در مناطق محروم استان تا پایان امسال خبر داد و گفت: تاکنون بسیج سازندگی توانسته بیش از ۷۰ درصد از تعهدات خود در احداث واحدهای مسکونی محروم را عملی کند."/>
  </head>
  <body>
    <article>
      <h1>تکمیل 493 واحد مسکونی در مناطق محروم تا پایان امسال</h1>
      <h2>فرمانده سپاه کربلا خبر داد</h2>
      <address>
        <time datetime="2019-11-06T10:01:00+00:00">06 Nov 2019, 10:01</time>
      </address>
      <p>فرمانده سپاه کربلا از تکمیل۴۹۳ واحد مسکونی در مناطق محروم استان تا پایان امسال خبر داد و گفت: تاکنون بسیج سازندگی توانسته بیش از ۷۰ درصد از تعهدات خود در احداث واحدهای مسکونی محروم را عملی کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سردار محمد حسین بابایی سه شنبه شب در بازدید از طرح های بسیج سازندگی شهرستان عباس آباد از توسعه مشاغل خانگی و دانش بنیان در مازندران خبر داد.<br/><br/>فرمانده سپاه کربلای مازندران با بیان اینکه صندوق های قرض الحسنه محله محور در استان راه اندازی شده افزود: این طرح در شهرستان عباس آباد ۸۵ درصد پیشرفت داشته و تلاش می شود تا پایان امسال در سراسر استان راه اندازی شود.<br/><br/>بابایی تاکید کرد: این طرح در محلات مختلف صندوق های اشتغالزای محله محور ایجاد می شود و در راستای قدرت اقتصادی، دیگر مردم نیاز به بانک ها و دولت ها ندارند.<br/><br/>وی همچنین از تکمیل۴۹۳ واحد مسکونی در مناطق محروم استان تا پایان امسال خبر داد و گفت: تاکنون بسیج سازندگی سپاه پاسداران توانسته بیش از ۷۰ درصد از تعهدات خود در احداث واحدهای مسکونی محروم را عملی کند.<br/><br/>فرمانده سپاه کربلای مازندران به اجرای دو هزار طرح محرومیت زدایی از بهمن ماه پارسال تا بهمن امسال در مازندران اشاره و بیان کرد: استان مازندران در راه اندازی طرح های محرومیت زدایی ماهانه پیشرو در کشور است.<br/><br/>انتهای پیام/<br/> </p>
    </article>
  </body>
</html>