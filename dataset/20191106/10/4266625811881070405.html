<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/viktor_medvedchuk_provaly_v_ekonomitsi_narostayut_a_premier_ne_vidriznyaie_1684743"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T10:36:00+00:00"/>
    <meta property="og:title" content="Віктор Медведчук: Провали в економіці наростають, а прем’єр не відрізняє кредити від інвестицій"/>
    <meta property="og:description" content="Держказначейство повідомляє про черговий великий провал із наповненням українського бюджету. У жовтні 2019 року до державного бюджету України надійшло 70,9 млрд грн, що на 9,9% менше запланованого. До того ж, це навіть на 2,3% менше, ніж у жовтні минулого року."/>
  </head>
  <body>
    <article>
      <h1>Віктор Медведчук: Провали в економіці наростають, а прем’єр не відрізняє кредити від інвестицій</h1>
      <address>
        <time datetime="2019-11-06T10:36:00+00:00">06 Nov 2019, 10:36</time>
      </address>
      <p>
        <b>Держказначейство повідомляє про черговий великий провал із наповненням українського бюджету. У жовтні 2019 року до державного бюджету України надійшло 70,9 млрд грн, що на 9,9% менше запланованого. До того ж, це навіть на 2,3% менше, ніж у жовтні минулого року.</b>
      </p>
      <p>Про це заявив голова політради партії "Опозиційна платформа – За життя", народний депутат України Віктор Медведчук, <a href="http://zagittya.com.ua/ua/news/stati/provaly_v_ekonomike_narastajut_a_premer_ne_otlichaet_kredity_ot_investicij.html">повідомляє</a> сайт політсили.</p>
      <p>За його словами, такий значний бюджетний провал мав би стати предметом обговорення Кабміну і парламенту, адже фінансування соціальних, оборонних та інших програм держбюджету, що мають стратегічне значення, під загрозою. Крім того, потрібно було б визначитися, що стало причиною формування таких негативних трендів і що невідкладно повинен зробити уряд для їх подолання.</p>
      <p>Однак, зазначає Віктор Медведчук, уряд не лише зберігає спокій, який можна було б назвати кричущою бездіяльністю, а й намагається сформувати в суспільстві неадекватну оцінку щодо економічної ситуації в Україні.</p>
      <p>Народний депутат додає, що днями всі українці дізналися від прем’єра Олексія Гончарука, що "зараз у нашої країни є величезна можливість почати дуже швидко рости".</p>
      <p>"Виникає закономірне питання: а де ж зростання? За рахунок чого рости? Поки що у III кварталі поточного року, за даними НБУ, бачимо відчутне зниження темпів економічного зростання у порівнянні з попереднім кварталом ‒ з 4,6 до 3,5%", – наголошує голова політради партії "Опозиційна платформа – За життя" Віктор Медведчук.</p>
      <p>І додає: "Може, зростання закладене у тих десятках законопроектів, які нинішня парламентська більшість наштампувала з лякаючою поспішністю? На жаль, незалежні економічні експерти такого оптимізму не поділяють і, навпаки, передбачають подальше падіння економіки країни".</p>
      <p>Також Віктор Медведчук, коментуючи повідомлення прем’єра Гончарука про те, що 2019 рік стане рекордним за обсягами інвестицій ЄБРР в Україну, заявив, що, очевидно, прем’єр-міністр просто не знає про те, що ЄБРР ‒ це банк, а не інвестиційний фонд і видає кредити, або прем’єр взагалі не бачить різниці між кредитами та інвестиціями.</p>
      <p>"Якщо співставити такі прогалини в базових економічних знаннях прем’єра з його обіцянкою залучити $50 млрд інвестицій, то стає просто страшно за майбутнє України... Це і є той "економічний гуру", якого обіцяв Україні президент Зеленський?", – запитує голова політради партії "Опозиційна платформа – За життя" Віктор Медведчук.</p>
      <p>Нагадаємо, голова політради партії "Опозиційна платформа – За життя", народний депутат України Віктор Медведчук <a href="https://zik.ua/news/2019/11/05/medvedchuk_my_zaproponuvaly_realni_shlyahy_zrostannya_vvp_do_665_1684379">заявив</a>, що влада намагається на піар-рівні виправдати ті чи інші свої дії, адже одна справа – обіцяти зростання ВВП на 40% і інша – пояснювати, чому у 2020 році воно сягне всього 3,7%. Особливо на фоні альтернативного проєкту держбюджету від «Опозиційної платформи – За життя», де пропонувались реальні шляхи забезпечення вдвічі більшого приросту валового внутрішнього продукту.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/05/medvedchuk_pro_skandal_z_budynkom_tkachenka_tut_mozhe_buty_koruptsiyna_1684459"/>
        <a href="https://zik.ua/news/2019/11/05/viktor_medvedchuk_proiekt_byudzhetu2020_ne_vidriznyaietsya_vid_byudzhetiv_1684337"/>
        <a href="https://zik.ua/news/2019/11/04/kabmin_zavtra_predstavyt_derzhbyudzhet2020_1683025"/>
        <a href="https://zik.ua/news/2019/10/18/medvedchuk_goncharuk_i_yogo_ministry__tse_komanda_dyletantiv_1671435"/>
      </related>
    </article>
  </body>
</html>