<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638441/%D8%A2%D8%B2%D9%85%D8%A7%DB%8C%D8%B4-%DA%98%D9%86%D8%AA%DB%8C%DA%A9-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AA%D9%82%D9%84%D8%A8-%D8%AF%D8%B1-%D9%88%D8%B1%D8%B2%D8%B4"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T10:36:00+00:00"/>
    <meta property="og:title" content="آزمایش ژنتیک برای مقابله با تقلب در ورزش"/>
    <meta property="og:description" content="رئیس کمیته بین‌المللی المپیک اعلام کرد آزمایش ژن به همراه نمونه خون می‌تواند سلاحی قوی برای مبارزه با دوپینگ و متقلبان در ورزش باشد."/>
  </head>
  <body>
    <article>
      <h1>
        <a href="https://www.bultannews.com/fa/news/638441/%D8%A2%D8%B2%D9%85%D8%A7%DB%8C%D8%B4-%DA%98%D9%86%D8%AA%DB%8C%DA%A9-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AA%D9%82%D9%84%D8%A8-%D8%AF%D8%B1-%D9%88%D8%B1%D8%B2%D8%B4">آزمایش ژنتیک برای مقابله با تقلب در ورزش</a>
      </h1>
      <h2>رئیس کمیته بین‌المللی المپیک اعلام کرد آزمایش ژن به همراه نمونه خون می‌تواند سلاحی قوی برای مبارزه با دوپینگ و متقلبان در ورزش باشد.</h2>
      <address><time datetime="2019-11-06T10:36:00+00:00">06 Nov 2019, 10:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، توماس باخ رئیس کمیته بین‌المللی <b>المپیک</b> (IOC) در نشست آژانس جهانی مبارزه با <b>دوپینگ</b> اعلام کرد <b>آزمایش ژن</b> می‌تواند به موقع برای بازی‌های المپیک سال آینده مطرح شود.</p>
      <p>توماس باخ در پنجمین جلسه کنفرانس مبارزه با دوپینگ در ورزش توضیح داد این آزمایش ژن می‌تواند همراه با آزمایش خون یک سلاح جدید برای مقابله با تقلب‌های دارویی باشد.</p>
      <p>وی در این باره اظهار داشت: تحقیق درباره پروسه ژنتیک به خوبی پیش می‌رود. این رویکرد جدید می‌تواند هفته‌ها یا ماه‌ها بعد از اخذ نمونه، یک روش برای کشف دوپینگ خون باشد.</p>
      <p>توماس باخ ادامه داد: اگر آژانس جهانی مبارزه با دوپینگ تصویب کند، آزمایش ژن می‌تواند برای بازی‌های المپیک توکیو مورد استفاده قرار بگیرد. این روش‌های جدید باعث بازدارندگی قوی‌تری خواهند شد. ما می‌خواهیم متقلبان در هر زمان و مکانی امنیت نداشته باشند.</p>
      <p>آزمایش جدید ژن که در مراحل نهایی توسعه است، توسط یانیس پیتسالادیز استاد علم ورزش و ژنتیک دانشگاه برایتون مطرح شده است. این آزمایش جدید می‌تواند سوء مصرف داروهای خاص تقویت کننده عملکرد را با دقت بیشتری نسبت به روش‌های موجود شناسایی کند.</p>
    </article>
  </body>
</html>