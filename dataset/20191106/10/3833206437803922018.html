<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Ekshun-po-putya-Sofiya-Varna-Chetirima-ot-Provadiya-prebiha-shofyor-sled-katastrofa-911603"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T10:41:00+00:00"/>
    <meta property="og:title" content="Екшън по пътя София-Варна: Четирима от Провадия пребиха шофьор след катастрофа"/>
    <meta property="og:description" content="Четирима мъже, нанесли побой на участник в пътен инцидент с автомобил, в който са пътували, са задър..."/>
  </head>
  <body>
    <article>
      <h1>Екшън по пътя София-Варна: Четирима от Провадия пребиха шофьор след катастрофа</h1>
      <address>
        <time datetime="2019-11-06T10:41:00+00:00">06 Nov 2019, 10:41</time>
      </address>
      <p>Четирима мъже, нанесли побой на участник в пътен инцидент с автомобил, в който са пътували, са задържани за срок до 24 ч в РУ-Търговище.</p>
      <p>На 4.11.2019 г. в РУ-Търговище е получен сигнал от 40-годишен мъж от гр. Шумен за това, че на съшия ден около 7,30 ч на пътя София-Варна в Община Търговище - км 248, в местността "Фисека“, след настъпило пътно-транспортни произшествие между управляван от него лек автомобил "Фолксваген Поло“ с шуменска регистрация и микробус с неустановена марка, возещи се в микробуса мъже му нанесли побой и го принудили да им им заплати нанесените щети.</p>
      <p>След проведени в РУ-Търговище незабавни оперативно-издирвателни действия е установен другия автомобил – участник в пътно-транспортното произшествие – "Мерцедес Спринтер“ с варненска регистрация, управляван от 24-годишен мъж от гр. Провадия. Още съшия ден са установени и пътували в микробуса четирима мъже - съответно на 43, 29, 28 и 19 години, всички също от гр. Провадия. Установено е, че те са извършители на гореспоменатото деяние. Четиримата са задържани в РУ-Търговище на основание чл. 72, ал. 1, т. 1 от Закона за МВР. По случая е образувано досъдебно производство по чл. 214 от Наказателния кодекс по описа на РУ-Търговище.</p>
    </article>
  </body>
</html>