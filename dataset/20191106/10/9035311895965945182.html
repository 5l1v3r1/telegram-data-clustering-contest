<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/irakta-protestolar-suruyor-guvenlik-gucleri-gostericileri-dagitmak-icin-havaya-ates-acti"/>
    <meta property="og:site_name" content="euronews"/>
    <meta property="article:published_time" content="2019-11-06T10:34:02+00:00"/>
    <meta property="og:title" content="Irak'ta güvenlik güçlerinden protestoculara müdahale, 24 saatte 13 ölü"/>
    <meta property="og:description" content="Irak'ta kötü giden ekonomi ve yolsuzluk iddialarından dolayı başlayan hükümet karşıtı gösteriler devam ediyor. Irak güvenlik güçleri başkent Bağdat’ın merkezindeki Şüheda Köprüsü’nde toplanan protestocuları dağıtmak için havaya ateş açtı."/>
  </head>
  <body>
    <article>
      <h1>Irak'ta güvenlik güçlerinden protestoculara müdahale, 24 saatte 13 ölü</h1>
      <address><time datetime="2019-11-06T10:34:02+00:00">06 Nov 2019, 10:34</time> by <a rel="author">Euronews </a></address>
      <p>Irak'ta kötü ekonomik gidişat ve yolsuzluk iddialarından dolayı başlayan hükümet karşıtı protestolar devam ediyor. Irak güvenlik güçleri başkent Bağdat’ın merkezindeki Şüheda Köprüsü’nde toplanan protestocuları dağıtmak için havaya ateş açtı. İlk gelen bilgilere göre olayda ölen ya da yaralanan olmadı.</p>
      <p>Salı gününden bu yana köprüyü işgal eden göstericilerden 13'ü güvenlik güçleri ile yaşanan çatışmalarda hayatını kaybetti. Açılan ateş sonucu pazartesi günü de 8 kişi ölmüştü. Ekim ayının başından bu yana devam eden gösterilerde en az 260 kişi yaşamını yitirdi.</p>
      <h3>ABD Büyükelçiliğinden kınama</h3>
      <p>Öte yandan, Irak’taki ABD Büyükelçiliği bir açıklama yaparak güvenlik güçlerinin silahsız göstericilere ateş açmasını kınadı. Büyükelçilik, Iraklı liderlere hükümet karşıtı gösteri yapan binlerce kişiyle diyalog kurması çağrısında bulundu. Büyükelçilikten yapılan açıklamada "Iraklılar ulusun geleceğine karar vermek için kendi tercihlerini yapmakta özgür olmalı" denildi.</p>
      <ul>
        <li>
          <b>
            <a href="https://tr.euronews.com/2019/10/29/irak-ta-hukumet-karsit-gosterilerde-en-az-4-kisi-oldu-bagdat-ta-sokaga-cikma-yasag-ilan-ed">Irak'ta hükümet karşıtı gösteriler: En az 13 ölü; yaklaşık 900 yaralı</a>
          </b>
        </li>
        <li>
          <b>
            <a href="https://tr.euronews.com/2019/11/02/irak-ve-lubnan-daki-hukumet-karsiti-gosteriler-neden-iran-rahatsiz-ediyor">Irak ve Lübnan'daki hükümet karşıtı gösteriler neden İran'ı rahatsız ediyor?</a>
          </b>
        </li>
      </ul>
    </article>
  </body>
</html>