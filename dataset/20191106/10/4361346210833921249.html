<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/lemond-polgarmesteri-tisztsegerol-borkai-zsolt/186002"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T10:02:00+00:00"/>
    <meta property="og:title" content="Lemond polgármesteri tisztségéről Borkai Zsolt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Lemond polgármesteri tisztségéről Borkai Zsolt</mark>
      </h1>
      <address><time datetime="2019-11-06T10:02:00+00:00">06 Nov 2019, 10:02</time> by <a rel="author">MTI</a></address>
      <p>- A győri közgyűlés alakuló ülése után, péntek 16 órai határidővel lemond polgármesteri tisztségéről Borkai Zsolt, Győr polgármestere. A politikus ezt szerdán a győriekhez írt nyílt levelében jelentette be, amelyet eljuttatott az MTI-hez is.</p>
      <p>Mint írta, a folyamatos vádaskodás ellenére azért nem mondott le eddig, mert szerette volna, hogy a városnak olyan polgármestere legyen, akit a győriek megválasztottak és képes Győrt vezetni. Hozzátette: szereti Győrt, ezért nem szeretné a személyével és a vele történtekkel hátráltatnia város további fejlődését, így lemond polgármesteri tisztségéről. "Levonom a konzekvenciákat és vállalom a felelősséget" - hangsúlyozta a politikus.</p>
      <p>Borkai Zsoltról az önkormányzati választások előtt egy - magát az ördög ügyvédjének nevező - ismeretlen tett közzé az interneten fotót és videót, amelyeken a polgármester több ember társaságában volt látható szexuális aktus közben.</p>
    </article>
  </body>
</html>