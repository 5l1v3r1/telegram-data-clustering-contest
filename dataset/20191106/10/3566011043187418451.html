<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545242.html/%D8%B1%D8%B3%DB%8C%D8%AF%DA%AF%DB%8C-%D8%A8%D9%87-%D8%A8%DB%8C%D8%B4-%D8%A7%D8%B2-62-%D9%87%D8%B2%D8%A7%D8%B1-%D9%86%D8%B3%D8%AE%D9%87-%D9%BE%D8%B2%D8%B4%DA%A9%DB%8C-%D8%B7%DB%8C-6-%D9%85%D8%A7%D9%87-%D8%AF%D8%B1-%D8%A8%D8%A7%D8%A8%D9%84%D8%B3%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T10:00:00+00:00"/>
    <meta property="og:title" content="رسیدگی به بیش از 62 هزار نسخه پزشکی طی 6 ماه در بابلسر"/>
    <meta property="og:description" content="رئیس اداره بیمه سلامت بابلسر با بیان اینکه حدود 50 درصد جمعیت بابلسر تحت پوشش بیمه سلامت هستند گفت: در 6 ماهه نخست امسال بیش از 62 هزار نسخه مورد رسیدگی قرار گرفت."/>
  </head>
  <body>
    <article>
      <h1>رسیدگی به بیش از 62 هزار نسخه پزشکی طی 6 ماه در بابلسر</h1>
      <h2>رئیس اداره بیمه سلامت بابلسر عنوان کرد</h2>
      <address>
        <time datetime="2019-11-06T10:00:00+00:00">06 Nov 2019, 10:00</time>
      </address>
      <p>رئیس اداره بیمه سلامت بابلسر با بیان اینکه حدود 50 درصد جمعیت بابلسر تحت پوشش بیمه سلامت هستند گفت: در 6 ماهه نخست امسال بیش از 62 هزار نسخه مورد رسیدگی قرار گرفت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امیرمحمد حریری در گفت‌وگو با خبرنگار <a href="http://www.bloghnews.com/">بلاغ</a> اظهار کرد: در شهرستان بابلسر 60 هزار و 313 نفر از اقشار مختلف تحت پوشش بیمه سلامت قرار دارند که از این میزان 9 هزار و 902 نفر دارای بیمه کارمندی، دو هزار و 945 نفر سایر اقشار، 9 هزار و 77 نفر سلامت همگانی، 238 نفر ایرانیان و همچنین تعداد 38 هزار و 151 نفر در شهرهای بهنمیر و هادی شهر از بیمه سلامت برخوردارند.<br/><br/>وی خاطرنشان کرد: 17 داروخانه، سه فیزیوتراپی، پنج آزمایشگاه، 17 پزشک متخصص، پنج پزشک عمومی، 22 پزشک خانواده، سه دندانپزشک، سه بیمارستان، دو درمانگاه، یک شبکه بهداشت و یک کلینیک تخصصی از مراکزی هستند که طرف قرارداد بیمه سلامت بابلسر هستند.<br/><br/>رئیس اداره بیمه سلامت بابلسر تصریح کرد: این شهرستان دارای 168 نفر بیمار خاص است که شامل 73 نفر تالاسمی، 29 نفر ام اس، 38 نفر نارسایی مزمن کلیوی، چهار نفر هموفیلی و 24 نفر پیوند کلیه هستند.<br/><br/>حریری یادآور شد: در سال 97 تعداد 150 هزار و 399 نسخه و اسناد در بخش‌های مختلف دریافت شد که مبلغ این اسناد به ارزش 55 میلیارد و 464 میلیون ریال بوده که از این میزان مبلغ 31 میلیارد و 607 میلیون ریال برای بخش سرپایی و مبلغ هفت میلیارد و هفت میلیون ریال برای بخش بستری بیماران بیمه سلامت در بابلسر هزینه پرداخت شده و مابقی این عدد از ناقصی اسناد کسر شده است.<br/><br/>وی افزود: در 6 ماهه نخست امسال 62 هزار و 101 مورد اسناد به ارزش بیش از 23 میلیارد و 878 میلیون ریال دریافت و مورد رسیدگی قرار گرفت که از این میزان مبلغ 14 میلیارد و 348 میلیون ریال برای بخش سرپایی و چهار میلیارد و 176 میلیون ریال برای بخش بستری هزینه شده است.<br/><br/>انتهای پیام/</p>
    </article>
  </body>
</html>