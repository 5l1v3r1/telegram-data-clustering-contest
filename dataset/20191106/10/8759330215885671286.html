<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902613/pro-league-praat-met-kansspelcommissie-een-serieuze-impact-op-de-inkomsten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T10:25:00+00:00"/>
    <meta property="og:title" content="Pro League spreekt met Kansspelcommissie: “Een serieuze impact op de inkomsten”"/>
    <meta property="og:description" content="De Kansspelcommissie gaat met strengere regels komen over reclame voor online gokken. 15 van de 16 ploegen in 1A (Eupen niet, red.) hebben een gokinstelling als sponsor."/>
  </head>
  <body>
    <article>
      <h1>Pro League spreekt met Kansspelcommissie: “Een serieuze impact op de inkomsten”</h1>
      <address>
        <time datetime="2019-11-06T10:25:00+00:00">06 Nov 2019, 10:25</time>
      </address>
      <p>
        <b>De Kansspelcommissie gaat met strengere regels komen over reclame voor online gokken. 15 van de 16 ploegen in 1A (Eupen niet, red.) hebben een gokinstelling als sponsor.</b>
      </p>
      <p>Club Brugge sloot zijn grootste deal ooit met Unibet. “Het hoeft geen betoog dat dit een serieuze impact op de inkomsten van onze clubs kan hebben”, vertelt Stijn Van Bever, de woordvoerder van de Pro League, aan Het Belang van Limburg. “Ik kan wel begrijpen dat onze samenwerking met de gokkantoren sommigen tegen de borst stoot, maar ik ben er niet mee akkoord.”</p>
      <p>“Vanuit de Pro League tonen wij een duidelijk engagement rond bewustwording over de gevaren van online gokken. We wijzen er de supporters en de spelers consequent op. Met de Kansspelcommissie onderhouden we al lange tijd een gestructureerde dialoog over dit engagement.” Op het einde van de week zullen de Pro League en de Kansspelcommissie samenzitten om de regels af te bakenen.</p>
      <aside>Lees meer<br/><a href="https://www.voetbalprimeur.be/nieuws/902566/-vijftien-van-de-zestien-clubs-uit-eerste-klasse-a-onzeker-door-kansspelcommissie-.html?itm_source=www.voetbalprimeur.be&amp;itm_medium=highlighted-content">'Vijftien van de zestien clubs uit Eerste Klasse A onzeker door Kansspelcommissie'</a></aside>
    </article>
  </body>
</html>