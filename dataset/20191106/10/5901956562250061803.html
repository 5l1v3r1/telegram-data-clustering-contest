<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/okusi/clanek/kuskus-z-zelenjavo-245225"/>
    <meta property="og:site_name" content="Slovenske novice"/>
    <meta property="article:published_time" content="2019-11-06T10:18:00+00:00"/>
    <meta property="og:title" content="Kuskus z zelenjavo"/>
    <meta property="og:description" content="Kombinacija sadja in zelenjave pa tudi mesa se pojavlja v številnih jedeh, v današnjem receptu smo dodali lahek, a nasiten kuskus. Priprava slednjega je hitra in enostavna, le poparimo ga z vodo in ..."/>
  </head>
  <body>
    <article>
      <h1>Kuskus z zelenjavo</h1>
      <h2>Priprava kuskusa je hitra in preprosta; lahko je priloga, solata ali glavna jed, celo v sladki kombinaciji s sadjem.</h2>
      <address><time datetime="2019-11-06T10:18:00+00:00">06 Nov 2019, 10:18</time> by <a rel="author">A. K.</a></address>
      <p>Kombinacija sadja in zelenjave pa tudi mesa se pojavlja v številnih jedeh, v današnjem receptu smo dodali lahek, a nasiten kuskus. Priprava slednjega je hitra in enostavna, le poparimo ga z vodo in počakamo, da se zrna napnejo. Potem ga zmešamo z najrazličnejšimi dodatki, podobno kot riž ali kaše.<br/>Za 4 osebe:<br/>1 skodelica kuskusa<br/>1 zelena paprika<br/>1 pest češnjevih paradižnikov<br/>1 čebula<br/>1 bučka<br/>1 večje granatno jabolko<br/>sol, oljčno olje, sveži peteršilj<br/>1 limona<br/>Zelenjavo operemo in očistimo, paradižnik, bučke in papriko narežemo na koščke, čebulo sesekljamo. Granatno jabolko prerežemo in izločimo semena. Na olju svetlo prepražimo čebulo in dodamo zelenjavo. Pražimo na močnem ognju, hitro, da zelenjava ostane čvrsta, solimo. Medtem po navodilih pripravimo kuskus in ga primešamo zelenjavi. Dodamo semena granatnega jabolka in drobno nasekljan svež peteršilj, okrasimo z rezinami limone. Jed lahko ponudimo tudi hladno, kot solato.<br/><br/><br/>Lahko ga naredimo tudi na sladko, z narezanim svežim, kuhanim ali suhim sadjem. Za pest ali dve koščkov sadja lahko primešamo celo k slani jedi iz kuskusa, odlično se obnese jagodičje, pa tudi semena oziroma zrna granatnega jabolka. </p>
    </article>
  </body>
</html>