<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/environment/green-heroes/2019/11/06/clever-elephant-breaks-electric-fence-carefully-walks-over-it-to-go-to-other-side.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-06T10:16:00+00:00"/>
    <meta property="og:title" content="വൈദ്യുതവേലി കടക്കാൻ ആനയുടെ തന്ത്രപരമായ നീക്കം; ദൃശ്യങ്ങൾ കൗതുകമാകുന്നു!"/>
    <meta property="og:description" content="ആനകൾ പൊതുവെ ബുദ്ധിയുള്ള ജീവികളാണ്.അങ്ങനെയൊരു ബുദ്ധിമാനായ കാട്ടാനയുടെ ദൃശ്യങ്ങളാണ് ഇപ്പോൾ സമൂഹമാധ്യമങ്ങളിൽ വ്യാപകമായി പ്രചരികുന്നത് .ഐഎഫ്എസ്.Manorama Online. Manorama News. Clever. elephant. breaks. electric .fence.Green News. Go Green. Environment. Manorama Online"/>
  </head>
  <body>
    <article>
      <h1>വൈദ്യുതവേലി കടക്കാൻ ആനയുടെ തന്ത്രപരമായ നീക്കം; ദൃശ്യങ്ങൾ കൗതുകമാകുന്നു!</h1>
      <address><time datetime="2019-11-06T10:16:00+00:00">06 Nov 2019, 10:16</time> by <a rel="author">മനോരമ ലേഖകൻ</a></address>
      <p>ആനകൾ പൊതുവെ ബുദ്ധിയുള്ള ജീവികളാണ്.അങ്ങനെയൊരു ബുദ്ധിമാനായ കാട്ടാനയുടെ ദൃശ്യങ്ങളാണ് ഇപ്പോൾ സമൂഹമാധ്യമങ്ങളിൽ വ്യാപകമായി പ്രചരികുന്നത് .ഐഎഫ്എസ് ഉദ്യോഗസ്ഥനായ സുശാന്ത നന്ദയാണ് ഈ അപൂർവ ദൃശ്യങ്ങൾ ട്വിറ്ററിലൂടെ പങ്കുവച്ചത്.</p>
      <figure>
        <iframe data-src="https://twitter.com/susantananda3/status/1191349989424844800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>വൈദ്യുതവേലിയൊന്നും ആനകൾക്കൊരു തടസ്സമല്ല. അവർക്കു പോകണമെന്നു  തോന്നുന്ന സ്ഥലത്ത് ഏത് പ്രതിബന്ധവും മറികടന്ന് ആനകളെത്തും എന്നതിന് ഉദാഹരണമാണ് ഈ ദൃശ്യങ്ങൾ. 5 കിലോവോൾട്ട് വൈദ്യുതി പ്രവഹിക്കുന്ന വൈദ്യുതവേലി ബുദ്ധിപരമായി തകർത്തായിരുന്നു ഒരു കാട്ടുകൊമ്പന്റെ മുന്നേറ്റം. </p>
      <p>തുമ്പിക്കൈ വൈദ്യുത കമ്പികളിൽ തട്ടാതെ സൂക്ഷിച്ച് ഇടയ്ക്കുള്ള കമ്പി ചുറ്റിയിരിക്കുന്ന തടിക്കഷണം ആദ്യം പിഴുതെടുത്തു. ഇതുമെല്ലെ തറയിലേക്ക് ചായ്ച്ചശേഷം കമ്പികളിലൊന്നും കാലുകൾ തട്ടാതെ സൂക്ഷിച്ചു കടന്നുപോകുന്നതും ദൃശ്യങ്ങവിൽ വ്യക്തമാണ്. സുശാന്ത നന്ദ പങ്കുവച്ച ദൃശ്യങ്ങൾ പെട്ടെന്നുതന്നെ സമൂഹമാധ്യമങ്ങളിൽ തരംഗമായി. നിരവധിയാളുകൾ ഈ ദൃശ്യങ്ങൾ കാണുകയും പങ്കുവയ്ക്കുകയും ചെയ്തു. ആനയുടെ അസാധാരണ ബുദ്ധിശക്തി പ്രകീർത്തിച്ചുകൊണ്ട് നിരവധി അഭിപ്രായങ്ങളും പുറത്തുവരുന്നുണ്ട്.</p>
      <p>ചെറിയ ചുള്ളിക്കമ്പും വള്ളിയുമൊക്കെ ഉപയോഗിച്ച് വൈദ്യുതി പ്രവഹിക്കുന്നുണ്ടോയെന്ന് പരിശോധിക്കുന്ന മിടുക്കൻമാരും ആനകളുടെ കൂട്ടത്തിലുണ്ടെന്ന് മറ്റൊരു വിഡിയോ ദൃശ്യം പങ്കുവച്ചുകൊണ്ട് സുശാന്ത നന്ദ വ്യക്തമാക്കി.</p>
      <figure>
        <iframe data-src="https://twitter.com/susantananda3/status/1191558945116016640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>English Summary: Clever elephant breaks electric fence, carefully walks over it to go to other side</p>
    </article>
  </body>
</html>