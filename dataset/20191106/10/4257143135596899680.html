<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/06/fegyvereket-es-loszereket-arult-egy-ferfi-a-piacon-video-foto"/>
    <meta property="og:site_name" content="infostart"/>
    <meta property="article:published_time" content="2019-11-06T10:05:00+00:00"/>
    <meta property="og:title" content="Fegyvereket és lőszereket árult egy férfi a piacon - videó, fotó"/>
    <meta property="og:description" content="A járőrök a debreceni használtcikk-piacon tartottak ellenőrzést november 5-én 10 órakor, amikor észrevettek egy férfit, aki fegyvernek látszó tárgyakat árult. Igazoltatták a 71 éves helyi lakost, akit elszámoltattak az árucikkeivel kapcsolatban."/>
  </head>
  <body>
    <article>
      <h1>Fegyvereket és lőszereket árult egy férfi a piacon - videó, fotó</h1>
      <address><time datetime="2019-11-06T10:05:00+00:00">06 Nov 2019, 10:05</time> by <a rel="author">Infostart</a></address>
      <h3>A járőrök a debreceni használtcikk-piacon tartottak ellenőrzést november 5-én 10 órakor, amikor észrevettek egy férfit, aki fegyvernek látszó tárgyakat árult. Igazoltatták a 71 éves helyi lakost, akit elszámoltattak az árucikkeivel kapcsolatban.</h3>
      <p>Az egyenruhások megállapították, hogy a férfi által kínált tárgyak között voltak gáz-riasztó fegyverek, légpisztolyok, gumilövedékes fegyverek és éles lőszerek, valamint gyógyszerek, kések és egyéb közbiztonságra veszélyes eszközök.</p>
      <p>B. Sándort a rendőrök bűncselekmény elkövetésének gyanúja miatt elfogták és előállították a rendőrkapitányságra, ahol a nyomozók kihallgatták.</p>
      <p>A bűnügyesek kutatást tartottak a gyanúsított otthonában, ahol több mint 30 légpuskát és légpisztolyt foglaltak le - <a href="https://24.hu/belfold/2019/11/06/debrecen-piac-fegyverek-arulasa/">közölte</a> honlapján a rendőrség.</p>
      <p>A Debreceni Rendőrkapitányság Vizsgálati Osztály a férfival szemben lőfegyverrel vagy lőszerrel visszaélés bűntett elkövetésének megalapozott gyanúja miatt folytatja a nyomozást.</p>
      <figure>
        <iframe src="https://www.youtube.com/embed/fOmts5DGMhc" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: police.hu</i>
      </p>
    </article>
  </body>
</html>