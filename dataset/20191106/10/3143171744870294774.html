<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/asp-messina-riaperti-i-termini-per-il-sostegno-ai-disabili-gravissimi.html"/>
    <meta property="og:site_name" content="Tempostretto"/>
    <meta property="article:published_time" content="2019-11-06T10:31:26+00:00"/>
    <meta property="og:title" content="Asp Messina, riaperti i termini per il sostegno ai disabili gravissimi"/>
    <meta property="og:description" content="Si può presentare domanda entro il 31 dicembre"/>
  </head>
  <body>
    <article>
      <h1>Asp Messina, riaperti i termini per il sostegno ai disabili gravissimi</h1>
      <address><time datetime="2019-11-06T10:31:26+00:00">06 Nov 2019, 10:31</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Si può presentare domanda entro il 31 dicembre</i>
      </p>
      <p>La disabilità gravissima è uno stato di patologia che comporta grande sofferenza per i soggetti interessati, e notevole disagio per i “caregiver”, ovvero i familiari che assistono i malati con questo tipo di patologia.</p>
      <p>La legislazione sanitaria prevede un assegno mensile che l’Asp di Messina eroga puntualmente alla fine del mese ai soggetti che ne hanno i presupposti di legge.</p>
      <p>
        <i>“E’ giusto informare l’utenza – </i>
        <b>dice il direttore generale Paolo La Paglia</b>
        <i> – che per i nuovi casi dal 1 novembre al 31 dicembre di ogni anno è possibile presentare istanza al distretto sanitario competente per territorio per essere sottoposto a visita e se ricorrono i requisiti essere ammessi al beneficio economico”.</i>
      </p>
    </article>
  </body>
</html>