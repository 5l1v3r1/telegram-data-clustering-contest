<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/za-desyat-rokiv-kilkist-koristuvachiv-internetu-zrosla-vdvoye-328656_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T10:09:00+00:00"/>
    <meta property="og:title" content="За десять років кількість користувачів інтернету зросла вдвоє"/>
    <meta property="og:description" content="В ООН підрахували темпи поширення всесвітньої мережі.  "/>
  </head>
  <body>
    <article>
      <h1>За десять років кількість користувачів інтернету зросла вдвоє</h1>
      <h2>В ООН підрахували темпи поширення всесвітньої мережі.  </h2>
      <address>
        <time datetime="2019-11-06T10:09:00+00:00">06 Nov 2019, 10:09</time>
      </address>
      <p>До <a href="https://dt.ua/TECHNOLOGIES/u-merezhi-z-yavilosya-video-z-suputnikami-spacex-dlya-globalnogo-internetu-312447_.html"><b>інтернету</b> </a>у світовому масштабі підключені 4,1 мільярда людей, йдеться у звіті Організації Об'єднаних Націй. За даними Міжнародного союзу електрозв'язку при ООН, кількість підключених до всесвітньої мережі людей порівняно з 2018 роком зросла на 5,3%.</p>
      <p>Як зазначає "<a href="https://www.radiosvoboda.org/a/news-oon-internet/30254946.html">Радіо свобода</a>", згідно з дослідженням, кількість користувачів інтернету зросла з 25,8% населення Землі у 2009 році до 53,6% у 2019-му. Найвищий відсоток користувачів світової павутини в Європі (82,5%), а найнижчий – в Африці (28,2%).</p>
      <p>Водночас без інтернету залишається близько 3,6 мільярда людей, більшість із яких мешкають у найменш розвинутих країнах.</p>
      <p>Серед жінок інтернетом користуються 48%, серед чоловіків – 58%, Найбільша різниця між часткою жінок та чоловіків, які мають доступ до мережі, спостерігається в Африці, арабських країнах та Азійсько-Тихоокеанському регіоні.</p>
      <p>Зазначимо, що в Росії з 1 листопада набула чинності більшість положень закону про забезпечення безпечного і сталого функціонування російського сегменту інтернету, який називають законом про "суверенний інтернет". Він <a href="https://dt.ua/WORLD/u-rosiyi-nabuv-chinnosti-zakon-pro-suverenniy-internet-328135_.html"><b>передбачає можливість обмеження доступу до певних ресурсів</b></a> та контролю спецслужб за потоком інформації до користувачів.</p>
      <footer>За матеріалами: <a href="https://dt.ua/go/aHR0cDovL3d3dy5yYWRpb3N2b2JvZGEub3Jn">Радіо Свобода</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>