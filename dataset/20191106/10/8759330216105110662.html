<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902628/bayern-m-nchen-ziet-gedroomde-trainer-afhaken-nee-het-heeft-geen-zin-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T10:50:00+00:00"/>
    <meta property="og:title" content="Bayern München ziet gedroomde trainer afhaken: 'Nee, het heeft geen zin'"/>
    <meta property="og:description" content="Ralf Rangnick wordt niét de nieuwe trainer van Bayern München. Dat meldt BILD. De Duitser is niet beschikbaar voor de recordkampioen van Duitsland."/>
  </head>
  <body>
    <article>
      <h1>Bayern München ziet gedroomde trainer afhaken: 'Nee, het heeft geen zin'</h1>
      <address>
        <time datetime="2019-11-06T10:50:00+00:00">06 Nov 2019, 10:50</time>
      </address>
      <p>
        <b>Ralf Rangnick wordt niét de nieuwe trainer van Bayern München. Dat meldt BILD. De Duitser is niet beschikbaar voor de recordkampioen van Duitsland.</b>
      </p>
      <p>Rangnick was de favoriet om op korte termijn het stokje over te nemen van Niko Kovac, maar ziet een move naar Bayern niet zitten. Hij is op dit moment werkzaam als het hoofd van de sport- en voetbalontwikkelingstak van Red Bull. Vorig seizoen was Rangnick nog trainer van RB Leipzig.</p>
      <p>"Nee, Ralf Rangnick is niet beschikbaar", laat zaakwaarnemer Marc Kosicke weten aan <a href="https://www.bild.de/bild-plus/sport/fussball/fussball/fc-bayern-muenchen-ralf-rangnick-wird-nicht-trainer-65849260,view=conversionToLogin.bild.html">BILD</a>. "We geloven niet dat Ralf gaat brengen wat Bayern op dit moment zoekt. En daarom heeft het geen zin om in gesprek te gaan."</p>
      <p>Arsène Wenger is nu de grote favoriet om aan de slag te gaan in de Allianz Arena. De zeventigjarige Fransman heeft geen club en zou graag instappen. Mogelijk gaat Wenger als tussenpaus fungeren, totdat Erik ten Hag na het lopende seizoen overkomt van Ajax. Dat is echter nog lang niet zeker.</p>
    </article>
  </body>
</html>