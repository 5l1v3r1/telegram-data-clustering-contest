<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76267-Na-udalosti-Kanyeho-Westa-sa-za-55-dolarov-podavali-studene-parky-a-palacinky-Fanusikovia-ju-prirovnavaju-ku-Fyre-Festivalu"/>
    <meta property="og:site_name" content="REFRESHER"/>
    <meta property="article:published_time" content="2019-11-06T10:15:00+00:00"/>
    <meta property="og:title" content="Na udalosti Kanyeho Westa sa za 55 dolárov podávali studené párky a palacinky. Fanúšikovia ju prirovnávajú ku Fyre Festivalu"/>
    <meta property="og:description" content="Toto Kanyemu Westovi naozaj nevyšlo, prirovnanie k najhoršiemu festivalu všetkých čias je adekvátne."/>
  </head>
  <body>
    <article>
      <h1>Na udalosti Kanyeho Westa sa za 55 dolárov podávali studené párky a palacinky. Fanúšikovia ju prirovnávajú ku Fyre Festivalu</h1>
      <address><time datetime="2019-11-06T10:15:00+00:00">06 Nov 2019, 10:15</time> by <a rel="author">Viktor Kniš</a></address>
      <p>
        <b>Toto Kanyemu Westovi naozaj nevyšlo, prirovnanie k najhoršiemu festivalu všetkých čias je adekvátne.</b>
      </p>
      <p>Pred pár dňami <b>Kanye West</b> organizoval pokračovanie svojej série gospelových hudobných udalostí <b>Sunday Service</b>, v rámci ktorých putuje naprieč kostolmi v Spojených štátoch, aby prinášal živú verziu svojich upravených skladieb veriacim. Zatiaľ posledná zastávka však nevyšla podľa predstáv, teda minimálne v očiach tých, ku ktorým sa dostal <b>virálny obrázok jedla podávaného na udalosti</b>.</p>
      <p>Návštevníci zaplatili za lístok <b>55 dolárov</b>, pričom v cene boli aj neskoré raňajky. Cateringová služba minimálne v jednom prípade nenaplnila očakávania a fanúšikovi Kanyeho Westa dala na tanier vysušené a studené jedlo. Keď fotku zverejnil, Lauryn's Fine Catering poskytli pre <a href="https://www.tmz.com/2019/11/03/kanye-west-sunday-service-55-brunch-fyre/">TMZ</a> oficiálne stanovisko. </p>
      <related>
        <a href="https://refresher.sk/62666-Fyre-Festival-Katastrofa-za-100-milionov-ktoru-propagovali-svetove-modelky-a-konat-sa-mal-na-ostrove-Pabla-Escobara"/>
      </related>
      <p>Dodávateľ občerstvenia priznáva, že jeden konkrétny človek mohol dostať jedlo, ktoré nebolo adekvátne, vylučuje však zovšeobecňovanie a prosí, aby z toho fanúšikovia a médiá vynechali Kanyeho Westa. Ten, pochopiteľne, nemal vplyv na to, aké jedlo cateringová služba podáva. Lauryn's Fine Catering dodáva, že existuje aj záznam, ako si ostatní návštevníci jedlo užívajú.</p>
      <p>Nie je pre to dôvod prirovnávať ho ku známemu prípadu<b> Fyre Festivalu</b>, keď Ja Rule so svojím kolegom podnikateľom oklamali tisícky ľudí a zorganizovali festival, ktorý nikdy neexistoval. Aj vtedy kolovala internetom fotka vysušeného jedla. </p>
      <related>
        <a href="https://refresher.sk/66900-Europsky-festival-oklamal-popularnych-americkych-raperov-aj-navstevnikov-Listky-sa-predavali-za-500-udalost-sa-nekonala"/>
      </related>
      <figure>
        <iframe data-src="https://twitter.com/HotNewMusicDai1/status/1190646707555635203?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/33835-Na-prvom-singli-z-Cruel-Winter-sa-okrem-Kanyeho-objavuje-dalsich-7-interpretov-Albumu-od-GOOD-Music-sa-tak-naozaj-dockame"/>
        <a href="https://refresher.sk/31383-Podarilo-sa-Kanyemu-naplnit-nedokoncenym-albumom-TLOP-a-kolekciou-Season-3-vysoke-ocakavania-Recenzia"/>
        <a href="https://refresher.sk/27762-CyHi-The-Prynce-je-frustrovany-zo-svojej-situacie-v-labeli-a-tak-sa-pusta-do-Kanyeho-Westa"/>
        <a href="https://refresher.sk/27832-Ghostwriting-v-hiphope-Aka-je-skutocna-situacia-ohladom-pisania-riadkov-a-rymov"/>
        <a href="https://refresher.sk/28050-The-Weeknd-pochoval-sam-seba-v-klipe-na-Kanye-Westom-produkovanu-skladbu-z-noveho-albumu"/>
        <a href="https://refresher.sk/32484-Co-maju-spolocne-Kanye-West-a-Einstein-Na-to-ti-odpovie-Yeezyho-novy-vyborny-track"/>
        <a href="https://refresher.sk/31687-Kanye-West-oslavuje-na-The-Life-of-Pablo-rozne-podoby-hudby-ktore-s-jeho-citom-zneju-vyborne-Recenzia"/>
        <a href="https://refresher.sk/30862-Kanye-ma-GOOD-Friday-v-pondelok-s-Kendrickom-Lamarom"/>
      </related>
    </article>
  </body>
</html>