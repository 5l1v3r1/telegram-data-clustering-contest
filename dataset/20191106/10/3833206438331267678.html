<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/V-imeto-na-prirodata-uchiteli-i-uchenici-ot-Perushtica-izgradiha-klasna-staya-na-otkrito-911577"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T10:00:00+00:00"/>
    <meta property="og:title" content="В името на природата учители и ученици от Перущица изградиха класна стая на открито"/>
    <meta property="og:description" content="Основно училище &quot;Петър Бонев&quot; Перущица  реализира проект:  Изграждане на екокът &quot; Заедно сред природ..."/>
  </head>
  <body>
    <article>
      <h1>В името на природата учители и ученици от Перущица изградиха класна стая на открито</h1>
      <address>
        <time datetime="2019-11-06T10:00:00+00:00">06 Nov 2019, 10:00</time>
      </address>
      <p>Основно училище "Петър Бонев" Перущица  реализира проект:  Изграждане на екокът " Заедно сред природата". С  висок ентусиазъм "класната стая на открито"  се изгради с участието на ученици от прогимназиален етап и ученици от четвърти клас.</p>
      <p>Идейната концепция за изграждането на екокъта е на г-жа Амелия Кехайова, преподавател по природни науки в училище. Под ръководството на директора на училището Бойко Иванов и помощта на преподавателя по физическо възпитание и спорт Лалка Христева, екокътчето се изгради в завършен вид.</p>
      <p>Проектът е финансиран от ПУДООС към МОСВ на Република България. Изграденият екокът цели да повиши екологичната култура на учениците и да ги  приобщи към природата чрез съчетаване на учебна и извънкласна дейност. Учениците сами ще отглеждат и съхраняват лечебни билки: мента, лавандула, маточина и риган .</p>
      <p>Всички заедно ще придобиват практически умения за биоразнообразието на билки и цветя. Основно училище "Петър Бонев" гр. Перущица  натрупа опит в реализиране на проекти за извънкласни дейности и успешно  приобщи родители и ученици към училищния живот.</p>
      <p>Всички знаят, че опазването на природата днес е гаранция за утрешния ден, за нашето здраве и здравето на нашите деца!</p>
    </article>
  </body>
</html>