<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Meizer-se-pokri-sled-zatvora-dushterya-i-poe-biznesa-i-grizhite-za-neya-911623"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T10:54:00+00:00"/>
    <meta property="og:title" content="Мейзер се покри след затвора, дъщеря й пое бизнеса и грижите за нея"/>
    <meta property="og:description" content="Анита Мейзер се покри след затвора. Единствената, с която Мейзер общува, е дъщеря си Джули. Момичето..."/>
  </head>
  <body>
    <article>
      <h1>Мейзер се покри след затвора, дъщеря й пое бизнеса и грижите за нея</h1>
      <address>
        <time datetime="2019-11-06T10:54:00+00:00">06 Nov 2019, 10:54</time>
      </address>
      <p>Анита Мейзер се покри след затвора. Единствената, с която Мейзер общува, е дъщеря си Джули. Момичето е поело целия бизнес на майка си, както и грижите за нея, пише "<a href="https://m.bgdnes.bg/">България днес</a>".</p>
      <p>След като излежа двегодишна присъда за причиняване на смърт по непредпазливост на съпруга си Николай Димов, Анита потъна в забвение. Според нейни приятели, тя се крие на усамотено място, за да се възстанови след преживените ужас и стрес.</p>
      <p>Здравето й било силно разклатено и тя минала на специална билкова диета, за алкализация на тялото си. Мейзер обмисляла дори да замине за САЩ, но накрая се отказала, тъй като не искала да се разделя с дъщеря си Джули.</p>
      <p>Анита отказва да общува дори с най-близките си приятели. Единствено дъщеря й общува с нея. Мейзер излезе от затвора през лятото на миналата година, а оттогава насам стои далеч от всякаква публичност.</p>
      <p>Тя още не може да се оправи с кошмарите, които преживя покрай смъртта на съпруга си Николай Димов.</p>
      <p>Така и не стана ясно, какво точно се е случило между двамата във фаталната нощ. Мейзер на няколко пъти променя показанията си за нощта на инцидента. По-късно, в участъка дори се опита да подкупи полицай.</p>
      <p>Заради двете престъпления съдът й определи присъда от 3, 5 години за убийството и 4 години за подкупи на полицай, но Върховния касационен съд в крайна сметка фиксира престоя й в затвора само на две години.</p>
    </article>
  </body>
</html>