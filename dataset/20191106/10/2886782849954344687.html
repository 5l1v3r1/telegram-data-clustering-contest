<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/06/lemond-polgarmesteri-tisztsegerol-borkai-zsolt"/>
    <meta property="og:site_name" content="euronews"/>
    <meta property="article:published_time" content="2019-11-06T10:20:13+00:00"/>
    <meta property="og:title" content="Lemond polgármesteri tisztségéről Borkai Zsolt"/>
    <meta property="og:description" content="Nyílt levélben jelentette be, hogy pénteken délután négykor lemond a tisztségről."/>
  </head>
  <body>
    <article>
      <h1>Lemond polgármesteri tisztségéről Borkai Zsolt</h1>
      <address><time datetime="2019-11-06T10:20:13+00:00">06 Nov 2019, 10:20</time> by <a rel="author">Euronews </a></address>
      <p>A győri közgyűlés alakuló ülése után, péntek 16 órai határidővel lemond polgármesteri tisztségéről Borkai Zsolt, Győr polgármestere, politikus ezt a győriekhez írt szerdai nyílt levelében jelentette be.</p>
      <p>Mint írta, a folyamatos vádaskodás ellenére azért nem mondott le eddig, mert szerette volna, hogy a városnak olyan polgármestere legyen, akit a győriek megválasztottak és képes Győrt vezetni. Hozzátette: szereti Győrt, ezért nem szeretné a személyével és a vele történtekkel hátráltatnia város további fejlődését, így lemond polgármesteri tisztségéről. "Levonom a konzekvenciákat és vállalom a felelősséget" - hangsúlyozta a politikus.</p>
      <p>Az egykori olimpikon Borkai <a href="https://hu.euronews.com/2019/10/14/borkai-nyert-ugyan-gyorben-de-az-elozo-evekhez-kepest-megis-oriasi-vereseget-szenvedett">megnyerte ugyan az októberi polgármester-választást</a> Győrben, de a pár nappal a voksolás előtt kirobbant <a href="https://hu.euronews.com/2019/10/14/borkai-szexpartija-vizsgalatot-inditott-a-horvat-rendorseg">szex- és korrupciós botránya miatt</a> a politikus előbb <a href="https://hu.euronews.com/2019/10/15/kilep-a-fideszbol-borkai-zsolt">a Fideszből lépett ki</a>, majd a <a href="https://hu.euronews.com/2019/10/24/a-fidesz-utan-a-mob-bol-is-kitettek-borkait">Magyar Olimpiai Bizottság is kizárta soraiból</a>.</p>
      <p>A Borkai-botrányról <a href="https://hu.euronews.com/2019/10/09/a-borkai-botrany">többet is olvashat itt</a>.</p>
    </article>
  </body>
</html>