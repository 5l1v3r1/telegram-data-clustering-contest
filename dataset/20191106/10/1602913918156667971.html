<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/opinii/dubla-capcana-pentru-bugetul-2020-de-la-ministerul-sanatatii-18547059"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T10:20:21+00:00"/>
    <meta property="og:title" content="Dubla capcană pentru bugetul 2020 de la Ministerul Sănătăţii"/>
    <meta property="og:description" content="Opinie"/>
  </head>
  <body>
    <article>
      <h1>Dubla capcană pentru bugetul 2020 de la Ministerul Sănătăţii</h1>
      <address><time datetime="2019-11-06T10:20:21+00:00">06 Nov 2019, 10:20</time> by <a rel="author" href="https://www.zf.ro/autor/dragos-damian" target="_blank">Dragos Damian</a></address>
      <p>Opinie</p>
      <p>Cu 75 Euro de persoana alocati pentru medicamente, ultimul loc in UE, Romania are un ecart urias de recuperat in urmatorul ciclu electoral. Nu este foarte clar de unde se pot luat bani pentru a fi decontate promisiunile de acces la medicamente de ultima generatie, dar este sigur ca Domnii Florin Citu si Victor Costache vor descoperi o situatie paradoxala in bugetul de venituri si cheltuieli de la Sanatate.</p>
      <p>Astfel, un calcul estimativ arata ca pentru 2020 exista un deficit de circa 1,2-1,5 mld lei privind finantarea medicamentelor datorita introducerii de circa 70 medicamente noi in uz in perioada 2017-2019, fara sa fi existat o sursa de finantare. Doar cele 17 medicamente introduse in uz la inceputul lui octombrie au un cost estimat anual de peste 300 mil lei;</p>
      <p>Desi s-a mentionat in referatele de aprobare ca aceste medicamente au “impact bugetar neutru” CNAS le-a decontat, dar a transferat finantarea lor catre producatori prin taxa clawback; astfel incat taxa a ajuns la 25% in ultimele 5-6 trimestre si se asteapta a fi 30% in T3 si 35% in T4. Si asta in contextul in care bugetul de medicamente pentru 2019 a fost majorat cu o suma de 80 mil lei, evident insuficienta.</p>
      <p>Surpriza in bugetele din ultimii 3 ani si capcana pentru bugetul din 2020 este ca sumele incasate  din taxa clawback – 1.2-1.5 mld lei - se constituie in venituri bugetare si sunt incasate in trezorerie si utilizate acolo unde este nevoie de ele, deci nu se intorc in sanatate.</p>
      <p>Astfel incat, avem de fapt o dubla capcana in bugetul 2020, care poate conduce la un deficit suplimentar de 2 mld lei, circa 1-1,5% din PIB:</p>
      <ol>
        <li>este necesara o suplimentare bugetara de minim 1 mld lei pentru ca taxa clawback sa devina sustenabila si producatorii sa nu continue sa retraga medicamente din uz;</li>
        <li>suplimentarea de cheltuieli va duce la o reducere proportionala de venituri din taxa clawback cu 1 mld lei.</li>
      </ol>
      <p>Asadar, daca in constructia bugetului din 2020 nu vor fi gasite 2 mld lei pentru finantarea medicamentelor, crizele vor continua, producatorii vor retrage medicamente, etc. Dar este absolut sigur ca proiectul de buget lasat mostenire nu prevede o corectie de acest fel.</p>
      <p>Inca doua puncte importante care trebuie mentionate, pentru ca Dnii Citu si Costache sa aiba imaginea completa:</p>
      <ol>
        <li>Guvernul trebuie sa gaseasca resurse de circa 12 mld lei in urmatorii 3 ani pentru finantarea contractelor cost volum si cost volum rezultat – pana acum erau utilizate credite de anagajament, care paseaza deficitul de la un an la altul;</li>
      </ol>
      <ol>
        <li>producatorii de medicamente din tara trebuie sa plateasca taxa clawback desi nu au venituri suplimentare, neavand medicamente noi decontate de CNAS. Primul Ministru Ludovic Orban a spus intre altele la investire “….in domeniul sanatatii trebuie sa sistam practica prin care omoram medicamente produse in tara pentru altele mult mai scumpe…”. Il asigur pe Dl Orban ca la 4% cota de piata nu mai avem industrie locala de medicamente din cauza taxei clawback - orice ar spune stirile care apar in fiecare zi, dispar medicamentele ieftine, produse in tara, nu cele scumpe, care pot rezista la socuri fiscale suplimentare.</li>
      </ol>
      <p>Daca Sanatatea are un deficit de finantare de circa 2 miliarde lei, ma intreb ce deficite exista la alte ministere. Vom afla in curand.</p>
    </article>
  </body>
</html>