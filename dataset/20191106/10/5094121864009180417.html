<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/zavaleneho-muze-hodinu-vytahovali-z-petimetrove-hloubky-letel-pro-nej-vrtulnik-20191106.html"/>
    <meta property="og:site_name" content="Deník.cz"/>
    <meta property="article:published_time" content="2019-11-06T10:52:00+00:00"/>
    <meta property="og:title" content="Zavaleného muže hodinu vytahovali z pětimetrové hloubky. Letěl pro něj vrtulník"/>
    <meta property="og:description" content="Lomnice – Zavaleného muže z výkopu vytahovali hasiči ve středu dopoledne v Lomnici na Tišnovsku. Se středně těžkým zraněním ho přepravil vrtulník do bohunické nemocnice."/>
  </head>
  <body>
    <article>
      <h1>Zavaleného muže hodinu vytahovali z pětimetrové hloubky. Letěl pro něj vrtulník</h1>
      <address><time datetime="2019-11-06T10:52:00+00:00">06 Nov 2019, 10:52</time> by <a rel="author">Oldřich Haluza</a></address>
      <p>Hasiči dostali oznámení o zavaleném muži po deváté hodině, vytáhli ho po padesáti minutách. „Místo jsme museli nejprve zabezpečit proti případnému dalšímu sesuvu půdy. Poté jsme muže z hloubky 4,5 metru vytáhli,“ uvedl mluvčí hasičů Jaroslav Mikoška.</p>
      <figure>
        <img src="https://g.denik.cz/1/1c/pes-voditko-vycvik_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/narazil-do-boku-auta-kdyz-se-snazil-chytit-sveho-psa-nadychal-dve-promile-20191106.html">"Naboural" do boku auta, když se snažil chytit svého psa. Nadýchal dvě promile Přečíst článek ›</a>
      </aside>
      <p>Na místo dorazila pozemní i letecká záchranná služba. „Muž měl zavalenou spodní část těla. Poskytli jsme mu přednemocniční péči a vrtulníkem převezli do fakultní nemocnice v brněnských Bohunicích,“ řekla mluvčí záchranářů Michaela Bothová.</p>
    </article>
  </body>
</html>