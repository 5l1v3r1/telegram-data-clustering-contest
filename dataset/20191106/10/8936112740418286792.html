<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/sporty-zimowe,130/johannes-boe-przerwie-sezon-by-opiekowac-sie-nowo-narodzonym-dzieckiem-biathlon-puchar-swiata-2019-20,983292.html"/>
    <meta property="og:site_name" content="TVN24"/>
    <meta property="article:published_time" content="2019-11-06T10:46:00+00:00"/>
    <meta property="og:title" content="&quot;Styczniowe zawody na kanapie z pieluchami&quot;. Mistrz olimpijski idzie na urlop tacierzyński"/>
    <meta property="og:description" content="Sport i pogoń za kolejnymi laurami to nie wszystko - z takiego założenia wychodzi Johannes Thingnes Boe. Triumfator ubiegłorocznej edycji biathlonowego Pucharu Świata nie zważając na straty punktow..."/>
  </head>
  <body>
    <article>
      <h1>"Styczniowe zawody na kanapie z pieluchami". Mistrz olimpijski idzie na urlop tacierzyński</h1>
      <address>
        <time datetime="2019-11-06T10:46:00+00:00">06 Nov 2019, 10:46</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/8ee6616a-18dd-4eed-b471-baa2597d2cbb.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ff7d0f525b3be596a51fb919492c099c/163188c8-3f56-49d3-824c-f286a3aa91cf-480p.mp4" autoplay="" loop=""/>
          <figcaption>Johannes Boe wygrał bieg na dochodzenie w Oslo</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ab7314887865c4265e896c6e209d1cd6/20d13158-5bbf-4563-a999-17129ed91183-480p.mp4" autoplay="" loop=""/>
          <figcaption>Johannes Boe mistrzem świata w sprincie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/dea9ddb25cbf2352cf4dec30222a02a5/f2be5823-e394-47e5-bf06-82f9c106ced1-480p.mp4"/>
          <figcaption>Johannes Boe wygrał bieg indywidualny w Canmore</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c91591a8d461c2869b9f535ded3e213e/e5d893c2-413b-4cad-bfad-be42b935f4d2-480p.mp4"/>
          <figcaption>Johannes Boe wygrał bieg na dochodzenie w Anterselvie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c91591a8d461c2869b9f535ded3e213e/c2af27ac-8b8c-47f5-91a6-4b188fca278f-480p.mp4"/>
          <figcaption>Johannes Boe wygrał bieg na dochodzenie w Anterselvie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/a2e9366f-b955-4d38-8dc3-a699e5e57560-480p.mp4"/>
          <figcaption>Johannes Boe wygrał po raz dziewiąty</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/489b5f91-92fa-47cc-9ed1-d9d0969eff9f-480p.mp4"/>
          <figcaption>Johannes Boe po raz dziewiąty</figcaption>
        </figure>
        <figcaption>Johannes Boe będzie bronił Pucharu Świata Foto: instagram.com/johannesbo | Video: Eurosport</figcaption>
      </slideshow>
      <h3>Sport i pogoń za kolejnymi laurami to nie wszystko - z takiego założenia wychodzi Johannes Thingnes Boe. Triumfator ubiegłorocznej edycji biathlonowego Pucharu Świata nie zważając na straty punktowe przerwie w styczniu starty i odda się opiece nad nowo narodzonym dzieckiem. Biathlonowy Puchar Świata w Eurosporcie 1.</h3>
      <p>Norweg uważa, że jest to najsłuszniejsza decyzja podjęta w jego życiu. - Sport i pieniądze na nim zarabiane to nie wszystko. Najbardziej w życiu liczy się rodzina. Będę w domu już od świąt Bożego Narodzenia aż do narodzin dziecka, a później zajmę się nim i matką tak długo, jak to będzie potrzebne. To przecież ważniejsza sprawa niż kolejne zawody - powiedział.</p>
      <p>Jego żona Hedda termin porodu ma wyznaczony na połowę stycznia.</p>
      <h3>Boe: nowa i silniejsza motywacja</h3>
      <related>
        <a href="https://eurosport.tvn24.pl/biathlon,409/kuriozalne-zatrucie-mistrzyni-upadlam-w-cos-miekkiego-i-smierdzacego,980587.html"/>
      </related>
      <p>Wyjaśnił, że nie przerwie sezonu całkowicie, formę postara się przyszykować na mistrzostwa świata w Anterselvie (13-23 lutego), ale straci bardzo dużo punktów w PŚ, co może kosztować go ewentualną wygraną w punktacji generalnej. Podkreślił jednak, że najważniejszy jest teraz jego pierwszy potomek. <br/><br/>- Wielu biegaczy narciarskich odpuszcza starty przed MŚ. Ja tego nigdy nie robiłem i nawet ciekaw jestem, jak to będzie w moim przypadku. Myślę jednak, że do Anterselvy pojadę wypoczęty i bardziej naładowany psychicznie niż po kilku intensywnych startach w styczniu. Poza tym z zupełnie nową i jeszcze silniejszą motywacją - przyznał na antenie kanału telewizji NRK.<br/><br/>Mistrz olimpijski i siedmiokrotny mistrz świata zdecydował się opuścić pucharowe zawody w Oberhofie (9-12 stycznia), Ruhpolding (15-19 stycznia) i Pokljuce (23-26 stycznia).<br/><br/>- Nie ma mowy, abym tam się pojawił. Biorę urlop tacierzyński i jestem z tego powodu więcej niż zadowolony. Styczniowe zawody będę oglądał w telewizji siedząc na kanapie z pieluchami - dodał.<br/><br/>Sezon PŚ w biathlonie rozpocznie się 1 grudnia w szwedzkim Oestersund, a zakończy 22 marca w Oslo. Transmisje w Eurosporcie 1.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/8ee6616a-18dd-4eed-b471-baa2597d2cbb.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Johannes Boe będzie bronił Pucharu Świata<cite>Źródło: instagram.com/johannesbo</cite></figcaption>
      </figure>
      <p>Autor: pqv / Źródło: Eurosport, PAP</p>
    </article>
  </body>
</html>