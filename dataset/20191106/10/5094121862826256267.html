<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/z-brnenskych-garazi-putovaly-drogy-do-sveta-dealery-prozradila-domaci-pekarna-20191106.html"/>
    <meta property="og:site_name" content="Deník.cz"/>
    <meta property="article:published_time" content="2019-11-06T10:12:00+00:00"/>
    <meta property="og:title" content="Z brněnských garáží putovaly drogy do světa. Dealery prozradila domácí pekárna"/>
    <meta property="og:description" content="Dvě garáže v Brně použili jako distribuční sklad pro drogy. Organizovaná skupina dealerů z Brněnska pak prodávala extázi, LSD, kokain i metamfetamim do USA i Austrálie. V polovině září policisté z protidrogového oddělení zatkli šest lidí, celní správa o tom informovala nyní. Dealerům hrozí deset až osmnáct let ve vězení a propadnutí majetku. Jsou obviněni z trestného činu nedovolené výroby a jiného nakládání s omamnými a psychotropními látkami a s jedy."/>
  </head>
  <body>
    <article>
      <h1>Z brněnských garáží putovaly drogy do světa. Dealery prozradila domácí pekárna</h1>
      <address><time datetime="2019-11-06T10:12:00+00:00">06 Nov 2019, 10:12</time> by <a rel="author">Oldřich Haluza</a></address>
      <p>Policisté u dealerů při domovních prohlídkách v Brně i na dalších místech zajistili třicet tisíc tablet extáze, dvanáct kilogramů látky MDMA, která se používá pro výrobu tablet extáze, 2,5 kilogramů kokainu, 195 gramů metamfetaminu a 850 látek LSD. Zabavili také více než čtyři sta tisíc korun v hotovosti, auta, mobilní telefony a počítače.</p>
      <figure>
        <img src="https://g.denik.cz/50/bc/ertez_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/tri-dny-tri-kontroly-trikrat-pod-vlivem-drog-recidivista-jezdi-i-bez-ridicaku-20191024.html">Tři dny, tři kontroly, třikrát pod vlivem drog. Po Brně jezdí i bez řidičáku Přečíst článek ›</a>
      </aside>
      <p>Na stopu dealerů přivedly celníky dvě zásilky z pražské pošty, které chtěli odeslat do USA. „Balíky obsahovaly domácí pekárny, ve kterých podezřelí ukryli více než čtyři kilogramy látky MDMA ve formě krystalů. Postupným prověřováním se nám podařilo zjistit osobu, která se na odeslání zásilek podílela. Ke stejné osobě se při vlastním šetření dopracovali i kolegové z brněnského protidrogového oddělení,“ uvedla tisková mluvčí jihomoravských celníků Lada Temňáková.</p>
    </article>
  </body>
</html>