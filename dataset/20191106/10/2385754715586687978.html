<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595960/ypekypse-sta-travmata-tou-67xronos-sxedon-ena-mina-meta-apo-troxaio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T10:40:00+00:00"/>
    <meta property="og:title" content="Υπέκυψε στα τραύματά του 67χρονος σχεδόν ένα μήνα μετά από τροχαίο"/>
    <meta property="og:description" content="Υπέκυψε χθες το μεσημέρι στα τραύματά του, ο 67χρονος Χρίστος Γεωργίου από τη Λευκωσία, ο οποίος νοσηλευόταν σε κρίσιμη κατάσταση στην Εντατική Μονάδα του..."/>
  </head>
  <body>
    <article>
      <h1>Υπέκυψε στα τραύματά του 67χρονος σχεδόν ένα μήνα μετά από τροχαίο</h1>
      <address><time datetime="2019-11-06T10:40:00+00:00">06 Nov 2019, 10:40</time> by <a rel="author">SigmaLive</a></address>
      <p><b>Υπέκυψε χθες το μεσημέρι στα τραύματά του, ο 67χρονος Χρίστος Γεωργίου από τη Λευκωσία, ο οποίος νοσηλευόταν σε κρίσιμη κατάσταση στην Εντατική Μονάδα του Γενικού Νοσοκομείου Λευκωσίας, μετά από τροχαίο που σημειώθηκε στις 8 Οκτωβρίου, 2019 στη Λευκωσία.<br/></b> <br/>Το τροχαίο συνέβη γύρω στις 5 το απόγευμα στις 8/10/2019, όταν αυτοκίνητο που οδηγούσε 20χρονος στον αυτοκινητόδρομο Λεμεσού – Λευκωσίας, με κατεύθυνση τη Λευκωσία, στην έξοδο του κυκλοφοριακού κόμβου ΓΣΠ, κάτω από συνθήκες που διερευνώνται, παρέσυρε και τραυμάτισε τον 67χρονο, ο οποίος τη δεδομένη στιγμή βρισκόταν πίσω από το σταθμευμένο αυτοκίνητό του, εντός του κυκλοφοριακού κόμβου.<br/> <br/>Ο 67χρονος είχε μεταφερθεί στο Γενικό Νοσοκομείο Λευκωσίας, όπου υποβλήθηκε σε χειρουργική επέμβαση και κρατήθηκε για νοσηλεία σε κρίσιμη κατάσταση.<br/> <br/>Η Τροχαία Λευκωσίας συνεχίζει τις εξετάσεις.<br/> </p>
    </article>
  </body>
</html>