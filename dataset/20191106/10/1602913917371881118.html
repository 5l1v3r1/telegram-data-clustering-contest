<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/marius-ezer-partener-nndkp-litigii-la-transpunerea-directivelor-europene-in-legislatia-romaneasca-trebuie-sa-fim-atenti-sa-nu-lezam-drepturile-din-romania-18546973"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T10:02:54+00:00"/>
    <meta property="og:title" content="Marius Ezer, partener NNDKP Litigii: La transpunerea directivelor europene în legislaţia românească trebuie să fim atenţi să nu lezăm drepturile din România"/>
    <meta property="og:description" content="Conferinţa ZF şi NNDKP „Tax &amp; Legal” 2019"/>
  </head>
  <body>
    <article>
      <h1>Marius Ezer, partener NNDKP Litigii: La transpunerea directivelor europene în legislaţia românească trebuie să fim atenţi să nu lezăm drepturile din România</h1>
      <address><time datetime="2019-11-06T10:02:54+00:00">06 Nov 2019, 10:02</time> by <a rel="author" href="https://www.zf.ro/autor/razvan-botea" target="_blank">Răzvan Botea</a></address>
      <p>Conferinţa ZF şi NNDKP „Tax &amp; Legal” 2019</p>
      <p>Marius Ezer, partener NNDKP Litigii: La transpunerea directivelor europene în legislaţia românească trebuie să fim atenţi să nu lezăm drepturile din România</p>
      <p>Marius Ezer, partener NNDKP Litigii, a spus în cadrul ediţiei de anul acesta a evenimentului NNDKP „Legal &amp; Tax” că România va trebui ca în perioada următoare să transpună în legislaţia naţională directivele europene. În contextul în care Comisia Europeană nu dă indicaţii despre modul de implementare a acestor directive, România trebuie să fie atentă să nu încalce anumite drepturi. El s-a referit în special la directiva „DAC6”, care introduce obligaţia de a se raporta autorităţilor informaţii în legătură cu tranzacţiile transfrontaliere, în cadrul cărora au loc optimizări fiscale care pot fi considerate agresive.</p>
      <p>„DAC6 poate afecta mai multe drepturi. Directiva trebuie implementată, dar noi trebuie să găsim mecanismul de implementare astfel încât să nu afecteze alte drepturi, inclusiv caracterul confidenţialităţii între avocat şi client”, a spus el în cadrul evenimentului „Tax &amp; Legal. Cum administrăm riscurile fiscale şi macroeconomice în 2020?”, organizat de ZF în parteneriat cu NNDKP.</p>
      <p>Ce a mai spus Marius Ezer:</p>
      <p>Dacă am aplica aceste prevederi exact aşa cum ar fi, în sensul că am avea o obligaţie de raportare indiferent de natura problemei, cred că se afectează chiar esenţa profesii noastre de avocat. Avem o directivă pe care avem obligaţia de o transpune, dar nu ni se spune şi cum. Trebuie să gândim din perspectiva experienţei noastre proprii să vedem care este instrumentul cel mai bun.</p>
      <p>Suntem consilieri, dar cu siguranţă în profesia noastră nu scrie nicăieri că trebuie să fim investigatori.</p>
    </article>
  </body>
</html>