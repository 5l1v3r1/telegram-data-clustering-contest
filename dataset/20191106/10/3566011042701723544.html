<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545246.html/%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C---%D8%B9--%D8%A7%D8%B3%D9%88%D9%87-%D8%B3%D8%AE%D8%A7%D9%88%D8%AA-%D9%88-%D8%B5%D8%A8%D8%B1--%D8%AF%D9%88%D8%B1%D8%A7%D9%86-%D8%A7%D9%85%D8%A7%D9%85%D8%AA-%D8%A7%DB%8C%D8%B4%D8%A7%D9%86-%D8%A7%D8%B2-%D8%AF%D8%B4%D9%88%D8%A7%D8%B1%D8%AA%D8%B1%DB%8C%D9%86-%D8%B1%D9%88%D8%B2%DA%AF%D8%A7%D8%B1%D9%87%D8%A7-%D8%AF%D8%B1-%D8%B9%D8%B5%D8%B1-%D8%A7%D9%85%D8%A7%D9%85%D8%AA-%D8%A8%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T10:01:00+00:00"/>
    <meta property="og:title" content="امام حسن عسکری؛ (ع) اسوه سخاوت و صبر/ دوران امامت ایشان از دشوارترین روزگارها در عصر امامت بود"/>
    <meta property="og:description" content="یک کارشناس مذهبی در سیستان و بلوچستان با بیان اینکه دوران امامت امام حسن عسکری (ع) از دشوارترین روزگارها در عصر امامت بود، گفت: علیرغم اینکه ایشان همواره در تبعید، زندان و تحت نظر حکومت ظالم عصر خود بود اما همه این شرایط باعث نشد که ایشان از هدایت و رهبری مومنان غافل شوند."/>
  </head>
  <body>
    <article>
      <h1>امام حسن عسکری؛ (ع) اسوه سخاوت و صبر/ دوران امامت ایشان از دشوارترین روزگارها در عصر امامت بود</h1>
      <h2>یک کارشناس مذهبی در سیستان و بلوچستان بیان کرد:</h2>
      <address>
        <time datetime="2019-11-06T10:01:00+00:00">06 Nov 2019, 10:01</time>
      </address>
      <p>یک کارشناس مذهبی در سیستان و بلوچستان با بیان اینکه دوران امامت امام حسن عسکری (ع) از دشوارترین روزگارها در عصر امامت بود، گفت: علیرغم اینکه ایشان همواره در تبعید، زندان و تحت نظر حکومت ظالم عصر خود بود اما همه این شرایط باعث نشد که ایشان از هدایت و رهبری مومنان غافل شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام والمسلمین علی خیور در گفت وگو با <a href="http://ASREHAMOON.IR/">عصرهامون</a>، گفت: امام حسن عسکری (ع)، یازدهمین امام شیعیان، پسر گرامی امام هادی (ع) و پدر بزرگوار امام زمان (عج) بودند. مدت امامت این امام همام 6 سال بود و عمر مبارک ایشان در دوران حکوت 6 نفر از خلفای ستمگر عباسی سپری شد.<br/><br/>وی افزود: سخاوت، صبر، حق خواهی، تکریم و خدمت به مسلمین و ایستادگی در برابر ظالم را از جمله مهم ترین ویژگی های اخلاقی امام حسن عسکری (ع) برشمرد و افزود: آن حضرت بسیار صبور و از هر فرصتی برای خدمت به مسلمین استفاده می کردند.<br/><br/>وی ادامه داد: مبارزه آن حضرت در دوران امامت خویش با طاغوت های زمان موجب شده بود تا ایشان همواره در تبعید و زندان و تحت نظر باشند اما همه این شرایط باعث نمی شد تا ایشان از هدایت و رهبری مومنان غافل نشدند.<br/><br/>این کارشناس مذهبی یکی از دشوارترین روزگارها در عصر امامت را مربوط به دوران امامت امام حسن عسکری (ع) عنوان کرد و ادامه داد: فتنه های فراوان و شبهات زیادی در آن زمان  پدید آمده بود که باعث شده بود تا تنها عده معدودی از دوستان و یاران این امام همام خود را از گزند گمراهی حفظ کنند.<br/><br/>حجت الاسلام خیور در ادامه با بیان اینکه امام حسن عسکری (ع) بشارت دهنده منجی موعود (عج) است و  اظهار کرد: آن حضرت در مدت امامت خود با تبیین اندیشه های اسلامی و رد شبهه های دینی، همواره در تلاش بود تا جامعه را برای دوره غیبت دوازدهمین و آخرین امام معصوم، حضرت مهدی (عج) آماده کند.<br/><br/>وی با اشاره به اینکه امام حسن عسکری همواره بر اقامه نماز اول وقت تاکید داشتند،  اذعان کرد: علاوه بر همه این کرامات و فضایل اخلاقی در وجود مبارک ایشان، شاخص ترین ویژگی آن حضرت این است که جهان به واسه ظهور فرزندشان، حضرت امام زمان (عج) سراسر عدل و داد خواهد شد.<br/><br/>وی در پایان تصریح کرد: یکی از مهم ترین راه های تقوا و سعادت انسان ها آموختن و به کار گیری سیره ائمه در زندگی و گام برداشتن در راه و مسیر این بزرگواران است.<br/><br/>انتهای پیام/</p>
    </article>
  </body>
</html>