<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/koroleva-yelizaveta-vidmovilasya-vid-naturalnogo-hutra-50051885.html"/>
    <meta property="og:site_name" content="НВ"/>
    <meta property="article:published_time" content="2019-11-06T10:09:00+00:00"/>
    <meta property="og:title" content="Вперше в історії. Королева Єлизавета відмовилася від натурального хутра"/>
    <meta property="og:description" content="Британська королева не носитиме одяг з натуральним хутром. Останнього разу королева Єлизавета одягала шубу з хутра в січні 2015 року."/>
  </head>
  <body>
    <article>
      <h1>Вперше в історії. Королева Єлизавета відмовилася від натурального хутра</h1>
      <h2>Британська королева не носитиме одяг з натуральним хутром. Останнього разу королева Єлизавета одягала шубу з хутра в січні 2015 року.</h2>
      <address>
        <time datetime="2019-11-06T10:09:00+00:00">06 Nov 2019, 10:09</time>
      </address>
      <p>Старший гардеробний королівського двору повідомив, що королева Великобританії більше не носить одяг з натурального хутра. А в цьому році вона перейшла на одяг тільки зі штучного хутра.</p>
      <p>Про це в своїй книзі The Other Side Of The Coin (Інша сторона монети) розповіла особистий радник і довірена особа <a href="https://nv.ua/tags/koroleva-elizaveta-ii.html">королеви Єлизавети</a> Анжела Келлі.</p>
      <p>«Починаючи з 2019 року королева носить одяг тільки зі штучного хутра», — сказано в книзі.</p>
      <p>Ці слова виданню <a href="https://www.dailymail.co.uk/femail/article-7651525/Queen-Elizabeth-II-not-buy-new-outfits-containing-real-fur-says-palace.html">Daily Mail</a> підтвердив і Букінгемський палац: «Будь-яке хутро на новому вбранні королеви Єлизавети — штучне».</p>
      <p>При цьому Палац не став говорити, чи буде королева носити хутряні шуби, які безумовно зберігаються в її гардеробі, а також чи поширюється відмова від хутра на державну мантію, оторочену хутром горностая, яку прийнято надягати на церемонію відкриття парламенту.</p>
      <p>Тим не менш королева Єлизавета стала першим членом королівської родини, що публічно відмовилася носити натуральне хутро.</p>
      <p>Нагадаємо, Велика Британія стала першою державою в світі, яка відмовилася від звірівництва для виробництва хутра ще в 2000 році.</p>
      <p>Читайте також:<br/><a href="https://style.nv.ua/ukr/kultura/serial-korona-chomu-koroleva-yelizaveta-ne-divitsya-serial-50049577.html">&amp;nbspБіограф проговорився. Стало відомо, чому королева Єлизавета не дивиться серіал Корона</a></p>
    </article>
  </body>
</html>