<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/invasione-di-cinghiali-manifestazione-a-roma-una-emergenza-nazionale/1321655/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T10:20:36+00:00"/>
    <meta property="og:title" content="Invasione di cinghiali, manifestazione a Roma: «Una emergenza nazionale»"/>
    <meta property="og:description" content="PROTESTA - Domani giovedì 7 novembre in piazza Montecitorio il blitz di migliaia di agricoltori, allevatori, pastori provenienti anche dalle Marche"/>
  </head>
  <body>
    <article>
      <h1>Invasione di cinghiali, manifestazione a Roma: «Una emergenza nazionale»</h1>
      <h2>PROTESTA - Domani giovedì 7 novembre in piazza Montecitorio il blitz di migliaia di agricoltori, allevatori, pastori provenienti anche dalle Marche</h2>
      <address><time datetime="2019-11-06T10:20:36+00:00">06 Nov 2019, 10:20</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Finvasione-di-cinghiali-manifestazione-a-roma-una-emergenza-nazionale%2F1321655%2F">Condividi34</a><a href="https://twitter.com/intent/tweet?text=Invasione+di+cinghiali%2C+manifestazione+a+Roma%3A+%C2%ABUna+emergenza+nazionale%C2%BB&amp;url=https%3A%2F%2Fwww.cronachemaceratesi.it%2F2019%2F11%2F06%2Finvasione-di-cinghiali-manifestazione-a-roma-una-emergenza-nazionale%2F1321655%2F">Tweet</a>Email34 Condivisioni</p>
      <p> </p>
      <p><b>Gli agricoltori di Coldiretti Marche saranno domani iniseme ai colleghi di tutta Italia in piazza davanti al Parlamento per manifestare contro l’invasione dei cinghiali e degli altri animali selvatici che distruggono i raccolti. </b> <b>«</b>Non è mai stato mai così alto in Italia l’allarme, – scrive la Coldiretti – oltre ai danni ai raccolti, sterminano greggi, assediano stalle, causano incidenti stradali nelle campagne ma anche all’interno dei centri urbani con pericoli concreti per gli agricoltori ed i cittadini. Una minaccia che domani giovedì 7 novembre dalle 9 a Roma in piazza Montecitorio scatena la più grande protesta mai realizzata prima con un blitz di migliaia di agricoltori, allevatori, pastori provenienti anche dalla nostra regione insieme alla presidente regionale, Maria Letizia Gardoni, oltre a cittadini a partire dai sindaci con i gonfaloni e ai rappresentanti dell’ambientalismo e dei consumatori per far sentire la propria voce a difesa delle case e del lavoro con le storie di chi è stato colpito ma resiste nonostante la paura per l’incolumità della propria famiglia. Saranno presenti rappresentanti delle istituzioni e della politica a livello nazionale. L’obiettivo è denunciare, anche con eclatanti azioni dimostrative, una emergenza nazionale e che sta provocando l’abbandono delle aree interne, problemi sociali, economici e ambientali con inevitabili riflessi sul paesaggio e sulle produzioni con le incursioni dei cinghiali che sono arrivati anche all’interno delle città minacciando la sicurezza delle persone.  Per l’occasione sarà presentato il primo Dossier Coldiretti/Ixe’ su “Gli italiani assediati dai cinghiali”, sui rischi per la sicurezza e la salute e le proposte concrete per garantire la sopravvivenza delle aziende agricole e la tranquillità dei cittadini, nel rispetto della natura<b>»</b>.</p>
    </article>
  </body>
</html>