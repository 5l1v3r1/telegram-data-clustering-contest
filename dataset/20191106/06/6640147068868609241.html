<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-pc-risolvere-crash/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T06:44:00+00:00"/>
    <meta property="og:title" content="Red Dead Redemption 2 su PC: consigli ufficiali per risolvere i crash"/>
    <meta property="og:description" content="Red Dead Redemption 2 su PC sta avendo qualche problema, sia in termini di crash che di bug. Ora, Rockstar Games dà qualche suggerimento."/>
  </head>
  <body>
    <article>
      <h1>Red Dead Redemption 2 su PC: consigli ufficiali per risolvere i crash</h1>
      <address><time datetime="2019-11-06T06:44:00+00:00">06 Nov 2019, 06:44</time> by <a rel="author">Nicola Armondi</a></address>
      <p><a href="http://www.tomshw.it/videogioco/red-dead-redemption-2-versione-pc-bug/">Come vi abbiamo già raccontato ieri sera</a>, le prime ore di <b>Red Dead Redemption 2 su PC</b> sono state alquanto problematiche. Pare proprio che il gioco non sia stato ottimizzato alla perfezione e molti utenti segnalano bug di vario tipo e, ancora peggio, crash all’avvio. Ovviamente non esiste una soluzione definitiva che non sia un aggiornamento; al tempo stesso, però, Rockstar Games ci dà alcuni consigli.</p>
      <p>Se avete problemi di<b> crash di Red Dead Redemption 2 su PC</b>, Rockstar Games consiglia di:</p>
      <ul>
        <li>Aggiornare i driver della scheda video, visto che pare che sia la causa principale dei problemi. I driver da scaricare sono i GeForce GameReady 441.12 o superiore, o i Radeon 19.11.1 o superiori, a seconda della vostra scheda, ovviamente.</li>
        <li>Disattivare temporaneamente l’antivirus, pratica comunque da non prendere sottogamba</li>
        <li>Aggiornare il Rockstar Games Launcher, solo dopo aver chiuso qualsiasi gioco attivo ovviamente</li>
        <li>Cancellare tutti i dettagli del profilo del Rockstar Games Launcher dal menù delle impostazioni</li>
        <li>Eseguire il file RDR2.exe (che si trova nella cartella nella quale è stato istallato il gioco) come amministratore</li>
      </ul>
      <figure>
        <img src="https://www.tomshw.it/images/images/2019/10/red-dead-redemption-2-pc-55638.jpg"/>
      </figure>
      <p>Ovviamente, come già detto, <b>non si tratta di una soluzione definitiva</b>, ma se in tal modo è possibile almeno diminuire la frequenza dei problemi, tanto meglio. Se con queste pratiche non riuscite a migliorare le vostre sessioni di gioco con Red Dead Redemption 2, l’unica soluzione è attendere un aggiornamento ufficiale tramite patch.</p>
      <p>Non ci sono date precise per l’arrivo dell’update, ma speriamo di non dover attendere troppo. Vi ricordiamo infine che <b>Red Dead Redemption 2 sarà disponibile anche su <a href="http://www.tomshw.it/videogioco/google-stadia/">Google Stadia</a></b> nel mese di novembre: la piattaforma di Mountain View sarà distribuita a partire dal 19 novembre 2019 (le spedizioni partiranno nell’ordine di prenotazione, iniziando con la Founder’s Edition). Speriamo solo che in tale versione non ci siano problemi.</p>
      <blockquote>Se siete giocatori console, non dovete temere crash di alcun tipo: potete acquistare Red Dead Redemption 2 su Amazon a <a href="https://toms.it/9dS1U">questo indirizzo</a>.</blockquote>
    </article>
  </body>
</html>