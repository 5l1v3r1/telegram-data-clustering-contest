<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196390/germania-astynomiki-ereyna-kata-trion-14xronon-mathiton-gia-antisimitismo"/>
    <meta property="og:site_name" content="CNN.gr"/>
    <meta property="article:published_time" content="2019-11-06T06:31:46+00:00"/>
    <meta property="og:title" content="Γερμανία: Αστυνομική έρευνα κατά τριών 14χρονων μαθητών για αντισημιτισμό"/>
    <meta property="og:description" content="Αντιμέτωποι με κυρώσεις θα βρεθούν τρεις μαθητές από τη Γερμανία , που φέρονται να επέδειξαν αντισημιτική συμπεριφορά κατά την επιστροφή τους έπειτα από μια..."/>
  </head>
  <body>
    <article>
      <h1>Γερμανία: Αστυνομική έρευνα κατά τριών 14χρονων μαθητών για αντισημιτισμό</h1>
      <h2>Αντιμέτωποι με κυρώσεις θα βρεθούν τρεις μαθητές από τη Γερμανία, που φέρονται να επέδειξαν αντισημιτική συμπεριφορά κατά την επιστροφή τους έπειτα από μια εκδρομή στο άλλοτε ναζιστικό στρατόπεδο συγκέντρωσης και εξόντωσης Μπούχενβαλντ.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:31 , 06 November 2019</p>
      <p>Εκπρόσωπος της αρμόδιας εκπαιδευτικής διεύθυνσης δήλωσε χθες, Τρίτη, ότι μελετάται η λήψη <b>παιδαγωγικών και πειθαρχικών μέτρων.</b></p>
      <p>Η <b>αστυνομία διενεργεί έρευνα</b> και, στη χειρότερη περίπτωση, οι 14χρονοι μαθητές ενδέχεται να <b>αποβληθούν</b>. «Το σχολείο εξετάζει την υπόθεση σε διάφορα επίπεδα», εξήγησε ο Γεργκ Κέλερ, διευθυντής του Σχολείου Τίο Κοχ της Έσσης, μιλώντας στο Γερμανικό Πρακτορείο.</p>
      <p>Καθώς επέστρεφαν από μια εκδρομή στο Μπούχενβαλντ, στο κρατίδιο της Θουριγγίας, στην κεντρική Γερμανία, οι τρεις <b>14χρονοι</b> φέρονται να έβαλαν να παίξουν <b>αντισημιτικά τραγούδια</b> και να τραγούδησαν τους στίχους τους.</p>
      <p>Η διεύθυνση του σχολείου τους αποφάσισε να <b>καταγγελθεί το περιστατικό στην αστυνομία</b>, η οποία διενεργεί έρευνα για να κρίνει εάν οι πράξεις τους αποτελούσαν υποκίνηση στο μίσος.</p>
      <p>Σύμφωνα με το περιφερειακό συμβούλιο εκπαίδευσης του Γκίσεν, όπου βρίσκεται το ίδρυμα, το Σχολείο Τίο Κοχ έχει λάβει επανειλημμένα βραβεία για το έργο του στην <b>πρόληψη του εξτρεμισμού</b>.</p>
      <p>Δεν υπάρχει καμιά απόδειξη περί ανάρμοστης συμπεριφοράς κατά τη διάρκεια της περιήγησης των μαθητών στο άλλοτε στρατόπεδο συγκέντρωσης, ανέφερε εκπρόσωπος του ιδρύματος Μπούχενβαλντ χθες Τρίτη, επισημαίνοντας πως αυτού του είδους τα περιστατικά είναι ιδιαίτερα σπάνια.</p>
      <p>Συνήθως, έπειτα από τέτοιες εκδρομές, οι καθηγητές συζητούν με τους μαθητές τους όσα είδαν, πρόσθεσε ο εκπρόσωπος. Το ίδρυμα που λειτουργεί τον χώρο δεν είχε ενημερωθεί ποτέ ως τώρα για συμβάντα αυτής της φύσης, συμπλήρωσε.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/196361/germania-rogmes-sto-politiko-skiniko-metra-antistrofa-o-megalos-synaspismos">Γερμανία: Ρωγμές στο πολιτικό σκηνικό – Μετρά αντίστροφα ο μεγάλος συνασπισμός;</a>
        </li>
        <li>
          <a href="https://www.cnn.gr/news/kosmos/story/196356/ti-tha-ekane-i-merkel-an-den-eixe-pesei-to-teixos-toy-verolinoy-h-kagkelarios-apokalyptei">Τι θα έκανε η Μέρκελ αν δεν είχε πέσει το Τείχος του Βερολίνου; Η καγκελάριος αποκαλύπτει</a>
        </li>
        <li>
          <a href="https://www.cnn.gr/news/ellada/story/196338/sygkentrosi-diamartyrias-sto-ypoyrgeio-paideias-gia-tis-elleipseis-ekpaideytikon-sta-sxoleia">Συγκέντρωση διαμαρτυρίας στο υπουργείο Παιδείας για τις ελλείψεις εκπαιδευτικών στα σχολεία</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/351/germania">ΓΕΡΜΑΝΙΑ</a>
        </li>
        <li>
          <a href="https://www.cnn.gr/eidhseis/tag/4451/mathites">ΜΑΘΗΤΕΣ</a>
        </li>
        <li>
          <a href="https://www.cnn.gr/eidhseis/tag/52431/antishmitismos">ΑΝΤΙΣΗΜΙΤΙΣΜΟΣ</a>
        </li>
        <li>
          <a href="https://www.cnn.gr/eidhseis/tag/6435/nazi">ΝΑΖΙ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/05/196378/snapshot/AP_17012507120009.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196385/snapshot/13189288.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196384/snapshot/2513428.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196389/snapshot/2729833.jpg"/>
      </figure>
    </article>
  </body>
</html>