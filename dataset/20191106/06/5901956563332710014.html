<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/vinska-kraljica-ki-je-hotela-biti-poslanka-mora-pred-sodnike-243772"/>
    <meta property="og:site_name" content="Slovenske novice"/>
    <meta property="article:published_time" content="2019-11-06T06:45:00+00:00"/>
    <meta property="og:title" content="Vinska kraljica, ki je hotela biti poslanka, mora pred sodnike"/>
    <meta property="og:description" content="LJUBLJANA – Priložnost dela tatu. Na ta znani slovenski rek so v začetku avgusta letos, ko je kot strela z jasnega udarila novica, da so policisti pri domnevnem tihotapljenju migrantov ujeli prvo..."/>
  </head>
  <body>
    <article>
      <h1>Vinska kraljica, ki je hotela biti poslanka, mora pred sodnike</h1>
      <h2>Zoper Lidijo Mavretič in njenega moža je vložena obtožnica. Kot podjetnica in političarka ni prodrla, vozila je tudi taksi.</h2>
      <address><time datetime="2019-11-06T06:45:00+00:00">06 Nov 2019, 06:45</time> by <a rel="author">Aleksander Brudar</a></address>
      <slideshow>
        <figure>
          <img src="https://www.slovenskenovice.si/images/slike/2019/10/29/1519154.jpg"/>
          <figcaption>Lidija Mavretič je letos začela voziti taksi. FOTO: Mediaspeed.net</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/1519151.jpg"/>
          <figcaption>Četudi je doma zrasla z vinom, ji na poslovnem področju pri tem ni šlo vse po načrtih. FOTO: Mediaspeed.net</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/1519124.jpg"/>
          <figcaption>Mavretičeva na fotografiji iz leta 1999. FOTO: Milovan Dimitrič</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/1519191.jpg"/>
          <figcaption>Našo južno mejo, čez reko Kolpo, poostreno varuje tudi slovenska policija. FOTO: PU Novo mesto</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/1519218.jpg"/>
          <figcaption>Policisti so prvo vinsko kraljico, njenega moža in Pakistanca prijeli v Sodražici. FOTO: Milan Glavonjić</figcaption>
        </figure>
      </slideshow>
      <p>LJUBLJANA – Priložnost dela tatu. Na ta znani slovenski rek so v začetku avgusta letos, ko je kot strela z jasnega udarila novica, da so policisti pri domnevnem tihotapljenju migrantov ujeli prvo vinsko kraljico Slovenije <b>Lidijo Mavretič</b>, njenega moža <b>Marka Hraniloviča</b> in še enega državljana Pakistana, najprej pomislili njeni nekdanji sokrajani.</p>
      <figure>
        <img src="https://www.slovenskenovice.si/images/slike/2019/10/29/1519151.jpg"/>
        <figcaption>Četudi je doma zrasla z vinom, ji na poslovnem področju pri tem ni šlo vse po načrtih. FOTO: Mediaspeed.net</figcaption>
      </figure>
      <p>Kot so takrat na veliko razlagali medijem, se v Beli krajini že nekaj časa šepeta, da marsikateri domačin migrantsko krizo izkorišča tudi za lasten zaslužek oziroma za izboljšanje finančnega položaja. Menda naj bi bili celo migranti tisti, ki se za tovrstno pomoč obračajo na domačine in jim za nekaj deset kilometrov vožnje ponujajo vse tja do petsto evrov.<br/><br/>Ali so Mavretičevo, ki sicer prihaja iz Bele krajine, v zadnjih letih pa skupaj z možem živi v kraju Jezero pri Podpeči, migranti na tak način povezali z njeno rodno pokrajino, seveda ve le ona. Oziroma bo, kot vse kaže, o tem moralo reči zadnjo sodišče, če bo obtožnica seveda postala pravnomočna. Kot nam je namreč potrdila dr. <b>Katarina Bergant</b>, vodja ljubljanskega okrožnega tožilstva, je bila zoper vse tri 21. 10. 2019, »vložena obtožnica po preiskavi«.</p>
      <figure>
        <img src="https://www.slovenskenovice.si/images/slike/2019/10/29/1519191.jpg"/>
        <figcaption>Našo južno mejo, čez reko Kolpo, poostreno varuje tudi slovenska policija. FOTO: PU Novo mesto</figcaption>
      </figure>
      <p>Policisti so trojico prijeli konec julija v Sodražici zaradi suma prevoza in organizacije prevoza tujcev oziroma storitve kaznivega dejanja prepovedanega prehajanja meje ali ozemlja države. V času prijetja naj bi Mavretičevi že uspelo izpustiti tujce, Hranilovič pa naj bi bil ujet skupaj z njimi. Čez našo mejo na zahod naj bi tako pomagala sedmim pakistanskim državljanom.<br/><br/>Menda naj bi bilo v vse skupaj vpletenih še nekaj drugih posameznikov, ki naj bi poskrbeli za duplikate ključev ob panelni ograji ob Kolpi in tako migrantom na zelo sodoben način, in sicer s pomočjo telefonskih sporočil in koordinat, sporočali, kje točno jih lahko najdejo.<br/> </p>
      <h3>Želela je postati poslanka</h3>
      <figure>
        <img src="https://www.slovenskenovice.si/images/slike/2019/10/29/1519124.jpg"/>
        <figcaption>Mavretičeva na fotografiji iz leta 1999. FOTO: Milovan Dimitrič</figcaption>
      </figure>
      <p>O Mavretičevi je bilo mogoče od konca leta 1995, ko je bila okronana za prvo slovensko vinsko kraljico, veliko slišati. Njeni starši, ki živijo v belokranjskih Vidošičih in ki so bili ob novici o njeni aretaciji zelo presenečeni, so dogajanje komentirali z besedami, da če je res storila kaznivo dejanje, naj za to tudi odgovarja. Vinska kraljica je sicer postala, ko je bila stara 18 let in je bila dijakinja četrtega letnika Srednje kmetijske šole Grm pri Novem mestu.<br/><br/>V naslednjih letih se je na vse pretege trudila, da bi s svojim vinskim znanjem postala uspešna podjetnica. Deset let po razglasitvi za kraljico smo v Novicah pisali, da se je nekaj časa ne preveč uspešno trudila z marketingom dolenjsko-belokranjskega projekta Po poteh dediščine, na evropskih volitvah leta 2004, na katerih je zastopala barve takrat še Združene liste socialnih demokratov oziroma današnjih Socialnih demokratov, pa se ji ni uspelo zriniti v evropske poslanske klopi.<br/><br/>Ko pride ponudba, za katero zaslutiš še vseslovensko zanimanje, se pač odzoveš.<br/><br/>V stranki so avgusta letos poudarili, da Mavretičeva ni članica njihove stranke in da v njej ni bila aktivna od leta 2004, so se pa njihovi funkcionarji srečevali z njo, ko je opravljala funkcijo vinske kraljice.<br/> </p>
      <h3>Leto končala z izgubo</h3>
      <p>Prva vinska kraljica ni bila preveč uspešna niti v gostinskih vodah. Njen lokal, kot smo pisali leta 2005, v bršljinskem predelu Novega mesta ni prav dolgo deloval, čeprav je nosil ime znamenite igralke <b>Marilyn Monroe</b>, je pa leta 2006 ob neki priložnosti za Delo odkrito povedala, da je v Nemčiji vinska kraljica promocijsko veliko bolj izkoriščena kot pri nas: »Ko pride ponudba, za katero zaslutiš še vseslovensko zanimanje, se pač odzoveš. Z našimi vini bi se dalo narediti in iztržiti še precej več. Tu mej pravzaprav ni.«<br/><br/>Čez deset let je skupaj s tremi vinskimi kraljicami stopila na skupno poslovno pot; ustanovile so podjetje in registrirale novo blagovno znamko Kraljica. A niti v tej zgodbi, kot vse kaže, za Mavretičevo ni bilo velikega uspeha, saj naj bi se letos začela preživljati z vožnjo taksija po Ljubljani. Iz vpogleda v javnodostopne podatke Agencija Republike Slovenije za javnopravne evidence in storitve (Ajpes) ima sicer od 9. novembra 2001 odprt s. p. s polnim imenom Poslovno svetovanje, Lidija Mavretič, s. p., pri čemer pa ima od 24. oktobra letos spet blokiran poslovni račun.</p>
      <blockquote>1. vinska kraljica je Lidija Mavretič.</blockquote>
      <p>»Evidentirano pomanjkanje sredstev na računu imetnika za poplačilo njegove obveznosti,« sporočajo z Ajpesa. Leta 2018 je prikazala le za 4219 evrov prihodkov, leto pa je končala z izgubo v višini 3269,03 evra. </p>
    </article>
  </body>
</html>