<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/4k-steam-risultati-rapporto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T06:23:00+00:00"/>
    <meta property="og:title" content="4K e Steam: quanti lo usano? Ecco i risultati di un rapporto di Valve"/>
    <meta property="og:description" content="Il 4K su Steam è la norma oramai? Per scoprirlo, ci basta leggere un rapporto di Valve stilato alla fine di ottobre: ecco tutti i dettagli."/>
  </head>
  <body>
    <article>
      <h1>4K e Steam: quanti lo usano? Ecco i risultati di un rapporto di Valve</h1>
      <address><time datetime="2019-11-06T06:23:00+00:00">06 Nov 2019, 06:23</time> by <a rel="author">Nicola Armondi</a></address>
      <p>Uno dei punti cardine della tecnologia è la sua rapida e costante evoluzione. In particolar modo all’interno dell’ambito videoludico, il pubblico apprezza e ricerca giochi sempre più avanzati a livello tecnico. Uno degli elementi che più dimostrano i passi in avanti fatti è la risoluzione: oggigiorno il 4K sta cercando di diventare la norma, persino su console dove PS4 Pro e Xbox One X si danno battaglia (seppur, spesso, solo in versione upscalata). In ambito PC, dove troviamo i veri utenti “hardcore” che puntano sull’hardware più potente disponibile, <b>dovrebbe essere molto comune il 4K</b>, ormai. È veramente così? Secondo un rapporto di Steam, assolutamente no.</p>
      <p>Valve, tramite la sua ben nota piattaforma, ha stilato una lista delle componenti hardware e software più usate dai propri utenti. Come potete vedere anche qui sotto, ci sono<b> alcune informazioni non particolarmente sorprendenti</b>, come il fatto che la lingua più comune sia l’inglese (la versione cinese di Steam è separata, ricordiamolo) e che il sistema operativo più usato (76% circa) è Windows 10 64 bit.</p>
      <figure>
        <img src="https://www.tomshw.it/images/images/2019/10/red-dead-redemption-2-pc-55637.768x432.jpg"/>
        <figcaption>Red Dead Redemption 2 è solo uno degli ultimi giochi che puntano al 4K</figcaption>
      </figure>
      <p>Leggi anche: <a href="https://www.tomshw.it/videogioco/red-dead-redemption-2-versione-pc-bug/">Red Dead Redemption 2: la versione PC è afflitta da bug</a></p>
      <p>Per quanto riguarda la risoluzione, invece, <b>la più utilizzata è il 1920 x 1080</b>. È molto apprezzato anche l’utilizzo di più schermi, i quali portano la risoluzione totale a 3840 x 1080. Il 4K, invece, è sfruttato solamente da una bassa percentuale di giocatori: il 2%. Come è chiaro, non si tratta di un valore in alcun modo significato per l’industria.</p>
      <p><b>Perché il 4K non è sfruttato da molti</b>, visto che oggigiorno molto giochi puntano a tale risoluzione? Il motivo principale, probabilmente, è da trovarsi nel costo: non solo uno schermo 4K di qualità richiede un esborso superiore a un “semplice” 1080p, ma anche le macchine da gioco sufficientemente potenti da mantenere il 4K a un valido frame rate (ovvero almeno 60 fps) non hanno costi indifferenti. Come possiamo vedere, la scheda grafica più utilizzata è la NVIDIA GeForce GTX 1060, una componente dalle valide prestazioni ma sopratutto non costosa.</p>
      <p>Pare quindi che il 4K su Steam non sia ancora la norma; <b>diteci, voi a che risoluzione giocate?</b></p>
      <blockquote>Se volete giocare in 4K, prima di tutto vi serve uno schermo adeguato: potete acquistarne uno a un buon prezzo su Amazon a <a href="https://toms.it/9bEO5">questo indirizzo</a>.</blockquote>
    </article>
  </body>
</html>