<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/congress-leader-out-nehru-memorial-museum-and-library-society-membership-trimmed/271548/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-06T06:25:22+00:00"/>
    <meta property="og:title" content="नेहरु स्मारक संग्रहालय एवं पुस्तकालय की सोसाइटी का पुनर्गठन, कांग्रेस नेताओं को किया गया बाहर, अमित शाह की हुई एंट्री"/>
    <meta property="og:description" content="सरकार ने नेहरु स्मारक संग्रहालय एवं पुस्तकालय (एनएमएमएल) सोसाइटी का पुनर्गठन करते हुए उसके सदस्यों में से कांग्रेस नेताओं मल्लिकार्जुन खड़गे,"/>
  </head>
  <body>
    <article>
      <h1>नेहरु स्मारक संग्रहालय एवं पुस्तकालय की सोसाइटी का पुनर्गठन, कांग्रेस नेताओं को किया गया बाहर, अमित शाह की हुई एंट्री</h1>
      <address><time datetime="2019-11-06T06:25:22+00:00">06 Nov 2019, 06:25</time> by <a rel="author">JKR Staff</a></address>
      <p>सरकार ने नेहरु स्मारक संग्रहालय एवं पुस्तकालय (एनएमएमएल) सोसाइटी का पुनर्गठन करते हुए उसके सदस्यों में से कांग्रेस नेताओं मल्लिकार्जुन खड़गे, जयराम रमेश और कर्ण सिंह को हटा दिया है तथा टीवी पत्रकार रजत शर्मा, प्रसून जोशी और राज्यसभा सदस्य स्वामी दासगुप्ता को इसमें शामिल किया है।</p>
      <figure>
        <img src="http://www.jantakareporter.com/wp-content/uploads/2019/11/Nehru-Memorial-Museum-Library.png"/>
        <figcaption>फाइल फोटो</figcaption>
      </figure>
      <p>समाचार एजेंसी भषा की रिपोर्ट के मुताबिक, मंगलवार को जारी एक आदेश के अनुसार, प्रधानमंत्री नरेंद्र मोदी सोसाइटी के अध्यक्ष हैं और रक्षा मंत्री राजनाथ सिंह इसके उपाध्यक्ष हैं। आदेश के अनुसार केंद्र सरकार ने एनएमएमएल सोसाइटी का पुनर्गठन किया है और प्रधानमंत्री नरेंद्र मोदी इसके अध्यक्ष और रक्षा मंत्री राजनाथ सिंह उपाध्यक्ष हैं।</p>
      <p>इसके सदस्यों में केंद्रीय मंत्रियों अमित शाह, निर्मला सीतारमण, रमेश पोखरियाल, प्रकाश जावड़ेकर, वी मुरलीधरन और प्रह्लाद सिंह पटेल के अलावा आईसीसीआर अध्यक्ष विनय सहस्रबुद्धे, प्रसार भारती अध्यक्ष ए सूर्य प्रकाश आदि शामिल हैं। आदेश में कहा गया है कि सदस्यों का कार्यकाल पांच साल के लिए या अगले आदेश तक, जो भी पहले हो, के लिए है।</p>
      <p>आदेश के अनुसार, अन्य सदस्यों में अनिर्बान गांगुली, सच्चिनानंद जोशी, कपिल कपूर, लोकेश चंद्र, मकरंद प्रान्जपे, किशोर मकवाना, कमलेश जोशीपुरा, रिजवान कादरी शामिल हैं। इससे पहले, केंद्र ने टेलीविजन पत्रकार अर्नब गोस्वामी, पूर्व विदेश सचिव एस जयशंकर, भाजपा विधायक विनय सहस्रबुद्धे और आईजीएनसीए के अध्यक्ष राम बहादुर राय को एनएमएमएल सोसाइटी का सदस्य नियुक्त किया था।</p>
    </article>
  </body>
</html>