<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-babar-azam-loses-his-cool-after-asif-ali-throws-his-wicket-away-australia-vs-pakistan-watch-video-2834557.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T06:02:02+00:00"/>
    <meta property="og:title" content="VIDEO: आसिफ अली आउट हुए तो बाबर आजम का मैदान पर फूटा गुस्सा"/>
    <meta property="og:description" content="Australia vs Pakistan, 2nd T20I: ऑस्ट्रेलिया और पाकिस्तान के बीच 3 मैचों की टी-20 सीरीज खेली जा रही है। कैनबरा के मनुका ओवल मैदान पर खेले गए दूसरे टी-20 में ऑस्ट्रेलिया ने पाकिस्तान को 7 विकेट से मात..."/>
  </head>
  <body>
    <article>
      <h1>VIDEO: आसिफ अली आउट हुए तो बाबर आजम का मैदान पर फूटा गुस्सा</h1>
      <address><time datetime="2019-11-06T06:02:02+00:00">06 Nov 2019, 06:02</time> by <a rel="author">लाइव हिन्दुस्तान टीम,नई दिल्ली</a></address>
      <p><b>Australia vs Pakistan, 2nd T20I:</b> ऑस्ट्रेलिया और पाकिस्तान के बीच 3 मैचों की टी-20 सीरीज खेली जा रही है। कैनबरा के मनुका ओवल मैदान पर खेले गए दूसरे टी-20 में ऑस्ट्रेलिया ने पाकिस्तान को 7 विकेट से मात दी। इस जीत के साथ ही ऑस्ट्रेलिया ने तीन मैचों की टी-20 सीरीज में 1-0 की बढ़त बना ली है। पहला मैच बारिश के कारण रद्द हो गया था। दूसरे टी-20 के दौरान पाकिस्तान के कप्तान बाबर आजम मैदान पर साथी खिलाडी़ आसिफ अली पर गुस्सा होते हुए नजर आए। </p>
      <p>पाकिस्तानी ने टॉस जीता और कैनबरा की फ्लैट पिच पर पहले बल्लेबाजी का फैसला लिया। लेकिन सभी हैरान थे कि पावर प्ले के दौरान दो बडे़ विकेट खोकर पाकिस्तान क्रिकेट टीम संघर्ष करती हुई नजर आ रही थी। बाबर आजम एक छोर से पारी को संभाले हुए थे, लेकिन दूसरी तरफ पाकिस्तान के टॉप ऑर्डर के बल्लेबाज एक के बाद एक अपने विकेट गंवा रहे थे। </p>
      <h3>
        <a href="https://www.livehindustan.com/cricket/story-australia-vs-pakistan-2nd-t20i-david-warner-incredible-direct-hit-babar-azam-run-out-watch-video-2834522.html">VIDEO: डेविड वॉर्नर की हैरतंगेज डायरेक्ट हिट, देख हर कोई हैरान</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-weather-update-in-rajkot-cyclone-maha-likely-to-affect-2nd-t20i-2834509.html">INDvsBAN: राजकोट टी20 पर चक्रवात का साया, जानिए मौसम का ताजा अपडेट</a>
      </h3>
      <p>बाबर आजम पहली बार कप्तानी संभाल रहे हैं और इस तरह टीम के बड़े खिलाड़ियों के आउट होने से वह निराश और परेशान थे। इसी दौरान जब उनके साथी खिलाड़ी आसिफ अली ने अपना विकेट थ्रो किया तो मैदान पर ही बाबर आजम का गुस्सा फूट गया। आसिफ अली पांचवे नंबर पर बल्लेबाजी करने के लिए उतरे। 12वें ओवर में उन्होंने एश्टन एगर की गेंद पर काफी बचकाना शॉट खेला और अपना विकेट गंवा दिया। </p>
      <p>आसिफ के इस तरह आउट होने पर बाबर आजम बुरी तरह भड़क गए। बाबर आजम के गुस्से का यह वीडियो सोशल मीडिया पर वायरल हो रहा है। </p>
      <figure>
        <iframe data-src="https://twitter.com/cricketcomau/status/1191642334212943873?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इस मैच में स्टीव स्मिथ (नाबाद 80 रनों की शानदार पारी खेली। यह स्मिथ के टी-20 करियर का तीसरे अर्धशतक रहा। </p>
      <p>ऑस्ट्रेलिया की टी-20 अंतरराष्ट्रीय मैचों में यह लगातार छठी जीत है। वहीं, पाकिस्तान के खिलाफ पिछले सात टी-20 मैचों में उसकी यह पहली जीत है। ऑस्ट्रेलिया को इससे पहले 2018 में हरारे में पाकिस्तान के खिलाफ पिछली जीत नसीब हुई थी। दोनों टीमों के बीच तीसरा और अंतिम टी-20 मैच शुक्रवार को पर्थ में खेला जाएगा। </p>
    </article>
  </body>
</html>