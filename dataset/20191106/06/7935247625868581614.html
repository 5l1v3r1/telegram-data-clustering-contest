<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursayi-gezerek-taniyorlar-214265h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T06:42:47+00:00"/>
    <meta property="og:title" content="Bursa’yı gezerek tanıyorlar"/>
    <meta property="og:description" content="Büyükşehir Belediyesi’nin 9 yıl önce başlattığı ‘Şehrimi Tanıyorum Çünkü Geziyorum’ projesi, bu eğitim döneminde de orta öğretim öğrencilerini kentin tarihi ve turistik mekanlarıyla buluşturmaya devam ediyor."/>
  </head>
  <body>
    <article>
      <h1>Bursa’yı gezerek tanıyorlar</h1>
      <h2>Büyükşehir Belediyesi’nin 9 yıl önce başlattığı ‘Şehrimi Tanıyorum Çünkü Geziyorum’ projesi, bu eğitim döneminde de orta öğretim öğrencilerini kentin tarihi ve turistik mekanlarıyla buluşturmaya devam ediyor.</h2>
      <address>
        <time datetime="2019-11-06T06:42:47+00:00">06 Nov 2019, 06:42</time>
      </address>
      <p>Büyükşehir Belediyesi Basın Yayın ve Halkla İlişkiler Daire Başkanlığı Turizm ve Tanıtma Şube Müdürlüğü bünyesinde yapılan ve her yıl büyüyerek devam eden proje, 9 yılda 150 bin kişiye ulaştı. Bursa’nın tarih ve kültürünü öğretmek, kentlilik bilinci oluşturmak ve UNESCO Dünya Mirası alanlarına yönelik farkındalık meydana getirmek amacıyla başlatılan projeden, ağırlıklı olarak orta öğretim öğrencileri ücretsiz yararlanıyor. Turizm ve Tanıtma Şube Müdürlüğü’ne bağlı araç ve uzman rehberler vasıtasıyla katılımcılar; oluşturulan programla Bursa müzelerini, sultan külliyelerini, kültür merkezlerini, tarihi camileri ve türbeleri ziyaret ederek, tarihi ve kültürel alanlar hakkında birinci elden bilgiler alıyor.</p>
    </article>
  </body>
</html>