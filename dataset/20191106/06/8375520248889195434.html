<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/spravzhniy-triler-na-zhitomirshchini-batki-spalili-dochku-i-otrimali-groshovu-dopomogu-638002.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T06:58:49+00:00"/>
    <meta property="og:title" content="Справжній трилер на Житомирщині: батьки спалили дочку і отримали грошову допомогу"/>
    <meta property="og:description" content="Батьки спалили хвору дитину в печі і майже рік приховували злочин"/>
  </head>
  <body>
    <article>
      <h1>Справжній трилер на Житомирщині: батьки спалили дочку і отримали грошову допомогу</h1>
      <address>
        <time datetime="2019-11-06T06:58:49+00:00">06 Nov 2019, 06:58</time>
      </address>
      <h4>Батьки спалили хвору дитину в печі і майже рік приховували злочин</h4>
      <p>Батьки 5-річної дівчинки з Житомирської області, які спалили її тіло в печі, отримали грошову компенсацію в розмірі 43 тисяч гривень. Про це повідомляє <a href="https://www.unian.net/incidents/10743414-roditeli-kotorye-sozhgli-5-letnyuyu-doch-v-pechi-poluchili-posle-ee-smerti-40-tysyach-griven-pomoshchi.html">УНІАН</a> з посиланням на керівника пресслужби прокуратури Житомирської області Тетяну Гошу.</p>
      <p>П'ятирічна Даринка з народження страждала серйозними захворюваннями – у неї був вроджений правосторонній параліч Ерба і диплегія нижніх кінцівок. Її вилучили з рідної сім'ї, коли їй було півтора року і передали прийомним батькам, так як маля постійно били мати і вітчим. А через півроку Дашу вирішили повернути батькам.</p>
      <p>У серпні 2018 року вітчим Даші вдарив дівчинку по голові кулаком, вона впала, вдарилася об металеве ліжко і втратила свідомість. Через кілька годин дівчинка померла і батьки, щоб не втрачати матеріальну допомогу від держави, вирішили приховати її смерть. Мати спалила тіло дочки в печі, а попіл викинула у водойму.</p>
      <p>Через деякий час волонтери, а також прийомна мама дівчинки, у якої Даша прожила півроку, почали турбуватися і в будинок до горе-батьків нагрянули представники різних служб. Батьки зізналися у скоєнні злочину.</p>
      <p>Як розповіли в Житомирській прокуратурі, досудове розслідування у кримінальному провадженні за фактом скоєння вбивства 5-річної дівчинки у селі Листвин Овручанского району, а також за фактом шахрайства та підроблення офіційних документів з метою отримання соціальних виплат, завершено.</p>
      <p>Встановлено, що вітчим під час сварки вдарив 5-річну доньку кулаком по голові, від чого вона втратила свідомість і впала.</p>
      <p>«Мати, перебуваючи в злочинній змові з батьком, сприяючи скоєнню жорстокої розправи над дочкою, сховала тіло дівчинки. Виявивши, що дитина померла, батько в будинку розпалив вогонь у печі, спалив тіло дочки, а попіл і залишки викинув у річку», - сказано в матеріалах справи.</p>
      <p>Так як батьки приховали смерть дитини, а у неї був статус інвалідності, вони підробили документи і використовували їх для отримання соціальних виплат.</p>
      <p>«Таким чином, за завідомо підробленим офіційним документам вони протягом серпня 2018 - травня 2019 незаконно отримали з державного бюджету соціальну допомогу як малозабезпечена сім'я, а також допомогу по догляду за дитиною з інвалідністю у віці до 18 років, на загальну суму понад 43 тисячі гривень», - повідомили в прокуратурі.</p>
      <related>
        <a href="https://glavcom.ua/odesa/news/na-odeshchini-vzyali-pid-vartu-pidozryuvanogo-u-vbivstvi-14-richnoji-divchinki-637956.html"/>
        <a href="https://glavcom.ua/kyiv/news/ne-mozhut-podiliti-sina-na-kijivshchini-mati-zayavila-pro-vikradennya-ditini-batkom-637874.html"/>
        <a href="https://glavcom.ua/news/pishov-u-lis-i-zaginuv-zakarpatski-ryatuvalniki-vidshukali-tilo-29-richnogo-gribnika-637786.html"/>
      </related>
    </article>
  </body>
</html>