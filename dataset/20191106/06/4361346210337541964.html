<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/maradona-haldoklik/185983"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T06:15:00+00:00"/>
    <meta property="og:title" content="Maradona haldoklik?"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Maradona haldoklik?</mark>
      </h1>
      <address><time datetime="2019-11-06T06:15:00+00:00">06 Nov 2019, 06:15</time> by <a rel="author">T. N.</a></address>
      <p>
        <b>Giannina szerint apja, Diego Maradona haldoklik, még ha ő erről nem is vesz tudomást. Az 59 éves fociikon visszaüzent: semmi baja, és hiába várják gyerekei a halálát, nem hagy rájuk semmit. </b>
        <b>Giannina szerint apja, Diego Maradona haldoklik, még ha ő erről nem is vesz tudomást. Az 59 éves fociikon visszaüzent: semmi baja, és hiába várják gyerekei a halálát, nem hagy rájuk semmit.</b>
      </p>
      <p>Rejtélyes üzenetekkel sokkolta a világot Giannina Dinorah, Diego Maradona 30 éves lánya, aki a korábbi argentin világbajnok futballikon 59. születésnapja kapcsán azt írta az Instagram-történetében: „Külsőleg ugyan nem haldoklik, de belül nagyon is, csak észre sem veszi. Nem hiszem el, hogy a leletei rendben vannak. Imádkozzatok érte, mert olyan csapás vár rá, amit nem érdemel meg!”</p>
      <figure>
        <img src="http://media.borsonline.hu/cikk/20/191539/big-lead/650x360/2015451_diego-maradona-legujabb-afp.jpg"/>
        <figcaption>Maradona cáfolja, hogy bármiféle egészségügyi problémája lenne © AFP</figcaption>
      </figure>
      <p>Giannina – aki négy évig egy párt alkotott, és egy fiúgyermekkel ajándékozta meg a Manchester City argentin sztárját, Sergio Agüerót – arra is tett utalásokat a közösségi oldalán, hogy sokszor szerette volna az apját jobb útra terelni, közelebb férkőzni hozzá, de ő nem hagyta azt.</p>
      <p>Ismert: a jelenleg hazájában, a Gimnasia de La Platánál edzőként dolgozó Maradona évekig küzdött drog- és alkoholproblémákkal. Ezek nem múltak el nyomtalanul. Legutóbbi munkahelyéről, a mexikói Doradostól egészségügyi okokból kellett távoznia. Buenos Airesben megműttette a vállát és a térdét, hiszen már járni is alig tudott. Később aztán szárnyra kapott, hogy idegrendszeri problémákkal is küzd, az Alzheimer-kór kezdeti tünetei fedezhetőek fel nála, de ezt tagadta. Mint ahogy videóüzenetben cáfolta lánya félelmeit is: „Szeretném mindenki tudtára adni, hogy egyáltalán nem haldoklom. Békésen alszom, mert sok a munkám. Nem tudom, hogy Giannina mire akart célozni. Amit viszont tudok, hogy ahogy öregszünk, az embereket sokkal jobban aggasztja, hogy mit hagyunk magunk után, mint az, amit éppen csinálunk. Nos, ak­kor elmondom: semmit nem hagyok senkire, ha­nem jótékonysági szervezeteknek adományozom a va­gyonom.”</p>
      <p>Maradonának Giannina mellett az első házasságából van még egy lánya, Dalma Nerea, illetve született egy házasságon kívüli fia is, Diego Sinagra.</p>
    </article>
  </body>
</html>