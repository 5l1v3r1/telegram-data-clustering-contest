<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/la-nuova-provincia-di-biella-oggi-regala-lagenda-2020"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-06T06:40:56+00:00"/>
    <meta property="og:title" content="La Nuova Provincia di Biella oggi regala l’Agenda 2020"/>
    <meta property="og:description" content="Non perdete l'appuntamento in edicola"/>
  </head>
  <body>
    <article>
      <h1>La Nuova Provincia di Biella oggi regala l’Agenda 2020</h1>
      <h2>Non perdete l'appuntamento in edicola</h2>
      <address>
        <time datetime="2019-11-06T06:40:56+00:00">06 Nov 2019, 06:40</time>
      </address>
      <p>Da oggi, mercoledì 6 novembre, ogni mercoledì e sabato, La Nuova Provincia di Biella regalerà l’Agenda 2020. Si tratta di dodici fascicoli più la copertina, che vi terranno compagnia per tutto il prossimo anno. I fascicoli, ognuno dedicato ad un mese, conterranno il calendario con a fianco, giorno per giorno, un comodo spazio per gli appunti.</p>
      <p>E poi, un po’ sulla scorta del famoso Almanacco di Frate Indovino, ci saranno tante rubriche curiose dedicate ai proverbi, alle leggende, all’orto, alla cucina, al vino, ai personaggi storici e ai monumenti. Il tutto, ovviamente, rigorosamente made in Biella.</p>
      <p>Oggi, come detto, la prima uscita con la copertina che, in attesa della eventuale rilegatura, servirà da contenitore.  La copertina sarà disponibile in edicola fino a venerdì 8 novembre, poi potrà essere richiesta direttamente alla nostra redazione.</p>
      <p>Seguiranno i dodici fascicoli, composti ognuno da 16 pagine, in regalo sia al mercoledì che al sabato cellofanati con il giornale. Sono opuscoli a colori stampati su pregiata carta. L’ultimo fascicolo sarà in distribuzione mercoledì 18 dicembre.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/la-nuova-provincia-di-biella-regala-lagenda-2020"/>
        <a href="https://laprovinciadibiella.it/attualita/festa-dei-nonni-domani-e-il-grande-giorno"/>
        <a href="https://laprovinciadibiella.it/attualita/abbonatevi-a-la-nuova-provincia-di-biella-e-avrete-un-super-regalo"/>
      </related>
    </article>
  </body>
</html>