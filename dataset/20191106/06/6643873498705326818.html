<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/y3Jbza/sykepleiere-og-leger-reagerer-paa-frp-utspill"/>
    <meta property="og:site_name" content="Bergens Tidende"/>
    <meta property="article:published_time" content="2019-11-06T06:03:54+00:00"/>
    <meta property="og:title" content="Sykepleiere og leger reagerer på Frp-utspill"/>
    <meta property="og:description" content="Frp mener ansatte og ikke helseforetaket bør straffes når pasienter blir feilbehandlet. Det får ansatte ved Haukeland universitetssjukehus til å reagere."/>
  </head>
  <body>
    <article>
      <h1>Sykepleiere og leger reagerer på Frp-utspill</h1>
      <h2>Frp mener ansatte og ikke helseforetaket bør straffes når pasienter blir feilbehandlet. Det får ansatte ved Haukeland universitetssjukehus til å reagere.</h2>
      <address><time datetime="2019-11-06T06:03:54+00:00">06 Nov 2019, 06:03</time> by <a rel="author">NTB</a></address>
      <p>– Et arrogant og uvitende forslag, som først og fremst vil ramme pasientene, sier Geir Arne Sunde, foretakstillitsvalgt for overlegene på Haukeland universitetssjukehus til <a href="https://www.nrk.no/hordaland/sykepleiere-og-leger-reagerer-sterkt-pa-frp-forslag___-arrogant-og-uvitende-1.14769676">NRK</a>.</p>
      <p>Helse Bergen ble fredag ilagt en foretaksstraff etter at en 43 år gammel <a href="https://www.bt.no/nyheter/lokalt/i/A2171x/sykehusledelsen-faar-kritikk-etter-doedsfall-i-akuttmottaket">mann døde på akuttmottaket </a>på Haukeland i fjor. Mannen skal ha blitt liggende uten tilsyn.</p>
      <p>Helsepolitisk talsperson Åshild Bruun-Gundersen i Frp sier til kanalen at hun vil at personene som er involvert, får et større personlig ansvar.</p>
      <p>Ledelsen i Helse Bergen vil ikke kommentere Frp-forslaget, men leger og sykepleiere ved Haukeland peker på at det fremdeles ville skjedd feil fordi det er mennesker som behandler mennesker.</p>
      <p>Dessuten ville det gitt en dårligere kultur for å melde fra om avvik og feil, mener de ansatte.</p>
      <related>
        <h4>Les også</h4>
        <a href="https://www.bt.no/nyheter/lokalt/i/A2171x/sykehusledelsen-faar-kritikk-etter-doedsfall-i-akuttmottaket"/>
        <a href="https://www.bt.no/nyheter/lokalt/i/3jbvQA/helse-bergen-faar-bot-paa-15-millioner"/>
        <a href="https://www.bt.no/nyheter/lokalt/i/9myp59/fjernet-tarmen-paa-feil-pasient"/>
        <a href="https://www.bt.no/nyheter/lokalt/i/bXy1e/faerre-komplikasjoner-kortere-liggetid"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/1newoK/politiet-maatte-gripe-inn-mot-ungdommene-paa-flesland-de-var-der-ikke-f"/>
        <a href="https://www.bt.no/nyheter/lokalt/i/GGXj1B/paal-andre-vaaknet-i-full-panikk-over-et-halvt-aar-etter-havariet-slik-g"/>
        <a href="https://www.bt.no/nyheter/lokalt/i/AdBqex/elev-alvorlig-skadet-etter-bading-paa-skoletur"/>
        <a href="https://www.bt.no/nyheter/okonomi/karriere/i/0nqko2/cathrine-fossum-forlot-tv-2-for-aa-starte-i-rema-1000-saa-fikk-hun-kald"/>
        <a href="https://www.bt.no/nyheter/okonomi/i/RRXlb8/ble-det-litt-mye-skattestoff-i-dag"/>
        <a href="https://www.bt.no/nyheter/lokalt/i/kJxe2B/fant-steingammel-mur-under-vertshus-i-sandviken"/>
      </related>
      <ol>
        <li>
          <a href="https://www.bt.no/tag/Haukeland">Haukeland</a>
        </li>
        <li>
          <a href="https://www.bt.no/tag/Sykehus">Sykehus</a>
        </li>
      </ol>
    </article>
  </body>
</html>