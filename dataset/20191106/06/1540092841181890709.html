<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/196387/apokleistiko-metafora-zimion-pros-sympsifismo-se-vathos-dekaetias-fernei-to-forologiko-nomosxedio"/>
    <meta property="og:site_name" content="CNN.gr"/>
    <meta property="article:published_time" content="2019-11-06T06:01:33+00:00"/>
    <meta property="og:title" content="Αποκλειστικό: Μεταφορά ζημιών προς συμψηφισμό σε βάθος δεκαετίας φέρνει το φορολογικό νομοσχέδιο"/>
    <meta property="og:description" content="Τη δυνατότητα στις επιχειρήσεις να μεταφέρουν τη φορολογική ζημία μιας χρήσης προκειμένου να συμψηφισθεί με μελλοντικά κέρδη διαδοχικά στα επόμενα δέκα..."/>
  </head>
  <body>
    <article>
      <h1>Αποκλειστικό: Μεταφορά ζημιών προς συμψηφισμό σε βάθος δεκαετίας φέρνει το φορολογικό νομοσχέδιο</h1>
      <h2>Τη δυνατότητα στις επιχειρήσεις να μεταφέρουν τη φορολογική ζημία μιας χρήσης προκειμένου να συμψηφισθεί με μελλοντικά κέρδη διαδοχικά στα επόμενα δέκα φορολογικά έτη, από πέντε έτη που ισχύει σήμερα, θα δίνει σύμφωνα με πληροφορίες του CNN Greece το νέο φορολογικό νομοσχέδιο, που θα καταθέσει σήμερα ή το αργότερο αύριο προς διαβούλευση η κυβέρνηση.</h2>
      <figure>
        <img src="https://cdn.cnngreece.gr/media/com_news/users/632/thanasis-koukakis-avatar.jpg"/>
      </figure>
      <p>Θανάσης Κουκάκης, CNN Greece 08:01 , 06 November 2019 - 11:00</p>
      <p><b>Το άρθρου 27 του Κώδικα Φορολογίας Εισοδήματος</b> (N.4172/2013) προβλέπει σήμερα πως εάν με τον προσδιορισμό των κερδών από επιχειρηματική δραστηριότητα το αποτέλεσμα είναι ζημία εντός του φορολογικού έτους, η ζημία αυτή μεταφέρεται για να συμψηφισθεί με τα επιχειρηματικά κέρδη διαδοχικά στα επόμενα πέντε φορολογικά έτη. Ακόμη προβλέπεται πως η ζημία του προγενέστερου έτους συμψηφίζεται κατά προτεραιότητα έναντι της ζημίας μεταγενέστερου έτους. Αν μετά την παρέλευση της πενταετίας μένει ακάλυπτο ποσό, αυτό χάνεται. Επίσης, η ζημιά συμψηφίζεται διαδοχικά με μελλοντικά κέρδη των επόμενων φορολογικών ετών και όχι με κέρδη των προηγούμενων.</p>
      <p>Ωστόσο, διάταξη που θα περιληφθεί στο νέο φορολογικό νομοσχέδιο και <b>εισηγητής της οποίας εμφανίζεται να είναι ο σύμβουλος του πρωθυπουργού Κυριάκου Μητσοτάκη επί φορολογικών θεμάτων, Γιώργος Μυλωνογιάννης</b>, θα δίνει τη δυνατότητα στις επιχειρήσεις να μεταφέρουν τη φορολογική ζημία που μπορεί να προκύψει σε μια χρήση, προκειμένου να συμψηφισθεί με μελλοντικά κέρδη, διαδοχικά, στα επόμενα δέκα φορολογικά έτη.</p>
      <p>Όπως και σήμερα, οι διατάξεις περί μεταφοράς ζημιών θα εφαρμόζονται <b>τόσο για τα φυσικά πρόσωπα που ασκούν επιχειρηματική δραστηριότητα (ατομικές επιχειρήσεις), όσο και για τα νομικά πρόσωπα</b> και τις νομικές οντότητες (ΑΕ, ΕΠΕ, ΟΕ, ΕΕ .κλπ.). Δικαίωμα μεταφοράς της ζημίας στην επόμενη δεκαετία θα έχουν τα εν λόγω πρόσωπα ανεξάρτητα αν τηρούν βιβλία με την απλογραφική ή διπλογραφική μέθοδο.</p>
      <p>Να σημειωθεί πως οι διατάξεις της παρ.1 του άρθρου 27 του N.4172/2013 περί μεταφοράς ζημιών ίσχυαν για φορολογικές ζημιές που πρόεκυψαν στα φορολογικά έτη <b>που άρχιζαν από την 01/01/2014 και μετά.</b></p>
      <p>Όπως προαναφέρθηκε, η μεταφορά της ζημίας έπρεπε να γίνεται διαδοχικά στα επόμενα πέντε φορολογικά έτη μέχρι να καλυφθεί πλήρως, συμψηφίζοντας τις ζημίες αυτές υποχρεωτικά στο πρώτο φορολογικό έτος στο οποίο θα υπήρχαν κέρδη. Αν μετά την παρέλευση της πενταετίας έμενε ακάλυπτο ποσό, αυτό θα χανόταν. <b>Πλέον με την επέκταση στη δεκαετία, το ποσό αυτό δεν θα χαθεί.</b></p>
      <p>Με τον τρόπο αυτό <b>η κυβέρνηση κάνει ένα σημαντικό δώρο σε ζημιογόνες επιχειρήσεις</b> που δεν έχουν καταφέρει να επιστρέψουν σε κερδοφορία.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196316/petsas-dieyrynetai-to-nomothetiko-plaisio-gia-tin-prostasia-tis-protis-katoikias">Πέτσας: Διευρύνεται το νομοθετικό πλαίσιο για την προστασία της πρώτης κατοικίας</a>
        </li>
        <li>
          <a href="https://www.cnn.gr/oikonomia/story/196312/ayxanontai-oi-katasxeseis-alla-ayxanontai-kai-ta-fesia-stin-eforia">Αυξάνονται οι κατασχέσεις, αλλά αυξάνονται και τα «φέσια» στην εφορία</a>
        </li>
        <li>
          <a href="https://www.cnn.gr/oikonomia/story/196166/ayxanontai-oi-koinonikes-antidraseis-gia-to-orio-toy-30-stis-e-dapanes">Αυξάνονται οι κοινωνικές αντιδράσεις για το όριο του 30% στις e-δαπάνες</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/710/foros">ΦΟΡΟΣ</a>
        </li>
        <li>
          <a href="https://www.cnn.gr/eidhseis/tag/301/eforia">ΕΦΟΡΙΑ</a>
        </li>
        <li>
          <a href="https://www.cnn.gr/eidhseis/tag/355/megaro-maximoy">ΜΕΓΑΡΟ ΜΑΞΙΜΟΥ</a>
        </li>
        <li>
          <a href="https://www.cnn.gr/eidhseis/tag/82305/giorgos-mylonogiannhs">ΓΙΩΡΓΟΣ ΜΥΛΟΝΟΓΙΑΝΝΗΣ</a>
        </li>
        <li>
          <a href="https://www.cnn.gr/eidhseis/tag/25661/forologiko-nomosxedio">ΦΟΡΟΛΟΓΙΚΟ ΝΟΜΟΣΧΕΔΙΟ</a>
        </li>
        <li>
          <a href="https://www.cnn.gr/eidhseis/tag/21687/sympshfismos">ΣΥΜΨΗΦΙΣΜΟΣ</a>
        </li>
        <li>
          <a href="https://www.cnn.gr/eidhseis/tag/82306/metafora-zhmion">ΜΕΤΑΦΟΡΑ ΖΗΜΙΩΝ</a>
        </li>
        <li>
          <a href="https://www.cnn.gr/eidhseis/tag/82307/kfe">ΚΦΕ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/06/196405/snapshot/7903050.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196413/snapshot/apodeijeiw.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196387/snapshot/2681323.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196401/snapshot/ELKA_ARISTOTLE-1.jpg"/>
      </figure>
    </article>
  </body>
</html>