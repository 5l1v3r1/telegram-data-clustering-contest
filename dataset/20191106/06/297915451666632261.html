<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/nehody/nehoda-tramvaje-zastavila-provoz-mezi-smichovskym-nadrazim-a-zlichovem-20191106.html"/>
    <meta property="og:site_name" content="Pražský deník"/>
    <meta property="article:published_time" content="2019-11-06T06:52:00+00:00"/>
    <meta property="og:title" content="Nehoda tramvaje zastavila provoz mezi Smíchovským nádražím a Zlíchovem"/>
    <meta property="og:description" content="Obrovské komplikace čekaly cestující, kteří ve středu ráno potřebovali cestovat mezi Smíchovským nádražím a Zlíchovem. Krátce po půl osmé zde došlo ke srážce tramvaje s dvěma osobními auty. Na místo vyjely všechny složky integrovaného záchranného systému."/>
  </head>
  <body>
    <article>
      <h1>Nehoda tramvaje zastavila provoz mezi Smíchovským nádražím a Zlíchovem</h1>
      <address><time datetime="2019-11-06T06:52:00+00:00">06 Nov 2019, 06:52</time> by <a rel="author">Richard Šedý</a></address>
      <p>Jejich zásah zastavil nejen tramvajovou, ale i autobusovou dopravu v obou směrech. Událost se dotkla linek 5, 12, 20, 105, 118, 125, 129, 172, 190, 196, 197, 241, 244, 314, 317, 318, 320, 321, 334, 338, 360, 361, 390, 392, 393, 395.</p>
      <p>"Autobusové linky jsou odkláněny po Strakonické a ulicí Moulíkova. Zastávka Lihovar se neobsluhuje v obou směrech," informoval krátce před osmou hodinou twitterový účet pražské integrované dopravy.</p>
      <figure>
        <iframe data-src="https://twitter.com/PIDoficialni/status/1191973063417618432?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podle webu dopravního podniku došlo k obnovení provozu 10 minut po osmé hodině. Zároveň však upozornil, že v síti dotčených linek bude docházet ke značným zpožděním.</p>
      <figure>
        <img src="https://g.denik.cz/63/76/p201503160706901_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/praha-tramvajova-sit-smycky-centrum-vyluky-dopravni-podnik-scheinherr-20191105.html">Praha chce stabilnější tramvajovou síť. Hledá místa na smyčky v centru Přečíst článek ›</a>
      </aside>
      <p>"Při srážce tramvaje a dvou osobních vozidel došlo k lehkému zranění dvou osob. Dopravní policisté jsou na místě, příčiny nehody budou předmětem dalšího vyštřování," řekla Pražskému deníku mluvčí pražské policie Violeta Siřišťová.</p>
      <p>"U nehody tramvaje a dvou osobních aut v ulici Nádražní zasahovala jednotka hasičů ze smíchovské stanice. Kolegům z hasičské jednotky dopravního podniku jsme pomohli odstranit vozidla z tramvajového pásu a zajistili jsme je proti vzniku požáru," informoval mluvčí pražských hasičů Martin Kavka.</p>
      <figure>
        <img src="https://g.denik.cz/63/14/srazenychodec_denik-150-3x2.jpg"/>
      </figure>
      <aside>
        <a href="https://prazsky.denik.cz/nehody/muz-prebihal-jecnou-ulici-zemrel-tramvaj-srazka-chodec-tragicka-nehoda-20191104.html">Muž přebíhal Ječnou ulici. Srazila ho tramvaj a na místě zemřel Přečíst článek ›</a>
      </aside>
    </article>
  </body>
</html>