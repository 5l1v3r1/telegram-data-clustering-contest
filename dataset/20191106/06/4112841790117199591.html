<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76262-Nadaval-na-FIFU-a-potom-oplul-sal-s-logom-EA-Profesionalny-hrac-za-to-dostal-ban-spolocnosti-dosla-trpezlivost"/>
    <meta property="og:site_name" content="REFRESHER"/>
    <meta property="article:published_time" content="2019-11-06T06:55:00+00:00"/>
    <meta property="og:title" content="Nadával na FIFU a potom opľul šál s logom EA. Profesionálny hráč za to dostal ban, spoločnosti došla trpezlivosť"/>
    <meta property="og:description" content="Správal sa ako hulvát a spoločnosť EA to už nemienila tolerovať."/>
  </head>
  <body>
    <article>
      <h1>Nadával na FIFU a potom opľul šál s logom EA. Profesionálny hráč za to dostal ban, spoločnosti došla trpezlivosť</h1>
      <address><time datetime="2019-11-06T06:55:00+00:00">06 Nov 2019, 06:55</time> by <a rel="author">Vladimír Mičuda</a></address>
      <p>
        <b>Správal sa ako hulvát a spoločnosť EA to už nemienila tolerovať.</b>
      </p>
      <p>Hry sú fenoménom 21. storočia a okrem toho, že nimi zabíjame voľný čas, hitom sa stalo aj ich pozeranie. V najpopulárnejších hrách sveta sa konajú turnaje dotované obrovskými peniazmi, z e-sportu sa stal nepochybne životný štýl. V minulosti bolo trápne povedať nahlas, že hráš či sleduješ hry, no dnes je komunita okolo hier taká masívna, že sa čoraz častejšie hovorí dokonca<b> o zaradení niektorých hier medzi olympijské športy.</b></p>
      <related>
        <a href="https://refresher.sk/76227-Streamer-sa-na-videu-rozplakal-po-tom-co-mu-dal-Fornite-dozivotny-ban-kvoli-cheatovaniu"/>
      </related>
      <p>Niektoré ale obsahujú násilie, a to je najväčší problém. To sa ale netýka športových hier, napríklad taká FIFA by možno aj spĺňala atribúty na to, aby sa dostala na olympiádu. S určitosťou sa na ňu ale nedostane streamer Kurt0411, ktorý v hre dostal ban. Dôvod je jednoduchý, <b>správal sa ako hulvát.</b></p>
      <figure>
        <iframe data-src="https://twitter.com/JarbaFifa/status/1190371139912163329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pravidelne kritizoval vo svojich videách vydavateľa a vývojárov hry. Na tom by nebolo nič zlé, ak by to robil s mierou a opodstatnene. Profesionálny hráč FIFA bol ale často vulgárny a EA ho neraz upozorňovala, aby krotil svoje vášne. Dokonca mu zakázali zúčastniť sa niektorých kvalifikácií.</p>
      <p>Poslednou kvapkou bol jeho výlev na platforme Twitch počas streamovania zápasu. Kurt prehrával a v samom závere zápasu sa mu podarilo vyrovnať.<i> „F*ck you EA,“</i> zakričal a následne zdvihol svoj šál s logom EA. A viackrát ho opľul. Na jeho správanie upozornil FIFA streamer DrJarb a vznikla medzi nimi na internete potýčka. Celý beef nakoniec ukončil samotný vývojár hry a udelil Kurtovi ban.</p>
      <figure>
        <img src="https://i.refresher.sk/public/vladimir-micuda/ostatne/ea-udelilo-nekompromisny-ban-p-208611-7508966.jpg"/>
        <figcaption>
          <cite>EA</cite>
        </figcaption>
      </figure>
      <p>Podľa nás zaslúžený. Kurt, keďže je profesionál, by sa mal správať zodpovedne. Navyše, EA ho v podstate istým spôsobom<i> „zamestnáva“</i> a jeho nevhodné správanie hádže zlé svetlo aj na spoločnosť. O EA si môžeme myslieť čo chceme, no mali by sme to vedieť povedať slušne.<b> A Kurt to očividne nevie.</b></p>
      <p>EA ban odôvodňuje tým, že hráča už niekoľkokrát upozorňovala, tentokrát zašiel priďaleko. Mnohí sa postavili na stranu spoločnosti, iní sú zas presvedčení, že Kurt dostal až príliš tvrdý trest. My sme rozhodne na strane vývojára, čo ty? Jeho reakciu si môžeš pozrieť na videu.</p>
      <figure>
        <iframe src="https://www.youtube.com/embed/vQMAgviaabs" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/44208-FIFA-18-nas-hodla-letos-posadit-na-zadek-daleko-zivejsimi-hraci-detailnejsimi-stadiony-a-v-neposledni-rade-kvalitnim-pribehem-s-lonskym-hrdinou"/>
        <a href="https://refresher.sk/44210-Oblibeni-hrdinove-a-padousi-velkolepe-souboje-a-dalsi-uchvatne-zabery-delaji-ze-Star-Wars-Battlefront-II-jednu-z-nejocekavanejsich-akci-roku"/>
        <a href="https://refresher.sk/44213-Nove-kooperativni-dobrodruzstvi-A-Way-Out-o-uteku-z-vezeni-nabidne-zcela-unikatni-zpusob-vypraveni-s-temnym-pribehem-a-propracovanou-hratelnosti"/>
        <a href="https://refresher.sk/38483-Hru-PACMAN-si-zahrame-uz-aj-v-aplikacii-Facebook-Messenger-Aktualizacia-prinasa-novinku-Instant-Games"/>
        <a href="https://refresher.sk/32996-Adrenalin-zombies-a-litre-krvi-5-kvalitnych-hier-do-smartfonu-pri-ktorych-sa-poriadne-zapotis"/>
        <a href="https://refresher.sk/33250-West-Ham-hlasi-novu-posilu-Podpisal-hraca-FIFA-Dragonna-ktory-ziskal-profesionalnu-zmluvu-a-dres-s-cislom-50"/>
        <a href="https://refresher.sk/34065-FIFA-17-bude-bohatsia-o-pribehovy-rezim-Vychutnajte-si-prvy-trailer"/>
        <a href="https://refresher.sk/34078-Mass-Effect-Andromeda-v-dalsich-zaberoch-naznacuje-ze-pribeh-bude-nadvazovat-na-povodnu-trilogiu"/>
      </related>
    </article>
  </body>
</html>