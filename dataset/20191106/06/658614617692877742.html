<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175568/auto-met-inbrekersspullen-van-de-weg-gehaald"/>
    <meta property="og:site_name" content="omroep flevoland"/>
    <meta property="article:published_time" content="2019-11-06T06:56:00+00:00"/>
    <meta property="og:title" content="Auto met inbrekersspullen van de weg gehaald"/>
    <meta property="og:description" content="De politie heeft de afgelopen nacht in Lelystad een auto van de weg gehaald waarin inbrekersspullen werden gevonden. Het gaat onder meer om handschoenen, tie wraps, schroevendraaiers, een haakse slijper en brillen."/>
  </head>
  <body>
    <article>
      <h1>Auto met inbrekersspullen van de weg gehaald</h1>
      <address>
        <time datetime="2019-11-06T06:56:00+00:00">06 Nov 2019, 06:56</time>
      </address>
      <p>
        <b>De politie heeft de afgelopen nacht in Lelystad een auto van de weg gehaald waarin inbrekersspullen werden gevonden. Het gaat onder meer om handschoenen, tie wraps, schroevendraaiers, een haakse slijper en brillen.</b>
      </p>
      <p>De auto viel rond middernacht op doordat de automobilist volgens de politie nogal opzichtig de andere kant opstuurde toen de politie kwam aanrijden. Bij controle bleken de inzittenden meerdere inbraken op hun naam te hebben staan.</p>
      <p>De inbrekersspullen zijn in beslag genomen. Ook is de gemeente Lelystad gewaarschuwd. Die kan een 'last onder dwangsom' opleggen. Bij een volgende overtreding moet dan een boete worden betaald die kan oplopen tot 10.000 euro.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>