<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134345-lebrono-trigubas-dublis-vainikuotas-lakers-sugrizimu-is-19tasku-deficito.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-06T06:24:00+00:00"/>
    <meta property="og:title" content="LeBrono trigubas dublis vainikuotas „Lakers“ sugrįžimu iš 19 taškų deficito"/>
    <meta property="og:description" content="Galingai finišavusi Los Andželo „Lakers“ (6-1) komanda atsitiesė po 19 taškų deficito ir NBA iškovojo šeštąją pergalę paeiliui. LeBronas Jamesas surinko trečią trigubą dublį iš eilės, o Kalifornijos ekipa svečiuose 118:112 (24:29, 24:36, 32:28, 38:19) palaužė Čikagos „Bulls“ (2-6) krepšininkus. Jamesas per 35 minutes įmetė 30 taškų (8/13 dvitaškiai, 2/6 tritaškiai, 8/9 baudos), atkovojo 10 kamuolių ir atliko 11 rezultatyvių perdavimų. ..."/>
  </head>
  <body>
    <article>
      <h1>LeBrono trigubas dublis vainikuotas „Lakers“ sugrįžimu iš 19 taškų deficito</h1>
      <address>
        <time datetime="2019-11-06T06:24:00+00:00">06 Nov 2019, 06:24</time>
      </address>
      <p>Nuotr.: USA Today Sports – Scanpix</p>
      <figure>
        <a href="https://www.basketnews.lt/paveikslelis-205918-any1000x1000.jpg">
          <img src="https://www.basketnews.lt/paveikslelis-205918-any630x500.jpg"/>
        </a>
      </figure>
      <p>Nuotr. USA Today Sports – Scanpix</p>
      <p>Galingai finišavusi Los Andželo „Lakers“ (6-1) komanda atsitiesė po 19 taškų deficito ir NBA iškovojo šeštąją pergalę paeiliui.</p>
      <p>LeBronas Jamesas surinko trečią trigubą dublį iš eilės, o Kalifornijos ekipa svečiuose <b>118:112 </b>(24:29, 24:36, 32:28, 38:19) palaužė Čikagos „Bulls“ (2-6) krepšininkus.</p>
      <p>Jamesas per 35 minutes įmetė 30 taškų (8/13 dvitaškiai, 2/6 tritaškiai, 8/9 baudos), atkovojo 10 kamuolių ir atliko 11 rezultatyvių perdavimų.</p>
      <p>Besibaigiant pirmajai mačo pusei, Wendellas Carteris realizavo abi baudas ir „Bulls“ buvo priekyje 63:44.</p>
      <p>„Lakers“ varžovus parbloškė, kai ketvirtąjį kėlinį pradėjo spurtu 16:0 ir persvėrė rezultatą 96:93. Didžiąją laiko dalį šios atkarpos metu LeBronas sėdėjo ant suolo, o ryškiausi sugrįžimo iniciatoriai buvo Kyle'as Kuzma, Quinnas Cookas ir Dwightas Howardas.</p>
      <figure>
        <iframe src="https://www.youtube.com/embed/bZGwy0ir9PI" width="630" height="354" data-service="Youtube" scrolling="no"/>
      </figure>
      <p>Kuzma ketvirtajame ketvirtyje surinko 11 iš 15 savo taškų. „Lakers“ kėlinį laimėjo dvigubai – 38:19.</p>
      <p>Iš Čikagos kilusiam Anthony Davisui tai buvo pirmosios rungtynėse gimtajame mieste su „Lakers“ apranga. Jis per 31 minutę įmetė 15 taškų (5/13 dvitaškiai, 1/2 tritaškiai, 2/2 baudos), sugriebė 7 kamuolius, atliko 3 rezultatyvius perdavimus ir blokavo 3 metimus.</p>
      <p>„Bulls“ pralaimėjo penktąkart per pastarąsias šešerias rungtynes.</p>
      <p>
        <i>„Bulls“: Zachas LaVine'as 26 (7 atk. kam., 7 rez. perd.), Otto Porteris ir Coby White'as – po 18, Wendellas Carteris 11 (11 atk. kam.).</i>
      </p>
      <p>
        <i>„Lakers“: LeBronas Jamesas 30, Quinnas Cookas 17, Kyle'as Kuzma ir Anthony Davisas – po 15, JaVale'as McGee 10.</i>
      </p>
      <p>
        <b>Rungtynių momentai:</b>
      </p>
      <figure>
        <iframe src="https://www.youtube.com/embed/obKujJ-rkh4" width="630" height="354" data-service="Youtube" scrolling="no"/>
      </figure>
      <p>
        <b>Kuzmos ir Cooko žaidimo epizodai:</b>
      </p>
      <figure>
        <iframe src="https://www.youtube.com/embed/q84QoQZu_Nc" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204323-crop100x150.jpg"/>
      </figure>
      <p><a href="https://www.basketnews.lt/zaidejai/1642-lebron-james.html">LeBron James</a> Taškai: 30 Naudingumas: 39 Atkovoti kamuoliai: 10 Rezultatyvūs perdavimai: 11</p>
    </article>
  </body>
</html>