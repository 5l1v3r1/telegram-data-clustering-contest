<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/prokletstvo-buducnosti-u-zavrsnicama-dion-tompson-vrhovima-prstiju-utisao-podgoricu/341812"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Prokletstvo Budućnosti u završnicama, Dion Tompson vrhovima prstiju utišao Podgoricu"/>
    <meta property="og:description" content="Unikaha slavila na gostovanju u Morači"/>
  </head>
  <body>
    <article>
      <h1>Prokletstvo Budućnosti u završnicama, Dion Tompson vrhovima prstiju utišao Podgoricu</h1>
      <h2>Unikaha slavila na gostovanju u Morači</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>
        <b>Svašta je Budućnost preživela u ovih mesec i po dana nove sezone, od toga da ostanu bez trenera, do toga da im se evropske ambicije uruše kao kula od karata posle najava da će klub napasti trofej u Evrokupu. Ali, ono što je dosad nesumnjivo obeležilo sezonu Budućnosti jesu porazi u neizvesnim završnicama! Jednostavno, neko prokletstvo se uvuklo u redove crnogorskog šampiona i još ne mogu da ga se otresu... Posle tesnih poraza od Gdinje, Galatasaraja i Oldenburga u Evrokupu, odnosno Primorske u ABA ligi, izabranici Petra Mijovića pretrpeli su sličan neuspeh i protiv Unikahe u Podgorici – 81:82.</b>
      </p>
      <p>Poraz kao takav nije iznenađenje, pošto je Unikaha opet jedan od favorita za trofej, ali način na koji se to desilo definitivno će naterati mnoge u timu da se zapitaju šta se to dešava u poslednjim trenucima... <b>Haime Fernandez</b> je na dve sekunde pre isteka vremena pokušao da reši situaciju i nije uspeo, ali se na pravom mestu našao bivši centar Crvene zvezde <b>Dion Tompson</b> koji je loptu vrhovima prstiju “ošamario“ i vratio je u koš... Morača je zanemela.</p>
      <p>A, imala je Budućnost lidera svoje grupe na tacni. <b>Džastin Kobs</b> je ponovo namučio goste iz Andaluzije i meč završio s 26 poena, ali je na kraju ostao vlažnog baruta i napravio kobnu grešku iz koje je napravio faul u napadu nad <b>Fernandezom</b>.</p>
      <p>Poslednje poene Budućnost je ubacila na 32 sekunde pre kraja kada je <b>Skot Bamfort</b> postigao trojku za 81:77 i tako anulirao poene <b>Diona Tompsona</b>! Ali, tada je sve stalo... Ubrzo je <b>Hasan Martin</b> faulirao <b>Aksela Tupana</b> na šutu za tri poena, francuski internacionalac je bio siguran u sva tri pokušaja sa crte i tako maksimalno istopio prednost Budućnosti. I onda se dogodio hladan tuš zbog kojeg je Budućnost ostala bez pobede u Evrokupu ove sezone...</p>
      <p><b>Bamfort</b> je ispratio Kobsa s 18 poena, Martin je imao 12 poena i sedam uhvaćenih lopti, dok su ostali bili jednocifreni. Unikahu je predvodio <b>Tupan</b> s 17 poena, <b>Volodimir Gerun</b> je dopisao 13, a <b>Tompson </b>10 poena, uz četiri skoka.</p>
      <p>
        <b>EVROKUP - 6. kolo</b>
      </p>
      <p>
        <i>
          <u>
            <b>GRUPA A</b>
          </u>
        </i>
      </p>
      <p><b>Utorak</b><br/>Andora - Monako 95:68<br/>/Hana 16 - Bakner 16/</p>
      <p>
        <b>Sreda</b>
      </p>
      <p>Promiteas - Makabi Rišon 88:77<br/>/Beb 20 – Hamilton 20/</p>
      <p>
        <b>
          <a href="https://www.mozzartbet.com/sr/kladjenje-2018#/match/4499047">20.30: (1,17) Virtus (20,0) Ulm (5,50)</a>
        </b>
      </p>
      <figure>
        <img src="https://mozzartsport.com/upload/CKEditor/06.11.2019./promiteas.jpg"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p><b>Utorak</b><br/>Lokomotiva Kubanj - Ritas 82:87<br/>/Kulagin 18 - Kairis 16/</p>
      <p>Partizan - Venecija 69:83<br/>/Tomas 18 - Vot 27/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499045">20.00: (2,30) Limož (14,5) Tofaš (1,70)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./bgrupa%20ec.jpg"/>
      </figure>
      <p>
        <i>
          <u>
            <b>GRUPA C</b>
          </u>
        </i>
      </p>
      <p><b>Sreda</b><br/>Uniks Kazanj – Breša 77:63<br/>/Mekolum 20 – Vitali 14/</p>
      <p>Darušafaka - Cedevita 72:76<br/>/Braun 17 - Krušlin 17/</p>
      <p>
        <b>
          <a href="https://www.mozzartbet.com/sr/kladjenje-2018#/match/4499046">20.45: (1,30) Huventud (16,0) Nanter (3,90)</a>
        </b>
      </p>
      <figure>
        <img src="https://mozzartsport.com/upload/CKEditor/06.11.2019./uniks.jpg"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p><b>Utorak</b><br/>Galatasataj - Trento 76:81<br/>/Herison 18 - Forej 19/</p>
      <p>Arka - Oldenburg 61:73<br/>/Župarga 19 - Sirs 16/</p>
      <p><b>Sreda</b><br/>Budućnost - Unikaha 81:82<br/>/Kobs 26 - Tupan 17/</p>
      <figure>
        <img src="https://mozzartsport.com/upload/CKEditor/06.11.2019./budu%C4%8Dnsto.jpg"/>
      </figure>
      <p>
        <i>
          <b>*** kvote su podložne promenama</b>
        </i>
      </p>
    </article>
  </body>
</html>