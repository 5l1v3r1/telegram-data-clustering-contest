<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ukrajina-yes-kijiv-vistupiv-iz-novimi-iniciativami-novini-ukrajini-50051831.html"/>
    <meta property="og:site_name" content="НВ"/>
    <meta property="article:published_time" content="2019-11-06T00:15:00+00:00"/>
    <meta property="og:title" content="Україна запропонувала Євросоюзу кілька нових ініціатив щодо співпраці - Кулеба"/>
    <meta property="og:description" content="У рамках засідання Комітету асоціації Україна-ЄС Київ виступив із новими ініціативами, які були позитивно зустрінуті європейськими партнерами."/>
  </head>
  <body>
    <article>
      <h1>Україна запропонувала Євросоюзу кілька нових ініціатив щодо співпраці - Кулеба</h1>
      <h2>У рамках засідання Комітету асоціації Україна-ЄС Київ виступив із новими ініціативами, які були позитивно зустрінуті європейськими партнерами.</h2>
      <address>
        <time datetime="2019-11-06T00:15:00+00:00">06 Nov 2019, 00:15</time>
      </address>
      <p>Про це сказав віцепрем'єрміністр із питань європейської та євроатлантичної інтеграції Дмитро Кулеба, повідомляє <a href="https://ua.interfax.com.ua/news/general/622821.html">Інтерфакс-Україна</a>.</p>
      <p>«Ми виступили з кількома ініціативами і задоволені тим фактом, що європейські партнери поставилися до них позитивно і висловили готовність над ними працювати», — сказав Кулеба.</p>
      <p>Зокрема, за його словами, мова йде про новий додаток до Угоди про асоціацію у сфері юстиції, про поглиблення секторальної інтеграції у сфері енергетики та цифрового ринку.</p>
      <p>«Ми також запропонували ЄС почати офіційний діалог щодо кібербезпеки, зміни клімату та наголосили, що тема, яку нова Європейська комісія визначила для себе пріоритетною — а саме так звану європейську зелену угоду, також важлива для України, і ми готові брати участь у досягненні її цілей. Таким чином ми намагаємося зробити порядок денний відносин з ЄС ще більш амбітним, продовжити курс інтеграції. Європейська інтеграція триває і набуває нової швидкості», — запевнив Кулеба.</p>
      <p>Українська сторона також представила своє бачення децентралізації та європейської інтеграції шляхом створення офісів європейської інтеграції у всіх регіонах України.</p>
    </article>
  </body>
</html>