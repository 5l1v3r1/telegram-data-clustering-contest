<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697092/%D9%85%D8%AF%D8%A7%D9%81%D8%B9%D8%A7%D9%86-%D8%A7%D8%B2%D8%AF%D9%88%D8%A7%D8%AC-%DA%86%D9%86%D8%AF%D9%87%D9%85%D8%B3%D8%B1%DB%8C-%D9%86%DA%AF%D9%88%DB%8C%DB%8C%D8%AF-%D9%87%D9%8E%D9%88%D9%88-%D8%A8%DA%AF%D9%88%DB%8C%DB%8C%D8%AF-%D9%87%D9%8E%D9%85%D8%B4%D9%88%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="مدافعان ازدواج چندهمسری: نگویید هَوو بگویید هَمشوی"/>
    <meta property="og:description" content="علی‌رغم تمام این مخالفت‌ها و بسته شدن صفحه رسمی موسسه ترویج چندهمسری در اینستاگرام، در سایت خود به تبلیغ کارگاه چندهمسری و مطالب تشویقی و ترویجی دیگر مشغول هستند."/>
  </head>
  <body>
    <article>
      <h1>مدافعان ازدواج چندهمسری: نگویید هَوو بگویید هَمشوی</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <p>
        <b>علی‌رغم تمام این مخالفت‌ها و بسته شدن صفحه رسمی موسسه ترویج چندهمسری در اینستاگرام، در سایت خود به تبلیغ کارگاه چندهمسری و مطالب تشویقی و ترویجی دیگر مشغول هستند.</b>
      </p>
      <p>عصر ایران، فاطمه صابری-می‌گویند دلمان برای 5 میلیون دختری که دیگر شانس ازدواج با مردان مجرد را ندارند می‌سوزد. دخترانی که به باور فعالان «تعدد زوجات» چاره‌ای ندارند مگر پذیرش ازدواج با مردان دارای یک یا چند همسر و فرزند.</p>
      <p> </p>
      <figure>
        <img src="https://cdn.asriran.com/files/fa/news/1398/8/15/1034181_972.jpg"/>
      </figure>
      <p>ارائه کارگاه احکام خانواده های چند همسری توسط ذاکری موسوی</p>
      <figure>
        <img src="https://cdn.asriran.com/files/fa/news/1398/8/15/1034178_570.jpg"/>
      </figure>
      <p> </p>
      <figure>
        <img src="https://cdn.asriran.com/files/fa/news/1398/8/15/1034180_909.jpg"/>
      </figure>
      <p>دوره دوم کارگاه مهارت های چند همسری جلسه اول (ویژه برادران)</p>
      <figure>
        <img src="https://cdn.asriran.com/files/fa/news/1398/8/15/1034177_937.jpg"/>
      </figure>
      <p> </p>
      <p>دوره دوم کارگاه های آموزش مهارتهای چند همسری</p>
      <figure>
        <img src="https://cdn.asriran.com/files/fa/news/1398/8/15/1034175_685.jpg"/>
      </figure>
      <p>نوید ابراهیمی و همسرانش زیر یک سقف</p>
      <figure>
        <img src="https://cdn.asriran.com/files/fa/news/1398/8/15/1034176_404.jpg"/>
      </figure>
      <p> </p>
      <p>ابراهیمی که دارای فوق‌لیسانس فقه است خود را فردی باهوش و باانگیزه معرفی می‌کند که تحصیلات ابتدایی حوزوی را درزمانی کوتاه به پایان رسانده است. مؤسس مرکز تحقیقاتی سلمان فارسی درآمد ماهیانه‌اش را حدود 3 میلیون تومان عنوان کرده و تأکید دارد که مجموع هزینه‌هایش برای ازدواج‌ها از 10 میلیون تومان فراتر نرفته است. زنانی که به عقد دائم او درآمده‌اند تحصیلات دانشگاهی تا مقطع فوق‌لیسانس هم دارند و 3 همسرش حدود ۱۰ سال از این فرد بزرگ‌تر هستند. موضوعی که به گفته ابراهیمی نشان‌دهنده این موضوع است که او از روی هوا و هوس مبادرت به این ازدواج‌ها نکرده و تنها دغدغه‌اش کمک به «زنان مجرد و فرزند آوری برای اسلام عزیز» است.</p>
      <p> </p>
      <p>مخالفان پای پست اینستاگرامی این موسسه با ادبیات سرزنش‌آمیز و گاه کلمات رکیک به مخالفت با تبلیغ چندهمسری پرداخته بودند. به‌جز زنان به‌عنوان مخالف این جریان، مردان زیادی هم نظرات مخالف خود را با این پدیده ابراز داشته و آن را نه در راستای کمک به حل مشکل ازدواج تعدادی از زنان که هوس مردان تنوع‌طلب عنوان کرده بودند.</p>
      <p> </p>
      <p>قانونی که به‌زعم این افراد نه در راستای کمک به مردان که برای استیفای حقوق چند هزار زن مجرد است. درنتیجه از نمایندگان مجلس درخواست می‌کنند که باید برای مردان متقاضی ازدواج با زنان بدون همسر بهره‌مندی از امتیازیات خاص تصویب شود.</p>
      <p> </p>
      <p>این اظهارات در حالی است که علاوه بر مدیران دولت روحانی، نمایندگان زن مجلس هم طی روزهای اخیر به‌شدت علیه ماجرای طرح‌شده موضع گرفتند. البته علی مطهری نماینده تهران در مجلس در زمره نمایندگانی بود که در <a href="https://www.asriran.com/fa/news/696952">گفت‌وگو با عصر ایران </a>چندهمسری را یک‌راه حل برای حل معضل اجتماعی شرایطی مانند حالا دانست که حدود 3 میلیون زن آماده ازدواج بیشتر از مردان در جامعه است.</p>
      <p> </p>
      <p> </p>
      <p>آن‌ها در مقابل این پرسش برخی کاربران در فضای مجازی در مقابل تک‌همسری بودن امام خمینی و رهبر انقلاب از مشورت‌های خصوصی و تعدد احکام این افراد سخن می‌گفتند و آن‌ها را مخالف جریان سازی‌هایشان نمی‌دانستند؛ اما به دنبال اظهارات روز گذشته حجت‌الاسلام‌والمسلمین شهاب مرادی از دیدار جمعی از فعالان حوزه خانواده با رهبر انقلاب در مردادماه امسال، موافقان تعدد زوجات سکوت پیشه کردند چون از زبان آیت‌الله خامنه‌ای بیان شد؛ «در بحث تعدد زوجات ملاحظاتی دارم و با توصیه به آن موافق نیستم».</p>
    </article>
  </body>
</html>