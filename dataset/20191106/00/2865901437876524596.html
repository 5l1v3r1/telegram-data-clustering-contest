<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/poraz-sa-cetiri-gola-razlike-na-marakani-samo-jos-fjorentina-1965-godine/341823"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Poraz sa četiri gola razlike na Marakani, samo još Fjorentina 1965. godine"/>
    <meta property="og:description" content="U bogatoj istoriji kluba, samo tri puta su crveno-beli na svom terenu gubili više od dva gola razlike..."/>
  </head>
  <body>
    <article>
      <h1>Poraz sa četiri gola razlike na Marakani, samo još Fjorentina 1965. godine</h1>
      <h2>U bogatoj istoriji kluba, samo tri puta su crveno-beli na svom terenu gubili više od dva gola razlike...</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Vremena su bila drugačija, Crvena zvezda je postavljala ozbiljnu evropsku silu. Jaz između bogatih i siromašnih u međuvremenu je produbljen i više no što bi većina navijača volela, ali jasno je da se o tome pitaju baš oni – bogati. A mi tu nismo, pa smo prinuđeni da se polako navikavamo na sasvim drugačiju fudbalsku realnost. Nažalost, ona nam ne ide u korist, pa je Crvena zvezda tako večeras izjednačila negativan rekord kluba.</p>
      <p>Nisu crveno-beli zaslužili ovako visok poraz, ali će u klupskim almanasima ostati zapisano da je Crvena zvezda 11. novembra 2019. godine protiv Totenhema na stadionu “Rajko Mitić“ doživela jedan od dva  najteža poraza tokom 58 sezona učešća u evropskim takmičenjima i ukupno 170 utakmica na domaćem terenu u evrokupovima.</p>
      <p>Samo tri puta do sada je Zvezda na svom terenu gubila sa više od dva gola razlike. A samo dva puta sa četiri razlike. Nije uvek prijatno prisećati se, ali treba pamtiti, jer tako se uči i raste.</p>
      <p>
        <b>NAJUBEDLJIVIJI ZVEZDINI PORAZI</b>
      </p>
      <p>
        <i>Kup sajamskih gradova 1965. godine: Fjorentina (0:4)<br/>Kup evropskih šampiona 1977: Borusija Menhengladbah (0:3)</i>
        <br/>
        <i>Liga šampiona 2018: Pari Sen Žermen (1:4)<br/>Liga šampiona 2019: Totenhem (0:4)</i>
      </p>
      <p>(FOTO: Reuters)</p>
    </article>
  </body>
</html>