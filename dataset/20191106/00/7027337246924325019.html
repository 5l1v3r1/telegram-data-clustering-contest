<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697099/%D8%A7%D8%A6%D8%AA%D9%84%D8%A7%D9%81-%D8%A7%D9%84%D9%86%D8%B5%D8%B1-%D9%81%D8%B1%D8%A7%DA%A9%D8%B3%DB%8C%D9%88%D9%86%E2%80%8C%D9%87%D8%A7-%D8%AA%D8%A7%DA%A9%D9%86%D9%88%D9%86-%D8%A8%D8%B1-%D8%B3%D8%B1-%D8%A8%D8%B1%DA%A9%D9%86%D8%A7%D8%B1%DB%8C-%DB%8C%D8%A7-%D8%A7%D8%B3%D8%AA%D8%B9%D9%81%D8%A7%DB%8C-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A8%D9%87-%D8%AA%D9%88%D8%A7%D9%81%D9%82-%D9%86%D8%B1%D8%B3%DB%8C%D8%AF%D9%87%E2%80%8C%D8%A7%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="ائتلاف النصر: فراکسیون‌ها تاکنون بر سر برکناری یا استعفای نخست وزیر به توافق نرسیده‌اند"/>
    <meta property="og:description" content="نشست‌های زیادی میان رهبران سیاسی در بغداد برگزار شد اما نبود عنصر دیگر یعنی ملت عراق و عدم آگاهی از نظر و موضع آنها درباره هرگونه توافقی (بر سر برکناری یا استعفای نخست وزیر)، باعث شده است توافق بر سر این موضوع سخت باشد."/>
  </head>
  <body>
    <article>
      <h1>ائتلاف النصر: فراکسیون‌ها تاکنون بر سر برکناری یا استعفای نخست وزیر به توافق نرسیده‌اند</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <p>
        <b>نشست‌های زیادی میان رهبران سیاسی در بغداد برگزار شد اما نبود عنصر دیگر یعنی ملت عراق و عدم آگاهی از نظر و موضع آنها درباره هرگونه توافقی (بر سر برکناری یا استعفای نخست وزیر)، باعث شده است توافق بر سر این موضوع سخت باشد.</b>
      </p>
      <p>نماینده ائتلاف النصر به رهبری حیدر العبادی در پارلمان عراق تاکید کرد، رهبران فراکسیون‌ها تاکنون بر سر راهکاری برای برکناری و یا استعفای نخست وزیر به اتفاق‌نظر نرسیده‌اند.</p>
      <p>به گزارش ایسنا، به نقل از سایت شبکه سومریه نیوز، فالح الزیادی، نماینده ائتلاف "النصر" در پارلمان عراق در جریان گفت‌وگویی مطبوعاتی تصریح کرد: سه روز گذشته بی‌نتیجه بود و رهبران فراکسیون‌ها بر سر راهکاری برای برکناری و یا استعفای نخست وزیر به اتفاق‌نظر نرسیدند.</p>
      <p>وی در ادامه افزود: نشست‌های زیادی میان رهبران سیاسی در بغداد برگزار شد اما نبود عنصر دیگر یعنی ملت عراق و عدم آگاهی از نظر و موضع آنها درباره هرگونه توافقی (بر سر برکناری یا استعفای نخست وزیر)، باعث شده است توافق بر سر این موضوع سخت باشد.</p>
      <p>در همین راستا، علی البیاتی، کارشناس امور سیاسی عراق خاطرنشان کرد: این حرف درست نیست که هیچ راه حلی مردم را راضی نمی‌کند و این امر تلاشی برای توجیه اقدامات خصمانه دولتی علیه تظاهرکنندگان است.</p>
      <p>البیاتی همچنین ادعا کرد: اساس راهکارهای مطرح شده تاکنون به دست تظاهرکنندگان نرسیده است، زیرا آنها واقعی یا واقع گرایانه نبودند و سران سه گانه نمی‌خواهند منصب خود را ترک کنند.</p>
    </article>
  </body>
</html>