<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/formula-shtaynmayera-vigidna-u-pershu-chergu-rosiyi-prezident-litvi-328625_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T00:47:00+00:00"/>
    <meta property="og:title" content="Формула Штайнмаєра вигідна у першу чергу Росії – президент Литви"/>
    <meta property="og:description" content="При цьому, додав лідер Литви, на окупованій російсько-терористичними військами демократичні вибори неможливі в принципі."/>
  </head>
  <body>
    <article>
      <h1>Формула Штайнмаєра вигідна у першу чергу Росії – президент Литви</h1>
      <h2>При цьому, додав лідер Литви, на окупованій російсько-терористичними військами демократичні вибори неможливі в принципі.</h2>
      <address>
        <time datetime="2019-11-06T00:47:00+00:00">06 Nov 2019, 00:47</time>
      </address>
      <p>Підписана у Мінську <a href="https://dt.ua/POLITICS/vidchuvayu-nebezpeku-dlya-krayini-korban-rozkritikuvav-formulu-shtaynmayera-327917_.html"><b>"формула Штайнмаєра"</b></a>, яка спрямована на врегулювання ситуації в Донбасі, у першу чергу вигідна Росії, а не Україні, заявив президент Литви Гітанас Науседа під час зустрічі з президентом Фінляндії Саулі Нііністе, передає видання <a href="https://ru.delfi.lt/news/politics/prezident-litvy-novye-mirotvorcheskij-plan-bolee-blagopriyaten-dlya-moskvy-chem-dlya-kieva.d?id=82703397">Delfi</a>.</p>
      <p>Зокрема, під час спільної прес-конференції з фінським лідером Науседа зазначив, що формула передбачає надання особливого статусу контрольованій проросійськими бойовиками території ще до проведення на ній місцевих виборів. А якщо міжнародні експерти підтвердять проведення виборів відповідно до демократичних стандартів, то Київ позбудеться юридичного впливу на східні території України. При цьому, додав лідер Литви, на окупованій російсько-терористичними військами демократичні вибори неможливі в принципі.</p>
      <p>"Хто-то спричиняє сильний тиск на український уряд, щоб якось домовитися з російською стороною і піти на поступки, проте ми не бачимо жодних поступок з російської сторони... З "формулою Штайнмаєра" все добре, однак, з моєї точки зору, вона більш сприятлива для Росії, а не України", – резюмував Науседа.</p>
      <p>1 жовтня президент Володимир Зеленський повідомив, що Тристороння контактна група <b><a href="https://dt.ua/POLITICS/zelenskiy-pidtverdiv-uzgodzhennya-formuli-shtaynmayera-325073_.html">погодила "формулу Штайнмаєра"</a></b> і розведення сил та засобів в районі Петрівського і Золотого. <a href="https://dt.ua/POLITICS/u-minsku-domovilisya-pro-rozvedennya-sil-u-donbasi-zelenskiy-325076_.html"><b>Мешканцям "сірої зони" Зеленський особисто гарантував безпеку</b></a>. Він також анонсував розробку нового <b><a href="https://dt.ua/POLITICS/zelenskiy-zaviv-pro-stvorennya-novogo-zakonu-schodo-osoblivogo-poryadku-samovryaduvannya-v-ordlo-325075_.html">законопроекту про "особливий статус" Донбасу з урахуванням "формули Штайнмаєра"</a></b>. </p>
      <p>Заяви <a href="https://dt.ua/UKRAINE/na-bankoviy-i-maydani-prohodyat-mitingi-proti-formuli-shtaynmayyera-325085_.html"><b>Зеленського спровокували масові протести</b></a> в Києві й інших українських містах. Найчисленнішою стала акція <a href="https://dt.ua/UKRAINE/uchasniki-ruhu-oporu-kapitulyaciyi-viyshli-na-marsh-proti-formuli-shtaynmayera-326266_.html"><b>"Ні капітуляції!" у День захисника України</b> </a>14 жовтня. Проти "Формули Штайнмаєра" виступили низка обласних і міських рад.</p>
      <p><b><a href="https://dt.ua/POLITICS/putin-vimagatime-zaliznih-garantiy-formuli-shtaynmayera-na-samiti-normandskoyi-chetvirki-323511_.html">Реалізації "формули Штайнмаєра" вимагає РФ</a></b>. У Кремлі заявили, що наполягатимуть на "письмових гарантіях" напередодні та під час саміту "Нормандської четвірки". </p>
      <p>Детальніше про "формулу Штайнмаєра" і наслідки її можливої реалізації читайте у статтях Тетяни Силіної <b><a href="https://dt.ua/internal/formula-viboru-324157_.html">"Формула вибору"</a> </b> і Костянтина Єлісєєва<b> <a href="https://dt.ua/internal/diyavol-u-formuli-325159_.html">"Диявол – у формулі"</a>, </b>а про перспективи виборів у ОРДЛО - в статті Ольги Айвазовської "<a href="https://dt.ua/internal/negnuchki-liniyi-ta-vibori-na-donbasi-326101_.html"><b>Негнучкі лінії і вибори на Донбасі</b></a>".</p>
      <footer>За матеріалами: <a href="https://dt.ua/go/aHR0cDovL3J1cy5kZWxmaS5sdi8=">Delfi.lv</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>