<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/batman-anche-andy-serkis-colin-farrell-cast.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Batman, anche Andy Serkis e Colin Farrell nel cast?"/>
    <meta property="og:description" content="Nuovi rumor riferiti al prossimo film di Batman indicano che Andy Serkis e Colin Farrell potrebbero far parte del progetto: ecco in quali ruoli.. Oltre a Robert Pattinson nel ruolo di Bruce Wayne,..."/>
  </head>
  <body>
    <article>
      <h1>Batman, anche Andy Serkis e Colin Farrell nel cast?</h1>
      <h2>Nuovi rumor riferiti al prossimo film di Batman indicano che Andy Serkis e Colin Farrell potrebbero far parte del progetto: ecco in quali ruoli.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Oltre a Robert Pattinson nel ruolo di Bruce Wayne, il nuovo film di <b>Batman</b> potrebbe includere nel cast anche <b>Andy Serkis</b> e <b>Colin Farrel</b>. A rivelarlo è il magazine Variety, citando alcune fonti vicine alla produzione.<br/><br/>Secondo quanto indicano le voci di corridoio, <b>Warner Bros.</b> avrebbe scritturato Serkis per interpretare la parte del maggiordomo <b>Alfred Pennyworth</b>. Peraltro <a href="https://multiplayer.it/notizie/batman-dopo-robert-pattinson-anche-andy-serkis-cast-film.html">non si tratta della prima volta che l'attore britannico viene accostato alla produzione</a>. A Colin Farrell andrebbe invece il compito di riportare sul grande schermo il <b>Pinguino</b>.<br/><br/>Nel film è già confermata la presenza di Zoe Kravitz nella parte di Catwoman, mentre Jeffrey Wright sarà il commissario Gordon. Paul Dano interpreterà invece il ruolo dell'Enigmista.<br/><br/>La pellicola racconterà la storia di un <a href="https://multiplayer.it/notizie/batman-non-eroe-afferma-robert-pattinson-parlando-del-nuovo-film.html">giovane Bruce Wayne</a>, alle prese con un caso da risolvere che metterà alla prova le sue capacità da detective e lo porterà a confrontarsi con nemici del calibro di Joker, Spaventapasseri, Bane, Poison Ivy, Catwoman e Ra's al Ghul.</p>
      <figure>
        <img src="https://multiplayer.net-cdn.it/thumbs/images/2019/11/06/andy-serkis-colin-farrell-999x566_jpg_1400x0_crop_upscale_q85.jpg"/>
      </figure>
    </article>
  </body>
</html>