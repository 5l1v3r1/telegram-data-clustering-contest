<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nista-dobro-za-zmajeve/341703"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Ništa dobro za Zmajeve"/>
    <meta property="og:description" content="Cedevita Olimpija zasad ima pet poraza u evropskom takmičenju"/>
  </head>
  <body>
    <article>
      <h1>Ništa dobro za Zmajeve</h1>
      <h2>Cedevita Olimpija zasad ima pet poraza u evropskom takmičenju</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Koliko dobro sezona ide za Cedevita Olimpiju na Jadranu, toliko loše sve deluje u Evrokupu gde trenutno imaju apsolutno sve poraze. Iako su na startu ovog evropskog takmičenja igrali sasvim korektno i dobro parirali rivalima, potpuni krah se desio prethodne sedmice protiv Huventuda u Badaloni kada su primili stotku. Večeras će gostovati Darušafaki, koja ima velike ambicije da se plasira u drugu fazu takmičenja.</p>
      <p>Teško je ne uvideti da bi možda sve bilo drugačije po Zmajeve da su baš u tom prvom kolu protiv Darušafake došli do pobede. Odigrali su fantastičnu prvu četvrtinu, u jednom trenutku su imali čak 14 poena na svojoj vodenici, ali su onda naprasno stali, dozvolili turskom sastavu da upiše čak 13 poena u nizu i da već do poluvremena povede. Pokušavala je ekipa iz Stožica da se donekle vrati u igru u drugom poluvremenu, činilo se da će u tome i uspeti, ali je Darušafaka ipak uspela da stavi konačnu tačku na meč.</p>
      <related>
        <a href="https://www.mozzartsport.com/kosarka/vesti/na-celu-aba-lige-na-dnu-evrokupa/341710"/>
      </related>
      <p>Cedevita Olimpija na meč u Istanbul putuje nakon prvog poraza u ABA ligi od ekipe Mornara u Baru, koji je obeležio veliki incident na kraju utakmice kada je jedan navijač domaće ekipe uleteo na teren i napao <b>Rajana</b> <b>Boutrajta</b> trubom, nakon što se ovaj pomalo i nesportski poneo i ukrao loptu domaćima kada su ovi samo želeli da istroše vreme do kraja utakmice, jer je sve bilo rešeno.</p>
      <p>Bilo kako bilo, trener Zmajeva, <b>Slaven</b> <b>Rimac</b>, pred gostovanje u Istanbulu ima velika očekivanja i kaže da ga ne interesuje podatak da njegov tim trenutno ima sve poraze u Evrokupu.<br/><b>„Svaka utakmica u Evrokupu je za nas posebna, jer imamo određena očekivanja. Bez obzira na dosadašnje poraze, moramo duel sa Darušafakom uzeti za ozbiljno, prikazati bolju predstavu i igru u odnosu na poslednje dve utakmice. Na meču sa Mornarom u Baru smo ponovo samo deo susreta odigrali dobro, a nakon toga je usledio veliki pad u igri. To moramo popraviti kako znamo i umemo. Darušafaka će večeras biti daleko motivisanija pošto ova utakmica dosta znači u borbi za plasman u drugu fazu. Naš motiv sigurno neće biti doveden u pitanje, ali moramo pokazati. Verujem momcima i ostatku stručnog štaba“</b>, istakao je <b>Rimac</b>.</p>
      <p>Ljubljanski tim nakon ovog meča za vikend očekuje i veliki slovenački derbi za vrh tabele u ABA ligi. Protivnik će biti ekipa Primorske i to u Kopru, što bi mogla da bude izuzetno teška utakmica za ekipu iz Stožica.</p>
      <p>
        <b>EVROKUP - 6. kolo</b>
      </p>
      <p>
        <i>
          <u>
            <b>GRUPA A</b>
          </u>
        </i>
      </p>
      <p><b>Utorak</b><br/>Andora - Monako 95:68<br/>/Hana 16 - Bakner 16/</p>
      <p>
        <b>Sreda</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4498942">18.30: (1,07) Promiteas (25,0) Makabi Rišon (8,50)</a>
          <br/>
          <a href="https://www.mozzartbet.com/sr/kladjenje-2018#/match/4499047">20.30: (1,17) Virtus (20,0) Ulm (5,50)</a>
        </b>
      </p>
      <figure>
        <img src="https://mozzartsport.com/upload/CKEditor/05.11.2019./a%20grupaec.jpg"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p><b>Utorak</b><br/>Lokomotiva Kubanj - Ritas 82:87<br/>/Kulagin 18 - Kairis 16/</p>
      <p>Partizan - Venecija 69:83<br/>/Tomas 18 - Vot 27/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499045">20.00: (2,30) Limož (14,5) Tofaš (1,70)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./bgrupa%20ec.jpg"/>
      </figure>
      <p>
        <i>
          <u>
            <b>GRUPA C</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498949">17.30: (1,30) Uniks (16,0) Breša (3,90)</a><br/><a href="https://www.mozzartbet.com/sr/kladjenje-2018#/match/4498950">18.15: (1,30) Darušafaka (16,0) Cedevita Olimpija (3,90)</a><br/><a href="https://www.mozzartbet.com/sr/kladjenje-2018#/match/4499046">20.45: (1,30) Huventud (16,0) Nanter (3,90)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./c%20grupaec.jpg"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p><b>Utorak</b><br/>Galatasataj - Trento 76:81<br/>/Herison 18 - Forej 19/</p>
      <p>Arka - Oldenburg 61:73<br/>/Župarga 19 - Sirs 16/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499048">19.00: (2,55) Budućnost (14,5) Unikaha (1,60)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./d%20grupa%20Ec.jpg"/>
      </figure>
      <p>
        <i>
          <b>*** kvote su podložne promenama</b>
        </i>
      </p>
      <p>
        <b>Foto: </b>
        <i>ABA liga (KK Budućnost VOLI)</i>
      </p>
      <hr/>
      <figure>
        <iframe src="https://www.youtube.com/embed/0R14eYXxcBw" width="425" height="349" data-service="Youtube" scrolling="no"/>
      </figure>
      <p><b>Foto</b>: <i>ABA liga (Mornar Bar / Media PRO)</i></p>
    </article>
  </body>
</html>