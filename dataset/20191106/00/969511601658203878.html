<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/metropolitan-residence-companie-controlata-de-dan-dragulin-vrea-sa-faca-un-complex-cu-230-de-apartamente-in-nordul-capitalei-proiect-de-100-mil-euro-18546834"/>
    <meta property="og:site_name" content="BusinessMagazin"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Metropolitan Residence, companie controlată de Dan Drăgulin, vrea să facă un complex cu 230 de apartamente în nordul Capitalei, proiect de 100 mil.euro"/>
    <meta property="og:description" content="Metropolitan Residence, companie controlată de Dan Drăgulin, vrea să investească 100 milioane euro pentru dezvoltarea unui complex rezidenţial cu 230 de apartamente în zona de nord a Bucureştiului."/>
  </head>
  <body>
    <article>
      <h1>Metropolitan Residence, companie controlată de Dan Drăgulin, vrea să facă un complex cu 230 de apartamente în nordul Capitalei, proiect de 100 mil.euro</h1>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Metropolitan Residence, companie controlată de Dan Drăgulin, vrea să facă un complex cu 230 de apartamente în nordul Capitalei, proiect de 100 mil.euro</h3>
      <p>Metropolitan Residence, companie controlată de Dan Drăgulin, vrea să investească 100 milioane euro pentru dezvoltarea unui complex rezidenţial cu 230 de apartamente în zona de nord a Bucureştiului.</p>
      <p>Metropolitan Residence, companie controlată de Dan Drăgulin, vrea să investească 100 milioane euro pentru dezvoltarea unui complex rezidenţial cu 230 de apartamente în zona de nord a Bucureştiului, </p>
      <p>Proiectul Crown Towers va fi ridicat pe un teren situat în imediata apropiere a Cartierului Francez, în zona Şoseaua Nordului – Herăstrău. Complexul va include, pe lângă locuinţe, şi spaţii de birouri, retail şi un centru de agrement, urmând să fie realizat în două etape.</p>
      <p>„Crown Towers va fi un produs nou, care le va oferi stilul de viaţă cosmopolit pe care şi-l doresc, atât prin locaţie, cât şi prin design şi prin servicii, oferindu-le posibilitatea de a-şi personaliza la maximum apartamentele şi punându-le la dispoziţie un sistem smart home care va schimba complet modul de interacţiune cu spaţiul de locuit”, afirmă Silviu Grigorescu, General Manager, Metropolitan Residence.</p>
      <p>În prima fază a proeictului vor fi construite 156 de apartamente, cu suprafeţe cuprinse între 90 şi 650 mp şi un corp de clădire cu spaţii de birouri, care vor avea în total o suprafaţă de 4.530 mp. Prima fază se estimează că va fi finalizată până la sfârşitul anului 2021.</p>
      <p>În cea de-a doua etapă a proiectului, se vor construi apartamente şi birouri, dar şi un centru de agrement.</p>
      <p>Metropolitan l-a cooptat recent pe Silviu Grigorescu în funcţia de General Manager. Acesta are o experienţă de peste 12 ani în real estate şi de-a lungul timpului, a condus operaţiunile locale ale Hanner România şi s-a ocupat personal de proiecte precum Carol Park Residence, The Park şi Fabrica de Bere.</p>
      <p>Metropolitan Residence este unul dintre cei mai mari dezvoltatori imobiliari cu capital 100% românesc. Compania a fost lansată în 2010 şi a dezvoltat  17 ansambluri rezidenţiale cu peste 3.000 apartamente. Valoarea investiţiilor depăşeşte 200 de milioane de euro.</p>
      <p> </p>
    </article>
  </body>
</html>