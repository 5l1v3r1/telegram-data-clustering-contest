<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697062/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%A8%D8%B1%D8%AE%DB%8C-%DA%A9%D8%B4%D9%88%D8%B1%D9%87%D8%A7-%D8%A7%D8%B2-%D8%B9%D9%86%D9%88%D8%A7%D9%86-%D8%AA%D9%88%D8%B5%DB%8C%D9%87-%D8%AD%D9%82%D9%88%D9%82-%D8%A8%D8%B4%D8%B1%DB%8C-%D8%B3%D9%88%D8%A1-%D8%A7%D8%B3%D8%AA%D9%81%D8%A7%D8%AF%D9%87-%D9%86%DA%A9%D9%86%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="لاریجانی: برخی کشورها از عنوان &quot;توصیه&quot; حقوق بشری سوء استفاده نکنند"/>
    <meta property="og:description" content="نهایت تلاش خود را خواهیم نمود تا جلسه در چارچوب ماموریت مطلوب پیش رود. مجدداً از اهتمام ایران به همکاری با دفتر کمیسرعالی حقوق بشر ملل متحد و سازو کار یو پی آر تشکر می نمایم."/>
  </head>
  <body>
    <article>
      <h1>لاریجانی: برخی کشورها از عنوان "توصیه" حقوق بشری سوء استفاده نکنند</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <p>
        <b>نهایت تلاش خود را خواهیم نمود تا جلسه در چارچوب ماموریت مطلوب پیش رود. مجدداً از اهتمام ایران به همکاری با دفتر کمیسرعالی حقوق بشر ملل متحد و سازو کار یو پی آر تشکر می نمایم.</b>
      </p>
      <p>هیات جمهوری اسلامی ایران به سرپرستی محمدجواد لاریجانی با رئیس شورای حقوق بشر سازمان ملل متحد دیدار و گفتگو کرد.</p>
      <p>به گزارش ایسنا، به نقل از پایگاه اطلاع رسانی ستاد حقوق بشر قوه قضائیه، محمد جواد لاریجانی و هیات همراه، عصر روز سه شنبه 14 آبان 1398، با رئیس شورای حقوق بشر که سفیر سنگال است در مقر سازمان ملل ملاقات کرد.<br/><br/>دبیر ستاد حقوق بشر در این دیدار گفت: ما معتقدیم که مهم ترین مشکل توسعه حقوق بشر، مسئله آلودگی آن به سیاست بازی، تبعیض و سوء استفاده سیاسی عمدتاً توسط کشورهای غربی است و سیاست ما قویاً مبارزه با این فکر مهلک است. به همین دلیل اعتقاد به تقویت یو پی آر داریم.<br/><br/>لاریجانی در ادامه اشاره کرد: شما به عنوان رئیس شورا، تاکنون به خوبی هدایت جلسات را انجام داده اید. مهم این است که انصاف رعایت شود و برخی کشورها از عنوان توصیه استفاده نکنند و تهاجمات سیاسی را به عمل آورند.<br/><br/>در ادامه رئیس شورا ضمن تشکر از فعالیت های جمهوری اسلامی ایران گفت: نهایت تلاش خود را خواهیم نمود تا جلسه در چارچوب ماموریت مطلوب پیش رود. مجدداً از اهتمام ایران به همکاری با دفتر کمیسرعالی حقوق بشر ملل متحد و سازو کار یو پی آر تشکر می نمایم.<br/><br/>لازم به ذکر است، این ملاقات با حضور آقایان حجت الاسلام و المسلمین محمد مصدق معاون حقوقی قوه قضائیه، اسماعیل بقائی هامانه نماینده دائم جمهوری اسلامی ایران نزد دفتر اروپایی سازمان ملل در ژنو و خانم اولاد قباد رئیس فراکسیون زنان مجلس شورای اسلامی برگزار گردید.</p>
    </article>
  </body>
</html>