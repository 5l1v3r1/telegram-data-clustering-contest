<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ministrul-economiei-primaria-bucuresti-sa-fie-constienta-ca-luni-radet-ar-putea-intra-in-faliment-18549305"/>
    <meta property="og:site_name" content="BusinessMagazin"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Ministrul Economiei: Primăria Bucureşti să fie conştientă că, luni, RADET ar putea intra în faliment"/>
    <meta property="og:description" content="Ministrul Economiei Virgil Popescu a avertizat-o pe primarul general al Capitalei Gabriela Firea să fie pregătită în cazul în care instanţa va declara, luni, falimentul Regiei de Distribuţie şi Transport al Energiei Termice (RADET)."/>
  </head>
  <body>
    <article>
      <h1>Ministrul Economiei: Primăria Bucureşti să fie conştientă că, luni, RADET ar putea intra în faliment</h1>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://www.businessmagazin.ro/autor/alexandru-costea" target="_blank">Alexandru Costea</a></address>
      <h3>Ministrul Economiei: Primăria Bucureşti să fie conştientă că, luni, RADET ar putea intra în faliment</h3>
      <p>Ministrul Economiei Virgil Popescu a avertizat-o pe primarul general al Capitalei Gabriela Firea să fie pregătită în cazul în care instanţa va declara, luni, falimentul Regiei de Distribuţie şi Transport al Energiei Termice (RADET).</p>
      <p>"Mâine (joi - n.r.), la Ministerul Economiei, dar în sediul Ministerului Energiei, vor demara întâlnirile cu toţi producătorii ELCEN. ELCEN e pe primul loc. Eu vreau ca Primăria să fie foarte conştientă că s-ar putea ca luni instanţa să declare falimentul RADET. ELCEN este pregătit şi are stocuri suficiente să livreze energie termică pentru locuitorii Bucureştiului, numai că trebuie să fie pregătită, inclusiv Primăria Bucureşti, inclusiv în cazul în care RADET nu mai poate să funcţioneze declarându-se falimentul cine să cumpere acel agent termic pentru bucureşteni, s-o cumpere Primăria direct", a afirmat Virgil Popescu, miercuri, la evenimentul preluării mandatului de la Ministerul Energiei.</p>
      <p>Luberalul a mai precizat că Gabriela Firea trebuie să se asigure ca toată subvenţia dată bucureştenilor să fie plătită către ELCEN.</p>
      <p>"Eu cred că se va găsi o soluţie la nivelul Ministerului pentru acest lucru şi prin dialog vom rezolva problema. Mi-aş dori să nu avem situaţia aceasta dar mă aştept ca Primăria să fie pregătită şi pentru acest scenariu", a completat Popescu.</p>
      <p>RADET a solicitat Primăriei Capitalei plata subvenţiei pentru doar 32% din energia termică livrată de ELCEN, a anunţat, pe 31 octombrie, administratorul insolvenţei ELCEN, compania Sierra Quadrant.</p>
    </article>
  </body>
</html>