<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/pewdiepie-generazione-z-lo-preferisce-a-lebron-james-elon-musk.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="PewDiePie, la generazione Z lo preferisce a LeBron James e Elon Musk"/>
    <meta property="og:description" content="PewDiePie spopola tra i ragazzi nati dal 1995 al 2009: lo streamer svedese ha la meglio su LeBron James, Steph Curry e Elon Musk.. Felix Kjellberg, meglio conosciuto in rete con il nickname PewDie..."/>
  </head>
  <body>
    <article>
      <h1>PewDiePie, la generazione Z lo preferisce a LeBron James e Elon Musk</h1>
      <h2>PewDiePie spopola tra i ragazzi nati dal 1995 al 2009: lo streamer svedese ha la meglio su LeBron James, Steph Curry e Elon Musk.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Felix Kjellberg, meglio conosciuto in rete con il nickname <b>PewDiePie</b>, è la celebrità di sesso maschile più popolare per la <b>Generazione Z</b>, ovvero i nati tra il 1995 e il 2009. Secondo quanto svela un recente report, lo youtuber svedese ha scavalcato in questa speciale classifica personalità del calibro di <b>LeBron James</b>, Steph Curry ed <b>Elon Musk</b>.<br/><br/>L'analisi è stata effettuata dalla società di ricerca <b>Morning Consult</b>. Come si può notare nell'immagine disponibile in fondo alla notizia, il 95% degli intervistati ha detto di sapere chi fosse PewDiePie, mentre il 62% ha una visione favorevole del personaggio. LeBron James, celebre cestista attualmente sotto contratto con i Los Angeles Lakers, è conosciuto dal 95% dei soggetti interpellati mentre solo il 55% ha espresso pareri positivi nei suoi confronti.<br/><br/>La categoria <b>Gaming</b> è stata la più significativa per gli utenti di sesso maschile, con il 62% delle persone intervistate che ha detto di aver seguito almeno un <b>influencer</b> del settore. Segue Fitness/Sport con il 41% e Food con il 35%.<br/><br/>Tra le donne la celebrità più conosciute e apprezzate sono la cantante Beyoncé, l'attrice Zendaya e lo youtuber Shane Dawson. Per quanto riguarda le categorie, ai primi posti troviamo Beauty/Skin Care con il 59% e Fashion con il 49%.<br/><br/>Dal sondaggio, eseguito su un campione di persone di età compresa tra i 13 e i 38 anni, quasi tre quarti degli appartenenti alla Generazione Z e ai Millenials (i nati tra il 1980 e il 1994) segue abitualmente gli influencer. Per gli uomini la piattaforma principale è <a href="https://multiplayer.it/notizie/youtube-gli-streamer-ora-possono-fare-soldi-vendendo-sticker.html">YouTube</a>, mentre per le donne è <a href="https://multiplayer.it/notizie/instagram-suicidio-autolesionismo-nuove-restrizioni-tenere-utenti-al-sicuro.html">Instagram</a>. Solo il 3% degli appartenenti alla Gen Z dichiara di utilizzare <a href="https://multiplayer.it/notizie/facebook-ora-chiama-facebook.html">Facebook</a> per seguire gli influencer, mentre per il Millenials la percentuale sale al 23%.</p>
      <figure>
        <img src="https://multiplayer.net-cdn.it/thumbs/images/2019/11/06/pewdiepie-gen-z-survey-1194500_jpeg_1400x0_crop_upscale_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2016/07/12/pewdiepie-revelmode_jpg_1400x0_q85.jpg"/>
      </figure>
      <ul>
        <li>
          <a href="https://comicbook.com/gaming/2019/11/05/pewdiepie-gen-z-followers-lebron-james-elon-musk/">Fonte</a>
        </li>
      </ul>
    </article>
  </body>
</html>