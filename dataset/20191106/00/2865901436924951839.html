<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/hejvordova-partija-karijere-39-poena-bez-promasaja-za-dva-lebron-opet-tripl-dabl-jokic-ispod-proseka/341742"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Hejvordova partija karijere – 39 poena bez promašaja za dva! Lebron opet tripl-dabl, Jokić ispod proseka"/>
    <meta property="og:description" content="Šesta uzastopna pobeda Lejkersa"/>
  </head>
  <body>
    <article>
      <h1>Hejvordova partija karijere – 39 poena bez promašaja za dva! Lebron opet tripl-dabl, Jokić ispod proseka</h1>
      <h2>Šesta uzastopna pobeda Lejkersa</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Iako je <b>Lebron Džejms </b>upisao novi tripl-dabl i vodio Lejkerse do pobede u Čikagu, faca večeri u NBA ligi je <b>Gordon Hejvord</b>!</p>
      <p>Krilo Bostona je sinoć odigralo partiju karijere. <b>Hejvord</b> je u Klivlendu ubacio 39 poena, postavio rekord karijere, zapečatio pobedu Bostona košem za 118:113, a tokom utakmice je za dva poena šutirao neverovatnih 16/16! Postao je uz <b>Vilta</b> <b>Čemberlena</b> jedini igrač u istoriji NBA lige koji je upisao 16 pogodaka za dva poena bez promašaja.</p>
      <p><b>Hejvord</b> je u leto 2018. došao u Boston kao veliko pojačanje iz Jute i već u prvoj utakmici doživeo stravičan prelom noge zbog kojeg je propustio celu prošlu sezonu. Vratio se ove sezone na parket i sinoć pokazao da će biti od ogromne koristi Seltiksima u borbi za vlast na Istoku. Pored 39 poena, upisao je sedam skokova i osam asistencija. <b>Hejvord</b> je veliku pomoć imao i u <b>Kembi</b> <b>Vokeru</b> koji je meč završio sa 25 poena i sedam uhvaćenih lopti. Klivlend je tek u finišu poslednje četvrtine uspeo da se vrati u meč i spusti razliku koji je najčešće iznosila desetak razlike za Seltikse, ali nije imao snage i kvaliteta za totoalni preokret. <b>Kolin</b> <b>Sekston</b> je upisao 21 poen kao najefikasniji igrač Kavsa.</p>
      <p>U Čikagu je u centru pažnje bio <b>Lebron</b> <b>Džejms</b>. As Los Anđeles Lejkersa je upisao treći tripl-dabl zaredom u šestoj pobedi svog tima u nizu. Lejkersi su savladali Bulse 118:112, a <b>Lebron</b> je upisao 30 poena, 10 skokova i 11 asistencija. Na drugoj strani je <b>Zek</b> <b>Levin</b> sa 26 poena bio prva perjanica Čikaga koji je vodio u većem delu meča. U finišu prvog poluvremena, Bulsi su imali čak i 19 poena prednosti, vodili desetak razlike i u trećem kvartalu, ali nisu izdržali do kraja. Serijom od 13:0 na početku poslednje četvrtine, Lejkersi su preokrenuli i nastavili sa serijom pobeda.</p>
      <p>Srpski centar <b>Nikola</b> <b>Jokić</b> je odigrao partiju ispod svog proseka, ali je dao doprinos Denverovoj pobedi nad Majamijijem od 109:89. <b>Jokić</b> je meč završio sa samo devet poena za 23 poena, šutirao je 4/12 iz igre i imao po pet skokova i asistencija. <b>Džimi</b> <b>Batler</b> je sa 16 poena bio najefikasniji u Majamiju.</p>
      <p>Najzanimljiviji meč večeri je viđen u Šarlotu gde su domaći Hornetsi posole produžetaka savladali Indijanu 122:120. Pobednika je rešio <b>Devonte</b> <b>Grejem</b> poenima sa linije penala u poslednjem sekundu meča. <b>Grejem</b> je bio apsolutni junak pobede sa 35 poena, dok je <b>Voren</b> na drugoj strani ubacio dva manje.  </p>
      <p>
        <b>NBA rezultati</b>
      </p>
      <p>Klivlend – Boston 113:119<br/>/Sekston 21 – Hejvord 29/</p>
      <p>Čikago 112 - LA Lejkers 118<br/>/Levin 26 – Džejms 30/</p>
      <p>Denver – Majami 109:89<br/>/Mari 21 – Batler 16/</p>
      <p>Šarlot – Indijana 122:120 (113:113)<br/>/Grejem 35 – Voren 33/</p>
      <p>Atlanta – San Antonio 108:100<br/>/Jang 29 - Derozan 22/</p>
      <p>Oklahoma – Orlando 102:94<br/>/Džildžus-Aleksander 24 – Gordon 15/</p>
      <figure>
        <img src="https://mozzartsport.com/upload/CKEditor/03.11.2019/zapad.jpg"/>
      </figure>
      <figure>
        <img src="https://mozzartsport.com/upload/CKEditor/03.11.2019/istok.jpg"/>
      </figure>
      <p>(FOITO: Reuters)</p>
    </article>
  </body>
</html>