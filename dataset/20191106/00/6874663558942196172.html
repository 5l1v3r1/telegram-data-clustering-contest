<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773127,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="המסחר בבורסת תל אביב ננעל בירידות; בזק טיפסה ב-4.7%"/>
    <meta property="og:description" content="המדדים המובילים ת&quot;א 35 ות&quot;א 125 נחלשו ב-0.5%; בלטו במסחר: בזק סיימה בראש ת&quot;א 35, כשברקע קרן סרצ'לייט דוחקת לאשר את עסקת רכישתה; הראל השקעות איבדה 1.8%, מגדל ביטוח מחקה 3.9% והפניקס נחלשה ב-2.5% - מדד ת&quot;א ביטוח נחתך ב-1.3%. בתחתית ת&quot;א 35 פריגו שנחלשה ב-4%, אלוט זינקה ב-8.9% בראש ת&quot;א 90"/>
  </head>
  <body>
    <article>
      <h1>המסחר בבורסת תל אביב ננעל בירידות; בזק טיפסה ב-4.7%</h1>
      <h2>המדדים המובילים ת"א 35 ות"א 125 נחלשו ב-0.5%; בלטו במסחר: בזק סיימה בראש ת"א 35, כשברקע קרן סרצ'לייט דוחקת לאשר את עסקת רכישתה; הראל השקעות איבדה 1.8%, מגדל ביטוח מחקה 3.9% והפניקס נחלשה ב-2.5% - מדד ת"א ביטוח נחתך ב-1.3%. בתחתית ת"א 35 פריגו שנחלשה ב-4%, אלוט זינקה ב-8.9% בראש ת"א 90</h2>
      <address><time datetime="2019-11-06T00:00:00+00:00">06 Nov 2019</time> by <a rel="author">נועם לנדמן</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>17:25 -</b> המסחר בבורסת תל אביב ננעל בירידות: המדדים המובילים ת"א 35 ות"א 125 נחלשו ב-0.5%. בלטו במסחר: בזק בראש ת"א 35 - טיפסה ב-4.7%, כשברקע קרן סרצ'לייט דוחקת לאשר את עסקת רכישתה, הראל השקעות איבדה 1.8% לאחר ההודעה על הפרשת 900 מיליון שקל, מגדל ביטוח מחקה 3.9% והפניקס נחלשה ב-2.5% - מדד ת"א ביטוח נחתך ב-1.3%. בתחתית ת"א 35 פריגו שנחלשה ב-4%. אלוט זינקה ב-8.9% בראש ת"א 90.</p>
      <p><b>16:50 -</b> <a href="https://www.calcalist.co.il/markets/articles/0,7340,L-3773225,00.html">רשות ניירות ערך פרסמה מסמך 'עשה ואל תעשה' למבקשים להכניס פעילות קנאביס לבורסה</a>: רומזת לחברות הקנאביס להתאים את הערכות השווי שלהן לקראת הדוחות המסכמים והוציאה סיכום ליקויים וכשלים שנתגלו בדיווחי חברות הקנאביס של חלק מהחברות הנסחרות; רשות ני"ע: "ממצאי הרשות העלו פערי מידע מהותיים בסוגיות שנבדקו על ידה".</p>
      <p><b>16:00 -</b> <a href="https://www.calcalist.co.il/stocks/home/0,7340,L-3959-1095819,00.html?quote=%D7%A4%D7%A8%D7%99%D7%95%D7%9F%20%D7%A0%D7%98%D7%95%D7%95%D7%A8%D7%A7">פריון נטוורק</a> עקפה את התחזיות ועלתה בהכנסות וברווחים: <a href="https://www.calcalist.co.il/markets/articles/0,7340,L-3773209,00.html">הכנסות החברה הדואלית עלו ברבעון השלישי ב-15% ל-65.8 מיליון דולר</a>, לעומת הכנסות הרבעון המקביל אשתקד שעמדו על 57.2 מיליון דולר, ועברו את ציפיות השוק להכנסות ממוצעות של 64.33 מיליון דולר.</p>
      <p><b>14:25 -</b> שלוש שעות לסיום המסחר בבורסת תל אביב: מחזור המסחר עומד על 660 מיליון שקל - פתאל החזקות (עוסקת בתחום המלונאות בארץ ובאירופה) מחזיקה במחזור מסחר חריג של 115 מיליון שקלים - הגדול ביותר היום בבורסת ת"א, ובפער גדול מלאומי, המחזיקה במחזור של 39 מיליון שקלים.</p>
      <p><b>13:20 -</b> קרן סרצ'לייט מבהירה - אם עסקת הרכישה של <a href="https://www.calcalist.co.il/stocks/home/0,7340,L-3959-230011,00.html?quote=%D7%91%D7%96%D7%A7">בזק</a> לא תאושר באופן מיידי על ידי משרד התקשורת, היא <a href="https://www.calcalist.co.il/markets/articles/0,7340,L-3773191,00.html">שומרת לעצמה את הזכות לסגת מהעסקה</a>. על רקע סירובו של שר התקשורת דוד אמסלם לחתום על ההיתר עד לאישור היועמ"ש - למרות שהדבר לא נדרש משפטית - הודיעה הרוכשת לבי-קום: "אנו מבינים שאם ההיתר לא יינתן היום, הקלוזינג לא יתבצע עד לדד ליין - אנו שומרים לעצמנו את הזכות להודיע על ביטול ההסכם לפי התנאים האמורים בו".</p>
      <figure>
        <img src="https://images1.calcalist.co.il/PicServer3/2018/12/26/872675/1NL.jpg"/>
        <figcaption>שר התקשורת דוד אמסלם <br/>צילום: אלכס קולומויסקי</figcaption>
      </figure>
      <p><b>12:30 -</b> <a href="https://www.calcalist.co.il/stocks/home/0,7340,L-3959-1156926,00.html?quote=%D7%92'%D7%A0%D7%A8%D7%99%D7%99%D7%A9%D7%9F%20%D7%A7%D7%A4%D7%99%D7%98%D7%9C">ג'נריישן קפיטל</a>, המשקיעה בחברת <a href="https://www.calcalist.co.il/stocks/home/0,7340,L-3959-769026,00.html?quote=%D7%A8%D7%A4%D7%A7">רפק</a> אנרגיה המייצרת חשמל, מעדכנת כי היום סיימה תחנת הכוח רמת גבריאל של רפק את מבחני הקבלה והביצועים של חברת החשמל ובכך הושלמו בהצלחה הבדיקות של התחנה. למועד הדוח, פנתה רמת גבריאל לרשות החשמל לקבלת רישיון יצור קבוע שצפוי להתקבל במהלך חודש נובמבר 2019 .עם קבלת רישיון הייצור תחל תחנת הכח בהפעלה מסחרית ותספק 73 מגה וואט ללקוחותיה. כמו כן, הקמת קו הקיטור בתחנת רמת גבריאל הושלמה, ובמהלך חודש דצמבר צפויה התחנה להשלים את היערכותה לאספקת קיטור ותחל באספקת הקיטור למפעל נילית. </p>
      <p><b>11:35 -</b> אייל דבי, מנהל מחקר מניות ישראליות בלאומי שוקי הון, עם תובנות על הדיווח שהוציאה הראל השקעות: "על אף העובדה שזו לא הפעם הראשונה, הרי שמההיבט הכלכלי יש להתייחס להגדלת העתודות כאל אירוע "חד-פעמי". הכיצד? התשובה לכך פשוטה - לא מדובר במגמה שצפויה לחזור על עצמה. במילים אחרות, תוחלת ההפסדים/רווחים בשנים הבאות – כתוצאה מהשינויים בעקום הריבית והגדלת העתודות – תנוע במקרה הגרוע סביב האפס. אנחנו, למשל, מעריכים שיהיו יותר רווחים מהפסדים".</p>
      <p>דבי מוסיף כי "הראל היא הסנונית הראשונה: הגדלת העתודות איננה תופעה שרלוונטית רק להראל השקעות, כך שברור שגם יתר חברות הביטוח ייפגעו ממנה עד מאד (ברבעון השלישי)".</p>
      <p><b>10:40 - </b><a href="https://www.calcalist.co.il/stocks/home/0,7340,L-3959-1129543,00.html?quote=%D7%90%D7%95%D7%A4%D7%A7%D7%95%20%D7%94%D7%9C%D7%AA'">אופקו</a> פרסמה את הדוח הרבעוני שלה: הכנסות החברה ירדו ל-228 מיליון דולר ברבעון השלישי של 2019 מ-249 מיליון דולר ברבעון המקביל אשתקד. המניה יורדת ב-1.9% ומתחילת השנה מחקה 52%.</p>
      <p><b>9:50 - </b>המסחר נפתח: המדדים ת"א 35 ות"א 125 יורדים ב-0.1%; איי.אפ.אפ עולה ב-1.6% בפסגת ת"א 35, טבע יורדת ב-2% בתחתית, הראל יורדת ב-1.3% לאחר ההודעה על הפרשה של 900 מיליון שקל בדוחות הרבעון השלישי; את ת"א 90 מובילה אלוט שמטפסת ב-4.8%, אדגר יורדת ב-3.3% בתחתית המדד.</p>
      <p><b>9:30 - </b><a href="https://www.calcalist.co.il/stocks/home/0,7340,L-3959-585018,00.html?quote=%D7%94%D7%A8%D7%90%D7%9C%20%D7%94%D7%A9%D7%A7%D7%A2%D7%95%D7%AA">הראל</a>מודיעה על הפרשת ענק של 900 מיליון שקל לפני מס שתיעשה בדוחות הרבעון השלישי, לחיזוק עתודות ההון של החברה, 600 מיליון שקל מתוכם בשל ביטוחי הסיעוד של החברה. כתוצאה מכך החברה צפויה לרשום הפסד כולל של 260-200 מיליון שקל ברבעון. </p>
      <p><b>7:40 - </b>בורסת תל אביב תיפתח הבוקר על רקע התנועות הקלות שנרשמות בשווקים הבינ"ל, שנכנסו לסוג של עמדת המתנה לקראת עדכונים על התפתחויות בחזית שיחות הסחר. <a href="https://www.calcalist.co.il/articles/0,7340,L-3773070,00.html">מדד דאו ג'ונס עלה אמש ב-0.1%</a>, S&amp;P 500 ירד ב-0.1%, נאסד"ק ננעל ללא תנועה מהותית, מדד ניקיי עולה ב-0.1%, האנג סנג יורד ב-0.1% ושנגחאי נחלש ב-0.2%.</p>
      <p>אתמול בבורסה <a href="https://www.calcalist.co.il/markets/articles/0,7340,L-3773069,00.html">עלה מדד ת"א 35 ב-0.2%, ת"א 125 ננעל ללא תנועה מהותית</a>; IFF טיפסה ב-6.6% בפסגת ת"א 35 לאחר הדוחות, כיל התחזקה ב-3.7% ובעלת השליטה החברה לישראל טיפסה ב-4.1%. את המדד סגרה שפיר הנדסה שירדה ב-4.3%. אלוט תקשורת עלתה ב-5.8% בראש ת"א 90 לאחר הדוחות, רדהיל נפלה ב-8.4% בקצה האדום של המדד.</p>
      <figure>
        <img src="https://images1.calcalist.co.il/PicServer3/2017/07/12/741850/12_l.jpg"/>
        <figcaption>צילום: בלומברג</figcaption>
      </figure>
    </article>
  </body>
</html>