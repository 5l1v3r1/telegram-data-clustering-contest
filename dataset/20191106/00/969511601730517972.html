<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/orban-daca-as-fi-ramas-ministru-se-facea-si-sibiu-pitesti-si-comarnic-brasov-si-centura-bucuresti-18549300"/>
    <meta property="og:site_name" content="BusinessMagazin"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Orban: Dacă aş fi rămas ministru, se făcea şi Sibiu-Piteşti şi Comarnic-Braşov şi Centura Bucureşti"/>
    <meta property="og:description" content="Ludovic Orban a declarat că, în cazul în care ar fi rămas ministru la Transporturi, ar fi fost realizate autostrăzile Sibiu-Piteţi, Comarnic-Braşov şi Centura Bucureştiului. Acesta precizat că a pornit proiectele în timpul mandatului său, însă lucrurile nu au avansat nici după 11 ani."/>
  </head>
  <body>
    <article>
      <h1>Orban: Dacă aş fi rămas ministru, se făcea şi Sibiu-Piteşti şi Comarnic-Braşov şi Centura Bucureşti</h1>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://www.businessmagazin.ro/autor/elena-crangasu" target="_blank">Elena Crangasu</a></address>
      <h3>Orban: Dacă aş fi rămas ministru, se făcea şi Sibiu-Piteşti şi Comarnic-Braşov şi Centura Bucureşti</h3>
      <p>Ludovic Orban a declarat că, în cazul în care ar fi rămas ministru la Transporturi, ar fi fost realizate autostrăzile Sibiu-Piteţi, Comarnic-Braşov şi Centura Bucureştiului. Acesta precizat că a pornit proiectele în timpul mandatului său, însă lucrurile nu au avansat nici după 11 ani.</p>
      <p>„Vă garantez că dacă aş fi rămas ministru, se făcea şi Sibiu-Piteşti şi Comarnic-Braşov şi autostrada de Centură a Bucureştiului, pentru că vă readuc aminte că toate aceste proiecte au pornit, s-au mişcat foarte repede faţă de cele pregătitoare, adoptasem indicatorii tehnico-economici, pregătisem documentaţiile de licitaţii, şi din păcate, iată că la 11 ani distanţă, suntem în acelaşi loc. La fel şi cu Tg Mureş-Iaşi-Unghieni, aş vrea să vă readuc aminte că sunt primul ministru al Transporturilor care am vorbit de această autostradă, care are o importanţă strategică şi care a şi demarat procedurile de realizare a contractelor de fezabilitate şi iată că şi acum, după 11 ani, am ajuns în aceeaşi situaţie.”, a afirmat Ludovic Orban, miercuri, la ceremonia preluării de către Lucian Bode a mandatului la Ministerul Transporturilor.</p>
      <p>Liderul PNL a adăugat că anumite companii care deşi nu făceau performanţă, dar erau pe linia de plutire, acum se află într-o situaţie critică.</p>
      <p>„Eu nu pot să înţeleg, sincer, ce s-a întâmplat din 2014, astfel încât să ajungem acum, pe ultima sută de metri, la finalul anului 2019, să luăm nişte contarcte care ar fi trebuit semnate în urmă cu trei-patru ani de zile, şi astăzi ar fi trebuit să inaugurăm tronsoanele de autostradă, de cale ferată, să asigurăm navigabilitatea Dunării asigurată, să tăiem panglica la aeroportul, Compania Naţională a Aeroportului a cărei strategie de dezvoltare am adoptat-o în 2008 şi am ajuns în situaţia de a nu se face faţă la traficul de astăzi. Sigur că din păcate, companii care, erau nu zic făceau mega performanţă, dar erau pe linia de plutire, aveau profit operaţional, au ajuns în situaţie extrem de critică şi aici, ministrul va avea nişte provocări”, a completat premierul.</p>
      <p>Ministrul Transporturilor, Infrastructurii şi Comunicaţiilor Lucian Bode a spus că îşi va asuma proiectele aflate în desfăşurare şi continuarea investiţiilor în limita programului de guvernare de un an de zile.</p>
      <p>În perioada 2007-2008, Ludovic Orban a fost ministru al Transporturilor în Guvernul Tăriceanu.</p>
    </article>
  </body>
</html>