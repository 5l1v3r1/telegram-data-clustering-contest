<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-chinmayanand-case-sit-will-file-chargesheet-of-both-the-cases-today-2834452.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T00:18:16+00:00"/>
    <meta property="og:title" content="चिन्मयानंद केस : आज दोनों केस की चार्जशीट दाखिल करेगी SIT"/>
    <meta property="og:description" content="एसआईटी बुधवार को दो मुकदमों की चार्जशीट सीजेएम कोर्ट में दाखिल करेगी। एसआईटी हेड आईजी नवीन अरोरा ने बताया कि दोनों की विवेचना अब समाप्त हो चुकी है। इसके बाद अब एसआईटी को कोर्ट में कुछ जवाब दाखिल करने..."/>
  </head>
  <body>
    <article>
      <h1>चिन्मयानंद केस : आज दोनों केस की चार्जशीट दाखिल करेगी SIT</h1>
      <address><time datetime="2019-11-06T00:18:16+00:00">06 Nov 2019, 00:18</time> by <a rel="author">हिन्दुस्तान संवाद, शाहजहांपुर।</a></address>
      <p>एसआईटी बुधवार को दो मुकदमों की चार्जशीट सीजेएम कोर्ट में दाखिल करेगी। एसआईटी हेड आईजी नवीन अरोरा ने बताया कि दोनों की विवेचना अब समाप्त हो चुकी है। इसके बाद अब एसआईटी को कोर्ट में कुछ जवाब दाखिल करने हैं। 28 नवंबर को को अंतिम स्टेटस रिपोर्ट दी जाएगी।</p>
      <p>आईजी नवीन अरोरा ने बताया कि पूरी एसआईटी टीम ने तेजी के साथ विवेचना को पूरा किया। इस दौरान पूरी टीम ने बहुत मेहनत की। सभी ने अपनी भूमिका को अच्छे तरीके से निभाया। काम करते वक्त दिन और रात नहीं देखा। एसआईटी का गठन प्रमुख सचिव के आदेश पर दो मुकदमों की विवेचना के लिए किया गया था। टीम के हेड आईजी लोक शिकायत मुख्यालय पुलिस महानिदेशक नवीन अरोरा को बनाया गया था। विवेचना के लिए गाजियाबाद 41वीं वाहिनी पीएसी की सेनानायक भारती सिंह को रखा गया था।</p>
      <p>एसआईटी के अन्य सदस्यों का चयन आईजी नवीन अरोरा ने किया था। छह सितंबर से एसआईटी ने विवेचना शुरू की, इसके बाद एसआईटी ने पांच नवंबर को विवेचना को पूरा किया था। 20 सितंबर को एसआईटी ने शाहजहांपुर से भागते वक्त चिन्मयानंद को गिरफ्तार किया, इसी दिन रंगदारी मांगने के आरोपी संजय सिंह, विक्रम सिंह, सचिन सेंगर को जेल भेजा गया। 25 सितंबर को एसआईटी ने छात्रा को उसके घर से पकड़ा था।</p>
    </article>
  </body>
</html>