<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/steam-cloud-gaming-valve-servizio-giochi-in-streaming.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Steam Cloud Gaming: Valve si lancia nel servizio di giochi in streaming?"/>
    <meta property="og:description" content="All'interno del codice di Steam è comparso un misterioso Steam Cloud Gaming che fa pensare a un possibile impegno di Valve nel servizio di giochi in streaming.. Nascosto tra i documenti di Steam è..."/>
  </head>
  <body>
    <article>
      <h1>Steam Cloud Gaming: Valve si lancia nel servizio di giochi in streaming?</h1>
      <h2>All'interno del codice di Steam è comparso un misterioso Steam Cloud Gaming che fa pensare a un possibile impegno di Valve nel servizio di giochi in streaming.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Nascosto tra i documenti di Steam è stato trovato quello che potrebbe essere un indizio su un possibile servizio di giochi in <b>streaming</b> da parte di <b>Valve</b>, a quanto pare chiamato <b>Steam Cloud Gaming</b>.<br/><br/>È solo un nome per il momento, dunque è difficile prendere la cosa in maniera seria, ma Steam Database e associati sono fonti piuttosto attendibili almeno per quanto riguarda le possibili variazioni a <a href="https://multiplayer.it/notizie/steam-saldi-halloween-iniziati-mistero.html">Steam</a>, dunque riportiamo la cosa con un certo interesse.<br/><br/>In sostanza, all'interno di un documento che Valve chiede ai propri partner commerciali di sottoscrivere, è comparso un certo "Steam Cloud Gaming Addendum", che sembra essere una variazione ai <b>servizi di Steam</b> ancora sconosciuta ma dal nome che pare piuttosto esplicito. Il nome è visualizzabile anche direttamente all'interno del <a href="https://partner.steamgames.com/public/javascript/newpartner.js">codice del sito</a> di Steam e può essere dunque facilmente verificato, resta da capire di cosa si tratti di preciso.<br/><br/>L'idea che emerge è che possa essere un servizio di gioco in streaming destinato a porre Steam in diretta competizione con <a href="https://multiplayer.it/notizie/google-stadia-giochi-esclusive-quando-arriveranno.html">Google Stadia</a>, una mossa che potrebbe essere effettivamente logica per la compagnia, come una sorta di aggiunta ed evoluzione al digital delivery standard che ha offerto finora, in vista della potenziale crescita del cloud gaming nel futuro. In ogni caso, restiamo in attesa di ulteriori delucidazioni da parte di Valve.</p>
      <figure>
        <iframe data-src="https://twitter.com/SteamDB/status/1192017645765382144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.theverge.com/2019/11/6/20952028/steam-valve-code-stadia-xcloud-cloud-gaming-service-competitor-streaming">Fonte</a>
        </li>
      </ul>
    </article>
  </body>
</html>