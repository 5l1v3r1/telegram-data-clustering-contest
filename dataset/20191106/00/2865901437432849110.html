<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/erik-dajer-o-marakani-jedinstven-je-ovaj-tunel-moras-da-uzivas-u-tome/341827"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Erik Dajer o Marakani: Jedinstven je ovaj tunel, moraš da uživaš u tome"/>
    <meta property="og:description" content="“Ogromna pozitiva”, dodaje vezista u koži štopera"/>
  </head>
  <body>
    <article>
      <h1>Erik Dajer o Marakani: Jedinstven je ovaj tunel, moraš da uživaš u tome</h1>
      <h2>“Ogromna pozitiva”, dodaje vezista u koži štopera</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Upoznali smo ga kao zadnjeg veznog, večeras gledali u ulozi štopera. I jeste da je bilo tu i šansi za crveno-bele, ali možemo da konstatujemo da je <b>Erik Dajer</b> obavio dobar posao. Uostalom, Totenhemovih 4:0 u Beogradu sve jasno govori.<br/>“<b>Ogromna pozitiva! Želeli smo da sačuvamo mrežu netaknutom, to je bio cilj za odbranu. Šef nam je naglasio koliko će teško ovde da bude, znamo za Zvezdine rezultate iz poslednjih godina i znali smo da će biti teško</b>”, rekao je <b>Dajer</b> za<i> BT Sport</i>.</p>
      <p>Na kraju ipak nije bilo baš toliko teško. Oni najveći igrači od atmosfere sebi naprave užitak. Pa je tako govoreći o tunelu od svlačionica do stadiona “Rajko Mitić” <b>Dajer</b> rekao…<br/>“<b>Čudan korak, nešto na šta nismo navikli. Jedinstven tunel, ta šetnja, ali to je nešto u čemu moraš da uživaš. Atmosfera je bila sjajna, sjajno je doći ovde i igrati. To je ono što čini Ligu šampiona. Veoma sam srećan što sam igrao ovde. Što sam uopšte igrao. Imamo vrlo dobar tim i uvek je teško izboriti se, ali kad dobiješ šansu moraš da je iskoristiš i nadam se da sam to uradio</b>”, rekao je <b>Dajer</b>.</p>
      <p>(FOTO: Reuters)</p>
    </article>
  </body>
</html>