<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773186,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="מחסימת ריטוויטים ועד הסרת תיוגים: טוויטר בוחנת שינויים גדולים"/>
    <meta property="og:description" content="אחרי שנים ללא עדכון מהותי, שוקלת הרשת החברתית להפעיל כלים חדשים שיתנו לגולשים יותר שליטה בתוכן שלהם, ויקשו על בריונות רשת והטרדה מקוונת. למשל, בוחנת החברה התנתקות משיחות, חסימה מראש של תיוגים ללא אישור ועוד"/>
  </head>
  <body>
    <article>
      <h1>מחסימת ריטוויטים ועד הסרת תיוגים: טוויטר בוחנת שינויים גדולים</h1>
      <h2>אחרי שנים ללא עדכון מהותי, שוקלת הרשת החברתית להפעיל כלים חדשים שיתנו לגולשים יותר שליטה בתוכן שלהם, ויקשו על בריונות רשת והטרדה מקוונת. למשל, בוחנת החברה התנתקות משיחות, חסימה מראש של תיוגים ללא אישור ועוד</h2>
      <address><time datetime="2019-11-06T00:00:00+00:00">06 Nov 2019</time> by <a rel="author">רפאל קאהאן</a></address>
      <p>טוויטר בוחנת שורת שינויים במבנה השימוש בה, אותו לא שינתה מהותית מזה שנים; לפי דיווח של the Verge נועדו השינויים לתת למשתמש יותר שליטה על התוכן והפיד, בין השאר כדי להסתמן כאלטרנטיבה פחות דורסנית לפייסבוק.</p>
      <p>בין השאר, שוקלת החברה לאפשר למשתמשים להסיר עצמם משיחות, לחסום ריטוויטים, למנוע תיוג של משתמשים ללא אישור, הסרה של תיוג מציוץ שפורסם ואפשרות לצייץ האשתג, נושא שמות או חברים בלבד. לפי הערכות, השינויים שייבחרו צפויים להיכנס לתוקפם בשנה הבאה.</p>
      <figure>
        <img src="https://images1.calcalist.co.il/PicServer3/2019/04/24/901817/2018-11-12T094025Z_1794952052_RC1738C73810_RTRMADP_3_INDIA-TWITTER-CEO_l.jpg"/>
        <figcaption>ג'ק דורסי, מנכ"ל טוויטר <br/>צילום: רויטרס</figcaption>
      </figure>
      <p>לדברי סטנלי דיוויס, סמנכ"ל העיצוב והמחקר של טוויטר, בשלב זה מדובר ברעיונות שנמצאים בבדיקה. השליטה בציוצים מחדש תקנה למשתמש שליטה רבה יותר במבנה הפצת התוכן שלו, תקשה על בריונות רשת ועוד. התכונה הוטמעה ברשת החברתית עוד ב-2009, וכבר אז הזהירו מפתחיה מפני השלכות בעייתיות שלה. גם היכולת למנוע תיוג שרירותי תפריע לטרולים ומטרידנים להפיץ תוכן רעיל ולפגוע במשתמשים.</p>
      <p> טוויטר נחשבת כרשת חברתית שבה פעילים הרבה מאוד משפיענים ופרופילים בעלי נראות ציבורית גבוהה, אך פחות פופולרית מפייסבוק בין השאר בשל אופי השיח בה, ולא פחות - בגלל הטון הבוטה והישיר בו. לא מן הנמנע שאימוץ התכונות האמורות יוכל לשפר את חוויית השימוש ולמשוך גולשים חדשים לפלטפורמה.</p>
    </article>
  </body>
</html>