<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/cedevitin-brejk-u-istanbulu-kruslin-kao-snajper-hopkins-heroj-miler-mekintajer-na-asistenciju-do-tripl-dabla/341809"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Cedevitin brejk u Istanbulu, Krušlin kao snajper, Hopkins heroj, Miler Mekintajer na asistenciju do tripl-dabla"/>
    <meta property="og:description" content="Da li je prekasno za tim iz Ljubljane?"/>
  </head>
  <body>
    <article>
      <h1>Cedevitin brejk u Istanbulu, Krušlin kao snajper, Hopkins heroj, Miler Mekintajer na asistenciju do tripl-dabla</h1>
      <h2>Da li je prekasno za tim iz Ljubljane?</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p><b>Za Cedevitu Olimpiju šesta je tek srećna! Posle čak pet uzastopnih poraza u Evropi Zmajevi su stigli do brejka i tako oživeli nadu da bi na kraju ipak mogli da obezbede plasman u TOP 16 fazu. Iako je sve u domenu teorije, Cedevita je trijumfom nad Darušafakom učinila da se u Ljubljani ponovo kuju planovi za atak na sledeću rundu – 76:72</b>.</p>
      <p>Konačno su izabranici <b>Slavena Rimca</b> odigrali evropski meč odigrali u skladu s realnim timskim kvalitetom. Dosta opuštenije nego inače i dobrim protokom lopte, a iako je ponovo bilo mnogo izgubljenih lopti (20), ovaj propust anuliran je s istim brojem asistencija, ali i velikom razlikom u broju uhvaćenih lopti. Cedevita je potpuno nadskočila rivala i imala čak 43 osvojena poseda, od čega čak 13 u napadu! Poređenja radi, Darušafaka je imala svega 26 skokova, od toga sedam u protivničkom reketu.</p>
      <p>Posle uvodnih taktova utakmice izgledalo je kao da će Zmajevi doživeti još jedan neprijatni evropski poraz, jer je Darušafaka u ranoj fazi imala 11 poena razlike u nekoliko situacija. Reakcija gostiju je bila jaka i stvari su se brzo okrenule. Do prvog odlaska na odmor minus je spušten na šest poena, da bi tokom drugog kvartala Cedevita imala i osam poena viška (46:38)! U nastavku je Cedevita zahvaljujući trojkama <b>Filipa Krušlina</b> i <b>Marka Simonovića </b>otišla na dvocifrenu razliku (57:46), ali to nije bio garant mirnijeg finiša.</p>
      <p>Darušafaka je uzvratila udarac i susret je dobio dramatičnu notu u kojoj su presudne uloge imali <b>Mikael Hopkins</b> i <b>Kodi Miler Mekintajer</b>. Američki dvojac uspešno je odbijao sve nalete protivnika i održao distancu dovoljno veliku da bi se obezbedio prvi trijumf.</p>
      <p>U pobedničkom sastavu <b>Krušlin</b> je imao 17 poena, uz fantastičnih 5/8 za tri poena, dok je <b>Hopkins</b> dopisao 15 poena. <b>Miler Mekintajer</b> je apsolutno blistao i upisao dabl-dabl s 11 poena i 10 skokova, a samo jedna asistencija nedostajala mu je za tripl-dabl! Takođe je imao i četiri ukradene lopte. <b>Jaka Blažič</b> je imao 10, <b>Marko Simonović</b> tri, a <b>Majk Cirbes</b> četiri poena. Kod Darušafake <b>Geri Braun</b> je ubacio 17, <b>Džonatan Hamilton</b> 12, a <b>Doron Lemb</b> 11 poena.</p>
      <p>
        <b>EVROKUP - 6. kolo</b>
      </p>
      <p>
        <i>
          <u>
            <b>GRUPA A</b>
          </u>
        </i>
      </p>
      <p><b>Utorak</b><br/>Andora - Monako 95:68<br/>/Hana 16 - Bakner 16/</p>
      <p>
        <b>Sreda</b>
      </p>
      <p>Promiteas - Makabi Rišon 88:77<br/>/Beb 20 – Hamilton 20/</p>
      <p>
        <b>
          <a href="https://www.mozzartbet.com/sr/kladjenje-2018#/match/4499047">20.30: (1,17) Virtus (20,0) Ulm (5,50)</a>
        </b>
      </p>
      <figure>
        <img src="https://mozzartsport.com/upload/CKEditor/06.11.2019./promiteas.jpg"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p><b>Utorak</b><br/>Lokomotiva Kubanj - Ritas 82:87<br/>/Kulagin 18 - Kairis 16/</p>
      <p>Partizan - Venecija 69:83<br/>/Tomas 18 - Vot 27/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499045">20.00: (2,30) Limož (14,5) Tofaš (1,70)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./bgrupa%20ec.jpg"/>
      </figure>
      <p>
        <i>
          <u>
            <b>GRUPA C</b>
          </u>
        </i>
      </p>
      <p><b>Sreda</b><br/>Uniks Kazanj – Breša 77:63<br/>/Mekolum 20 – Vitali 14/</p>
      <p>Darušafaka - Cedevita 72:76<br/>/Braun 17 - Krušlin 17/</p>
      <p>
        <b>
          <a href="https://www.mozzartbet.com/sr/kladjenje-2018#/match/4499046">20.45: (1,30) Huventud (16,0) Nanter (3,90)</a>
        </b>
      </p>
      <figure>
        <img src="https://mozzartsport.com/upload/CKEditor/06.11.2019./uniks.jpg"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p><b>Utorak</b><br/>Galatasataj - Trento 76:81<br/>/Herison 18 - Forej 19/</p>
      <p>Arka - Oldenburg 61:73<br/>/Župarga 19 - Sirs 16/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499048">19.00: (2,55) Budućnost (14,5) Unikaha (1,60)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./d%20grupa%20Ec.jpg"/>
      </figure>
      <p>
        <i>
          <b>*** kvote su podložne promenama</b>
        </i>
      </p>
      <p>
        <b>Foto</b>
        <i>: ABA LIGA – Cedevita Olimpija / Jurij Kodrun</i>
      </p>
    </article>
  </body>
</html>