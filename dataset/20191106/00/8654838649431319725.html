<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/avengers-endgame-jeffrey-ford-precisazione-scorsese-interessante.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Avengers: Endgame, Jeffrey Ford: &quot;la precisazione di Scorsese è interessante&quot;"/>
    <meta property="og:description" content="Jeffrey Ford, editor di Avengers: Endgame, dice la sua sul caso dei film Marvel Studios: sono o non sono Cinema? La precisazione di Scorsese è interessante.. Probabilmente avrete seguito o almeno ..."/>
  </head>
  <body>
    <article>
      <h1>Avengers: Endgame, Jeffrey Ford: "la precisazione di Scorsese è interessante"</h1>
      <h2>Jeffrey Ford, editor di Avengers: Endgame, dice la sua sul caso dei film Marvel Studios: sono o non sono Cinema? La precisazione di Scorsese è interessante.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Probabilmente avrete seguito o almeno sentito parlare della recente polemica sui film targati <b>Marvel Studios</b>: secondo Martin Scorsese non sarebbero davvero "Cinema", e mancherebbero di alcune caratteristiche fondamentali come un "certo livello di emozione/pathos". In queste ore anche <b>Jeffrey Ford</b> è intervenuto, dicendo la sua relativamente ad <b>Avengers: Endgame</b>. <br/>Jeffrey Ford è infatti l'editor di <a href="https://multiplayer.it/notizie/dopo-avengers-endgame-disney-3-o-4-film-marvel-studios-anno.html">Avengers: Endgame</a>, uno di coloro che maggiormente hanno creduto nella frase finale di Robert Downey Jr. "Io sono Iron Man", tra le altre cose. Secondo Ford, "<b>la precisazione di Scorsese è interessante</b>, quando sottolinea che dovremmo tornare alla nozione di cinema come community e cercare l'espressione artistica sullo schermo". Ovviamente Ford ha poi anche dichiarato che per i film di Marvel Studios è presente una profonda reazione emotiva negli spettatori, al momento della proiezione degli spettacoli. <br/>Ford non sarà sicuramente l'ultimo ad esprimersi sulla questione di Avengers: Endgame e dei film Marvel Studios: già parecchi attori e produttori sono intervenuti chiarendo la loro posizione, ora difendendo l'operato di <b>Disney</b> ora criticando le posizioni intransigenti di <a href="https://multiplayer.it/notizie/joker-martin-scorsese-avrebbe-dovuto-essere-tra-produttori-ma-ha-rinunciato-ruolo.html">Scorsese</a>. Il giorno in cui gli esponenti del settore capiranno che esistono tipologie differenti di film per tipologie differenti di spettatori, senza necessariamente implicare una svalutazione dei prodotti concorrenti, probabilmente queste polemiche finiranno.</p>
      <figure>
        <img src="https://multiplayer.net-cdn.it/thumbs/images/2019/10/04/martin-scorsese_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://comicbook.com/marvel/2019/11/06/avengers-endgame-editor-jeffrey-ford-martin-scorsese-marvel-comments/">Fonte</a>
        </li>
      </ul>
    </article>
  </body>
</html>