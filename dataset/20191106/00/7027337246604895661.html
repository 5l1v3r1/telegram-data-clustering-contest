<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697140/%D9%BE%DB%8C%D8%AF%D8%A7-%D8%B4%D8%AF%D9%86-2-%D9%81%D8%B1%D8%AF-%D9%85%D9%81%D9%82%D9%88%D8%AF-%D8%B4%D8%AF%D9%87-%D8%AF%D8%B1-%D8%B2%D9%85%DB%8C%D9%86%E2%80%8C%D9%84%D8%B1%D8%B2%D9%87-%D9%85%D9%86%D8%B7%D9%82%D9%87-%D8%AC%DB%8C%D8%AD%D9%88%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="پیدا شدن 2 فرد مفقود شده در زمین‌لرزه منطقه جیحون"/>
    <meta property="og:description" content="فرماندار شهرستان بندرخمیر گفت: دو فرد مفقود شده در زمین‌لرزه منطقه جیحون پیدا شدند."/>
  </head>
  <body>
    <article>
      <h1>پیدا شدن 2 فرد مفقود شده در زمین‌لرزه منطقه جیحون</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/15/1034249_933.jpg"/>
      </figure>
      <p>فرماندار شهرستان بندرخمیر گفت: دو فرد مفقود شده در زمین‌لرزه منطقه جیحون پیدا شدند.</p>
      <figure>
        <img src="https://cdn.asriran.com/files/fa/news/1398/8/15/1034250_717.jpg"/>
      </figure>
      <p>میرهاشم خواستار در گفت‌گو با ایسنا، اظهار کرد: در پی زلزله امروز در منطقه جیحون و تنگ دالان که سبب ریزش کوه شد، دو نفر از اهالی منطقه مفقود شدند.<br/><br/>وی افزود: بلافاصله پس از وقوع زمین لرزه فرمانداری بندرخمیر، تیم های امداد و نجات و ارزیاب جمعیت هلال احمر برای جسجتجو به منطقه اعزام شدند.<br/><br/>فرماندار شهرستان بندرخمیر ادامه داد: در همان ساعات اولیه یکی از افراد مفقود شده در سلامت کامل پیدا شد.<br/><br/>خواستار عنوان کرد: جستجو برای یافتن دومین فرد مفقود شده تا شب ادامه داشت و در دقایق گذشته نفر دوم نیز در حالی که مصدوم شده بود پیدا و برای بررسی بیشتر به بیمارستان شهید محمدی بندرعباس منتقل شد.<br/><br/>وی خاطرنشان کرد: همچنین از روستاهای جیحون، دشت جیحون، سرتنگ و تنگ دالان بازدید کرده و برای برپایی کمپ‌های اسکان اضطراری در منطقه اقدام‌های لازم را انجام دادیم.<br/><br/>فرماندار بندرخمیر اضافه کرد: فردا تیم‌های ارزیاب برای بررسی میزان خسارت به این چهار روستا اعزام خواهند شد.</p>
    </article>
  </body>
</html>