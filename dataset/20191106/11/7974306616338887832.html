<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ain.ua/2019/11/06/robocode-vid-gurtka-z-robototexniki-do-privatno%d1%97-shkoli-z-it-naxilom/"/>
    <meta property="og:site_name" content="AIN.UA"/>
    <meta property="article:published_time" content="2019-11-06T11:00:00+00:00"/>
    <meta property="og:title" content="RoboCode: від гуртка з робототехніки до приватної школи з IT нахилом"/>
    <meta property="og:description" content="Декілька років тому у життя батьків та учнів стрімко увірвалася робототехніка. Зараз в кожному районі Києва є по декілька центрів робототехніки та програмування. Всі ці курси можна розділити на дві групи: робототехніка з конструкторами накшталт LEGO та мейкерство або embedded-програмування на Arduino. Зараз ми більше поговоримо про другу групу, де навчаються більш дорослі діти, вивчаючи професійні мови програмування та працюючи з «дорослими» проектами. Найбільшою мережею центрів з програмування та робототехніки в цьому сегменті є RoboCode. Відкривши першу школу на Троєщині в 2016 році, зараз ця мережа налічує 74 центри в 4 країнах, де навчаються більше 8000 дітей. Такий стрімкий розвиток — це просто хайп, чи робототехніка справді важлива для батьків? І що вона дає дітям? "/>
  </head>
  <body>
    <article>
      <h1>RoboCode: від гуртка з робототехніки до приватної школи з IT нахилом</h1>
      <address>
        <time datetime="2019-11-06T11:00:00+00:00">06 Nov 2019, 11:00</time>
      </address>
      <p>Декілька років тому у життя батьків та учнів стрімко увірвалася робототехніка. Зараз в кожному районі Києва є по декілька центрів робототехніки та програмування. Всі ці курси можна розділити на дві групи: робототехніка з конструкторами накшталт LEGO та мейкерство або embedded-програмування на Arduino. Зараз ми більше поговоримо про другу групу, де навчаються більш дорослі діти, вивчаючи професійні мови програмування та працюючи з «дорослими» проектами. Найбільшою мережею центрів з програмування та робототехніки в цьому сегменті є <a href="https://robocode.ua/?utm_source=ain.ua&amp;utm_medium=referral&amp;utm_campaign=article1">RoboCode</a>. Відкривши першу школу на Троєщині в 2016 році, зараз ця мережа налічує 74 центри в 4 країнах, де навчаються більше 8000 дітей. Такий стрімкий розвиток — це просто хайп, чи робототехніка справді важлива для батьків? І що вона дає дітям? </p>
      <figure>
        <img src="https://ain.ua/wp-content/uploads/2019/11/HOT0511-2.jpg?x82235"/>
      </figure>
      <p>По-перше, робототехніка класна штука для учнів, які хочуть навчитися програмувати. Ні для кого не секрет, що програма з інформатики в звичайних школах дуже застаріла, а вчителі, які її викладають (90% з них) не вміють програмувати . Програмування є важлививим скілом, адже майбутнє буде досить технологічним, і ця навичка знадобиться у більшості професій. Як саме роботи допомагають в навчанні програмуванню? Можна просто написати код і обчислити площу трикутника на Паскалі, а можна написати код і робот перенесе певний вантаж і подасть сигнал, що роботу виконано. Звичайно, другий спосіб цікавіший. А складні речі легше вивчати, коли цікаво. Це настільки працює, що після першого року навчання 85-90% дітей можуть скласти просту схему з 3-5 датчиками та написати нескладний код, що перетворить цю схему на розумну систему або роботизований пристрій.</p>
      <figure>
        <img src="https://ain.ua/wp-content/uploads/2019/11/HOT0511-48.jpg?x82235"/>
      </figure>
      <p>По-друге, глибина розуміння фізики та математики. Одне діло розв’язувати задачі біля дошки у школі. Інше діло створити з підручних матеріалів, наприклад, робот-пилосос: порахувати об’єм, кути, потужність, врахувати опір, практично зрозуміти питому вагу тіл, а потім написати мобільний додаток і керувати своїм власним пристроєм дистанційно. До речі, при створенні таких проєктів, діти дуже сильно прокачують навички самонавчання, адже проєкти спочатку здаються дуже складними і потрібно багато гуглити. Це дійсно важливо, адже в майбутньому нам постійно доведеться перенавчатися.</p>
      <p>І по-третє, на наших уроках діти постійно проходять шлях від ідеї до реалізації технологічного проєкту. Це розвиває в дитині корисні звички: креативність, доведення справи до кінця, мислення не процесом, а результатом, роботу в команді, дисципліну, тайм-менеджмент. Ми регулярно проводимо хакатони та олімпіади з embedded-програмування. Наші діти вчаться перемагати в інтелектуальних змаганнях в Україні та за кордоном.</p>
      <figure>
        <img src="https://ain.ua/wp-content/uploads/2019/11/HOT0511-64.jpg?x82235"/>
      </figure>
      <p>Нещодавно декілька команд таких учнів почали працювати (part-time, звичайно, і за згодою батьків) в центральному офісі компанії <a href="https://robocode.ua/?utm_source=ain.ua&amp;utm_medium=referral&amp;utm_campaign=article1">RoboCode</a>. Під керівництвом досвідчених розробників діти створюють наступні проекти: мобільний додаток RoboCode, гру на Unity для RoboCode, чат-бота для роботи зі співробітниками RoboCode і hardware проєкт – робот для міжнародних змагань RoboTex у Талліні. </p>
      <p>Також навчання такого типу виховує лідерські якості у дітей. Декілька наших учнів вже стали асистентами викладачів для молодших дітей. Наша місія — виховати технічно-освічених молодих людей, які зможуть створити продукти та компанії для нового світу. </p>
      <figure>
        <img src="https://ain.ua/wp-content/uploads/2019/11/HOT0511-21.jpg?x82235"/>
      </figure>
      <p>І найважливіше: програми досить складні, але діти поспішають на уроки із задоволенням навіть у вихідні.</p>
      <p>Проте, це лише початок. Послухавши батьків, які розповідали, що діти навіть плачуть, коли, наприклад, хворіють і не можуть прийти до нас на урок в RoboCode, або, що вони взагалі не хочуть ходити в звичайну школу, ми відкрили приватну школу повного дня на Позняках – <a href="https://www.fsot.com.ua/?utm_source=ain.ua&amp;utm_medium=referral&amp;utm_campaign=article1">Future School of Technology</a>. Ми завжди знали, що кожен предмет можна викладати більш глибоко та цікаво. Ми знаємо, як використовувати сучасні технології навчання, створити атмосферу довіри та співпраці в класах. Future School of Technology – це школа з IT нахилом, яка має три спеціалізації:</p>
      <ol>
        <li>Фізика та робототехніка.</li>
        <li>Біотехнології та програмування.</li>
        <li>Математика та програмування.</li>
      </ol>
      <figure>
        <img src="https://ain.ua/wp-content/uploads/2019/11/DSC_0621.jpg?x82235"/>
      </figure>
      <p><a href="https://www.fsot.com.ua/?utm_source=ain.ua&amp;utm_medium=referral&amp;utm_campaign=article1">Future School of Technology</a> відкрилася у вересні 2019, але за ці два місяці ми можемо відмітити її сильні сторони:</p>
      <ol>
        <li>Чудова креативна атмосфера, сім’я учнів та вчителів. Школа має лише три класи, що вміщують не більше 10 дітей в кожному. Ми регулярно проводимо тренінги з тімбілдінгу, лідерства, комунікацій і т.д. Також діти часто працюють в командах, особливо при створенні технологічних проєктів. Тому це справді дружна сім’я хлопців та дівчат, які змінять світ.</li>
        <li>Надзвичайна команда вчителів. По-перше, це молоді люди, які люблять дітей та постійно навчаються, і вони практики. Наприклад, фізик – провідний інженер компанії, яка розробляє роботів для змагань з робототехніки. Викладач інформатики – учасник та переможець студентських олімпіад з програмування. Хімік – кандидат наук та науковий співробітник. Прикладну математику (економічні та фінансові моделі) викладає CEO компанії (250 співробітників) і т.д. По-друге, вони постійно проходять навчання та використовують передові методики викладання.</li>
        <li>Прогрес в знаннях наших учнів. Школа повного дня, тому уроки робимо на місці з черговим викладачем. За ці два місяці один восьмикласник, наприклад, який відставав з математики, вже пройшов програму 5 та 6 класу і майже наздогнав своїх. Додайте до цього хороший настрій дітей, які вдома вільні, і батьки можуть якісно проводити з ними час. </li>
        <li>Сучасні лабораторії з фізики, хімії, робототехніки роблять навчання цікавим та ефективним. Можна сказати, що діти зрозуміли щось, тоді коли сформували візуальний образ цього. Наше навчальне обладнання дає такі можливості.</li>
        <li>Багато програмування, англійської мови та проєктної роботи. За рахунок оптимізації учбового процесу, та «невеличких» змін навчальних планів, ми маємо набагато більше годин профільних предметів. Для поглибленого розуміння законів природи та практичного застосунку знань регулярно створюються технологічні проєкти, використовуючи embedded-програмування.</li>
      </ol>
      <p>Враховуючи сильних викладачів, лабораторне обладнання та невеликі класи, <a href="https://www.fsot.com.ua/?utm_source=ain.ua&amp;utm_medium=referral&amp;utm_campaign=article1">Future School of Technology</a> – це рішення для усіх батьків, які хочуть дати сучасну, глибоку та технологічну освіту своїм дітям і бачити їх щасливими та задоволеними.</p>
      <p>Цьогорічні першокласники будуть активно працювати в 2040-х роках, майбутнє вже поруч і воно у нашій школі.</p>
      <p><i>Роман Божок</i>, <i>СЕО RoboCode</i></p>
      <p>
        <a href="https://robocode.ua/?utm_source=ain.ua&amp;utm_medium=referral&amp;utm_campaign=article1">Дізнатися більше про Robocode<br/></a>
        <a href="https://www.fsot.com.ua/?utm_source=ain.ua&amp;utm_medium=referral&amp;utm_campaign=article1">Дізнатися більше про Future School of Technology</a>
      </p>
    </article>
  </body>
</html>