<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/eskase-vomva-erchetai-amesa-stin-ellada-o-tramp-poia-einai-i-istoriki-symfonia-poy-tha-ypografei-me-tin-afixi-toy-stin-athina/"/>
    <meta property="og:site_name" content="europost.gr"/>
    <meta property="article:published_time" content="2019-11-06T11:00:11+00:00"/>
    <meta property="og:title" content="Έσκασε «βόμβα»: Έρχεται άμεσα στην Ελλάδα ο Τραμπ?… Ποιά είναι η ιστορική συμφωνία που θα υπογραφεί με την άφιξή του στην Αθήνα?…"/>
    <meta property="og:description" content="Και ξαφνικά... πρόταση επίσκεψης Τραμπ στην Ελλάδα! Ποιες είναι οι πιθανότητες να βρεθεί ο Αμερικανός πρόεδρος την χώρα μας? Τι απαντούν για το ενδεχόμενο Έλληνες αξιωματούχοι? Πρόταση στον Τραμπ να… έρθει στην Ελλάδα αυτήν την Κυριακή"/>
  </head>
  <body>
    <article>
      <h1>Έσκασε «βόμβα»: Έρχεται άμεσα στην Ελλάδα ο Τραμπ?… Ποιά είναι η ιστορική συμφωνία που θα υπογραφεί με την άφιξή του στην Αθήνα?…</h1>
      <address>
        <time datetime="2019-11-06T11:00:11+00:00">06 Nov 2019, 11:00</time>
      </address>
      <p>Και ξαφνικά… πρόταση επίσκεψης Τραμπ στην Ελλάδα! Ποιες είναι οι πιθανότητες να βρεθεί ο Αμερικανός πρόεδρος την χώρα μας?</p>
      <p>Τι απαντούν για το ενδεχόμενο Έλληνες αξιωματούχοι?</p>
      <p>Πρόταση στον Τραμπ να… έρθει στην Ελλάδα αυτήν την Κυριακή (10.11.2019) απηύθυνε ο Κινέζος πρόεδρος! Το Πεκίνο έριξε στο τραπέζι την ιδέα η συμφωνία ΗΠΑ – Κίνας να υπογραφεί στην Ελλάδα, όπου ο πρόεδρος Σι Τζινπινγκ αναμένεται να αφιχθεί για επίσκεψη την Κυριακή, πριν κατόπιν να ταξιδέψει για τη Βραζιλία, όπου θα συμμετάσχει σε διεθνή οικονομική σύνοδο που θα αρχίσει τη 13η Νοεμβρίου.</p>
      <p>Ο αμερικανός πρόεδρος Ντόναλντ Τραμπ έχει δηλώσει πως θα μπορούσαν να υπογράψουν τη εμπορική συμφωνία με τον κινέζο πρόεδρο στην Αϊόβα, Πολιτεία με την οποία ο ηγέτης της Λαϊκής Δημοκρατίας έχει ιστορικούς δεσμούς και η οποία θα είναι ανάμεσα στις πλέον ωφελημένες από την αύξηση των εξαγωγών αμερικανικών αγροτοβιομηχανικών προϊόντων στην Κίνα που θα προκύψει.</p>
      <p>Οι κυβερνήσεις των ΗΠΑ και της Κίνας εργάζονται για να γεφυρώσουν τις διαφορές τους σε βαθμό που θα επιτρέψει να υπογραφεί «προκαταρκτική» συμφωνία για το εμπόριο ανάμεσά τους πιθανόν ακόμη και μέσα στον Νοέμβριο, ωστόσο το πού θα υπογραφεί το κείμενο με τη σειρά του μετατρέπεται πλέον σε αντικείμενο διαπραγμάτευσης, με τις προτάσεις εκατέρωθεν να συμπεριλαμβάνουν από την Αλάσκα ως την Ελλάδα.</p>
      <p>Έλληνες αξιωματούχοι: Δεν έχει υποβληθεί αίτημα<br/>Αρκετές πηγές ενημερωμένες για το περιεχόμενο των διαπραγματεύσεων θεωρούν πως η υπογραφή της συμφωνίας στην Ελλάδα δεν είναι πολύ πιθανή. Έλληνες κυβερνητικοί αξιωματούχοι διαβεβαίωσαν εξάλλου το πρακτορείο ειδήσεων Ρόιτερς πως τουλάχιστον μέχρι στιγμής δεν έχει υποβληθεί αίτημα για να οργανωθεί τέτοια τελετή κατά τη διάρκεια της επίσκεψης του κινέζου προέδρου.</p>
      <p>Οι δύο πλευρές δεν αποκλείεται να επιλέξουν τη Χαβάη ή την Αλάσκα, σύμφωνα με αμερικανικές πηγές.</p>
      <p>«Έγινε μια πρόταση για την Αλάσκα, άλλη μια για τη Χαβάη. Είμαι σίγουρος ότι οι Κινέζοι θα προτείνουν επίσης τοποθεσίες στην Κίνα», σχολίασε ο υπουργός Εμπορίου των ΗΠΑ Ουίλμπουρ Ρος σε δηλώσεις του στην τηλεοπτική υπηρεσία του πρακτορείου ειδήσεων Bloomberg τη Δευτέρα, προσθέτοντας πως μάλλον «αυτό θα είναι το ευκολότερο ζήτημα προς διευθέτηση στην όλη διαπραγμάτευση».</p>
      <p>Η έλλειψη συναίνεσης για το πού θα υπογραφεί η συμφωνία αντανακλά πάντως τη ρευστή φύση των συνομιλιών με στόχο τον τερματισμό του εμπορικού πολέμου.</p>
      <p>Ψάχνουν για το μέρος ενώ δεν τα έχουν βρει σε άλλα<br/>Αρκετά ζητήματα κρίσιμης σημασίας δεν έχουν ακόμη διευθετηθεί οριστικά, ιδίως ο μηχανισμός ελέγχου της εφαρμογής της συμφωνίας καθώς και η έκταση της άρσης των επιπλέον δασμών που έχουν επιβληθεί στην Κίνα.</p>
      <p>Η τοποθεσία δεν είναι διόλου ασήμαντη από τη σκοπιά του πολιτικού συμβολισμού. Έπειτα από 16 μήνες αντεγκλήσεων και ανταλλαγών ομοβροντιών επιπρόσθετων δασμών, κανένας από τους δύο ηγέτες δεν θέλει να δώσει εικόνα αδυναμίας στους αντιπάλους του στο εσωτερικό ή στο εξωτερικό.</p>
      <p>Γιατί ο Τραμπ θέλει την Αϊόβα<br/>Η Αϊόβα θεωρείται πως είναι η επιλογή που θα προτιμούσε η κυβέρνηση Τραμπ. Η Πολιτεία αυτή, με πολλά αγροκτήματα και μεγάλη αγροτική και κτηνοτροφική παραγωγή, θεωρείται μέρος της εκλογικής βάσης του Ρεπουμπλικάνου, ενώ η συμφωνία αναμένεται να αυξήσει τις αμερικανικές εξαγωγές στην Κίνα προϊόντων που επλήγησαν στον εμπορικό πόλεμο — σόγιας, χοιρινού κρέατος και άλλων.</p>
      <p>Ο Σι διατηρεί εδώ και δεκαετίες δεσμούς με την Άιοβα, όπου πήγε για πρώτη φορά το 1985, όταν ήταν ακόμη στέλεχος τοπικής οργάνωσης του Κομμουνιστικού Κόμματος, για επαφές που αφορούσαν τον πρωτογενή τομέα. Απέκτησε και καλλιέργησε φιλική σχέση με τον Τέρι Μπράνσταντ, τον τότε κυβερνήτη της Πολιτείας, σήμερα πρεσβευτή των ΗΠΑ στην Κίνα.</p>
      <p>Ζητά μείωση δασμών η Κίνα<br/>Η Κίνα αξιώνει να καταργηθούν ή να μειωθούν αρκετοί δασμοί, ώστε η συμφωνία να μην προκαλέσει αντιδράσεις στο εσωτερικό, επισήμανε εξάλλου πηγή προσκείμενη στην κινεζική κυβέρνηση. «Η Κίνα χρειάζεται πολιτική κάλυψη για να γίνει μια επίσκεψη [του προέδρου Σι] στις ΗΠΑ που δεν θα είναι επίσημη», εξήγησε η πηγή, προσθέτοντας πως σε κάθε περίπτωση το Πεκίνο δεν θέλει να δοθεί η εντύπωση πως «συνθηκολογεί». Ο Σι δεν θα είχε αντίρρηση η συμφωνία να υπογραφτεί κάπου στην αμερικανική επικράτεια, πρόσθεσε η πηγή, διευκρινίζοντας πως η κινεζική κυβέρνηση θεωρεί την Ελλάδα και τις ΗΠΑ τις μοναδικές πιθανές τοποθεσίες από τη σκοπιά της ασφάλειας.</p>
      <p>Ο Σι είναι απλά «πρακτικός», συμπλήρωσε η ίδια πηγή. «Είναι διατεθειμένος να πάει στις ΗΠΑ για να υπογράψει τη συμφωνία εάν υπάρξει συμφωνία», συμπλήρωσε.</p>
      <h3>Σχετικά</h3>
    </article>
  </body>
</html>