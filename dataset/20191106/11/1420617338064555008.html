<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/eroi-a-pomezia-assistono-a-un-furto-sul-treno-inseguono-il-ladro-armato-e-lo-bloccano.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-06T11:24:40+00:00"/>
    <meta property="og:title" content="Eroi a Pomezia, assistono a un furto sul treno: inseguono il ladro armato e lo bloccano"/>
    <meta property="og:description" content="Si sono comportati in modo esemplare ed eroico, affrontando e bloccando un ladro armato di coltello che aveva appena commesso un furto sul treno Roma-Latina. I protagonisti encomiabili di questa vicenda sono due ragazzi del Togo, residenti da anni a Latina.  I due ragazzi nella mattinata di ieri erano sul treno regionale e hanno notato […]"/>
  </head>
  <body>
    <article>
      <h1>Eroi a Pomezia, assistono a un furto sul treno: inseguono il ladro armato e lo bloccano</h1>
      <address><time datetime="2019-11-06T11:24:40+00:00">06 Nov 2019, 11:24</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Si sono comportati in modo esemplare ed eroico, affrontando e bloccando un ladro armato di coltello che aveva appena commesso un furto sul treno Roma-Latina.</p>
      <p>I protagonisti encomiabili di questa vicenda sono due ragazzi del Togo, residenti da anni a Latina. </p>
      <p>I due ragazzi nella mattinata di ieri erano sul treno regionale e hanno notato il fare sospetto di un uomo, cittadino Belga, che si avvicinava ad uno zaino appoggiato sul sedile del treno.</p>
      <p>L’uomo, guardandosi intorno per accertarsi di non essere visto, si è impossessato dello zaino e si è rapidamente diretto verso le porte d’uscita pronto per scendere alla prima fermata.</p>
      <p>I due ragazzi del Togo, vedendo la scena, lo hanno seguito e giunti alla stazione di Pomezia – Santa Palomba sono scesi dietro il ladro.</p>
      <p>Il belga ha tentato di allontanarsi velocemente dalla stazione, ma i due ragazzi lo hanno inseguito e fermato, accusandolo del furto dello zaino.</p>
      <p>A quel punto il ladro ha estratto un coltello ed ha tentato di colpirli.</p>
      <p>I ragazzi però sono riusciti a schivare i colpi e a immobilizzare il malvivente, allertando poi le forze dell’ordine.</p>
      <p>Giunti sul posto, gli agenti hanno trovato il ladro bloccato dai due ragazzi e lo hanno tratto in arresto.</p>
      <p>La refurtiva è stata poi restituita al legittimo proprietario, un 43enne del Bangladesh, che nel frattempo aveva denunciato lo smarrimento dello zaino sul treno diretto a Roma.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/million-day-6-novembre-2019-ecco-i-numeri-vincenti-di-stasera.html"/>
        <a href="https://www.ilcorrieredellacitta.com/ultime-notizie/monteverde-ubriaco-da-in-escandescenze-e-blocca-il-traffico-due-pattuglie-dei-carabinieri-e-due-della-polizia-municipale-per-bloccarlo.html"/>
        <a href="https://www.ilcorrieredellacitta.com/gaeta-e-terracina/gaeta-lomaggio-dei-volontari-della-protezione-civile-ai-tre-pompieri-deceduti-a-quargnento.html"/>
        <a href="https://www.ilcorrieredellacitta.com/ultime-notizie/pomezia-il-riposino-dei-bambini-allasilo-si-ma-sul-banco.html"/>
        <a href="https://www.ilcorrieredellacitta.com/ultime-notizie/incidente-mortale-sulla-roma-fiumicino-lappello-disperato-della-famiglia-di-rebecca-abbiamo-bisogno-di-testimoni.html"/>
        <a href="https://www.ilcorrieredellacitta.com/ostia-cronaca/incertezza-sulle-case-del-villaggio-san-francesco-di-acilia-inquilini-a-rischio-sfratto-per-le-superficialita-dellamministrazione.html"/>
      </related>
    </article>
  </body>
</html>