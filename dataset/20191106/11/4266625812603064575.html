<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/u_harkovi_vnaslidok_strilyanyny_poranyly_cholovika_1684793"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:18:00+00:00"/>
    <meta property="og:title" content="У Харкові внаслідок стрілянини поранили чоловіка"/>
    <meta property="og:description" content="У Харкові вчора, 5 листопада, на вулиці поранили чоловіка. Полція встановила, що у нього стріляв 36-річний громадянин Азербайджану."/>
  </head>
  <body>
    <article>
      <h1>У Харкові внаслідок стрілянини поранили чоловіка</h1>
      <address>
        <time datetime="2019-11-06T11:18:00+00:00">06 Nov 2019, 11:18</time>
      </address>
      <p>
        <b>У Харкові вчора, 5 листопада, на вулиці поранили чоловіка. Полція встановила, що у нього стріляв 36-річний громадянин Азербайджану.</b>
      </p>
      <p>Про це повідомила пресслужба <a href="https://hk.npu.gov.ua/news/Inshi-podiji/xarkivska-policziya-vstanovila-osobu-pravoporushnika-yakij-strilyav-u-lyudinu/">поліції Харківської області.</a></p>
      <p>«5 листопада близько 19:00 до поліції надійшло повідомлення про те, що з вулиці Валентинівська до лікарні був доставлений 30-річний громадянин Азербайджану з пораненнями живота, передпліччя та ноги. Йому була надана медична допомога. За інформацією лікарів, стан його здоров’я стабільно тяжкий», – йдеться у повідомленні.</p>
      <p>Зазначають, що на місці події працювали співробітники слідчого управління, Управління карного розшуку на чолі з керівництвом обласного главку харківської поліції, слідчо-оперативна група Московського відділу поліції, патрульні наряди та криміналістична лабораторія.</p>
      <p>Зі слів очевидців встановлено, що біля спортивного клубу відбувся конфлікт з подальшою стріляниною. В результаті події також був пошкоджений автомобіль «Mitsubishi».</p>
      <p>У поліції повідомили, що для надання пояснень та з’ясування усіх обставин події до Московського відділу поліції були запрошені 14 осіб, віком від 18 до 21 року. Всі вони мешкають у Харкові та є студентами різних міських вишів. Чоловіки були опитані та відпущенні з зобов’язанням явки за викликом слідчого. З місця події вилучено гільзи, кулі та інші речові докази, які направлені на експертне дослідження.</p>
      <p>«Інформація внесена до Єдиного реєстру досудових розслідувань за ч. 2 ст. 15, ч.1 ст. 115 (замах на умисне вбивство) Кримінального кодексу України. Слідство триває. Зараз поліція вживає комплекс необхідних заходів по затриманню особи, причетної до скоєння вказаного злочину», – повідомляють у поліції.</p>
      <p><a href="https://zik.ua/news/2019/11/06/na_harkivshchyni_nevidomi_obstrilyaly_avtomobil_mistsevogo_aktyvista_1684749">Нагадаємо</a>, під Харковом невідомі обстріляли автомобіль місцевого активіста і зникли з місця події.</p>
      <related>
        <h4>читайте також</h4>
        <a href="https://zik.ua/news/2019/11/06/na_harkivshchyni_nevidomi_obstrilyaly_avtomobil_mistsevogo_aktyvista_1684749"/>
        <a href="https://zik.ua/news/2019/09/27/na_harkivshchyni_dvoie_cholovikiv_zvaltuvaly_16richnu_divchynu_1656025"/>
        <a href="https://zik.ua/news/2019/09/25/u_harkivskiy_oblasti_politseyskiy_nasmert_zbyv_lyudynu_1654499"/>
        <a href="https://zik.ua/news/2019/07/03/dvoh_politseyskyh_pidozryuyut_u_suzhboviy_nedbalosti_shcho_pryzvela_do_zagybeli_1600577"/>
      </related>
    </article>
  </body>
</html>