<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/zdzieszowice-wyrzucil-torbe-z-czterema-tysiacami-zlotych-i-odjechal-reklamowka-go-uwierala,983307.html"/>
    <meta property="og:site_name" content="TVN24"/>
    <meta property="article:published_time" content="2019-11-06T11:13:41+00:00"/>
    <meta property="og:title" content="Wyrzucił z auta torbę z czterema tysiącami złotych. &quot;Reklamówka go uwierała&quot;"/>
    <meta property="og:description" content="Ze stojącego na stacji benzynowej w Zdzieszowicach (Opolskie) samochodu ktoś wyrzuca reklamówkę. Po chwili auto odjeżdża. Okazało się, że w torbie porzuconej na trawniku były cztery tysiące złotych..."/>
  </head>
  <body>
    <article>
      <h1>Wyrzucił z auta torbę z czterema tysiącami złotych. "Reklamówka go uwierała"</h1>
      <address><time datetime="2019-11-06T11:13:41+00:00">06 Nov 2019, 11:13</time> by <a rel="author">tam/ks</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/4cbb6403-0cc1-45b4-b2bb-558f187e2ebe-480p.mp4"/>
        <figcaption>Wyrzucił reklamówkę z czterema tysiącami złotych<cite>Foto: Policja Krapkowice | Video: Policja Krapkowice</cite></figcaption>
      </figure>
      <h3>Ze stojącego na stacji benzynowej w Zdzieszowicach (Opolskie) samochodu ktoś wyrzuca reklamówkę. Po chwili auto odjeżdża. Okazało się, że w torbie porzuconej na trawniku były cztery tysiące złotych. Cennej reklamówki pozbył się pasażer, który - jak tłumaczył - uwierała go i przeszkadzała mu w komfortowej podróży.</h3>
      <p>- Reklamówkę znalazła kobieta sprzątająca okolicę stacji benzynowej. Jej zawartość wprawiła ją w osłupienie - relacjonuje aspirant sztabowy Jarosław Waligóra z policji w Krapkowicach. Co było w reklamówce? Banknoty i bilon. W sumie ponad cztery tysiące złotych.</p>
      <h3>Wyrzucił z samochodu i odjechali</h3>
      <related>
        <a href="https://www.tvn24.pl/wroclaw,44/konduktor-dostal-funty-ktore-znalazl-w-pociagu-ale-pieniadze-chce-tez-jego-pracodawca,855806.html"/>
      </related>
      <p>Zaskoczeni byli też policjanci, którzy przyjechali na miejsce i obejrzeli zapis z kamery monitoringu. Okazało się, że plastikowa torba nie została zgubiona ani zapomniana.</p>
      <p>- Reklamówka została kilka godzin wcześniej po prostu wyrzucona z samochodu przez siedzącego z tyłu pasażera - przekazuje Waligóra.</p>
      <h3>"Reklamówka go uwierała"</h3>
      <p>Dlaczego ktoś postanowił pozbyć się gotówki? Jak wyjaśnia policjant "chodziło o komfort podróżowania". - Pasażer tłumaczył, że po wejściu do samochodu usiadł na reklamówkę. Ponieważ go uwierała - jak twierdzi mężczyzna - nie sprawdzając co było w środku po prostu wyrzucił ją z auta na trawnik - mówi policjant.</p>
      <p>Pieniądze ostatecznie wróciły do właściciela.</p>
      <p>
        <i>Do zdarzenia doszło w Zdzieszowicach:</i>
      </p>
      <figure>
        <a href="http://mapa.targeo.pl/zdzieszowice,mapa_48669902">
          <img src="http://img.targeo.pl/i/cache/mapshot/19/11/06/zdzieszowice_48669902.png"/>
        </a>
      </figure>
      <p>Mapy dostarcza <a href="http://www.targeo.pl/">Targeo.pl</a></p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/kierowca-autobusu-znalazl-gruba-gotowke,857384.html"/>
        <a href="https://www.tvn24.pl/wroclaw,44/pieniadze-szefa-wydal-na-imprezy-pozniej-zglosil-napad,707777.html"/>
      </related>
    </article>
  </body>
</html>