<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88834"/>
    <meta property="og:site_name" content="Denník politika"/>
    <meta property="article:published_time" content="2019-11-06T11:35:16+00:00"/>
    <meta property="og:title" content="Foto: Vodič škodovky vrazil do stromu, zasahovali aj leteckí záchranári"/>
    <meta property="og:description" content="6.11.2019 (Webnoviny.sk) – Leteckí záchranári zasahovali pri nehode, ktorá sa stala v stredu ráno pri Plaveckom Mikuláši v okrese Malacky. Vodič osobného auta medzi Lakšárskou Novou Vsou a Plaveckým Mikulášom narazil do stromu. Pri prílete záchranárov bol muž v bezvedomí, zo zakliesneného vozidla ho hasiči práve vyslobodzovali."/>
  </head>
  <body>
    <article>
      <h1>Foto: Vodič škodovky vrazil do stromu, zasahovali aj leteckí záchranári</h1>
      <address><time datetime="2019-11-06T11:35:16+00:00">06 Nov 2019, 11:35</time> by <a rel="author">Webnoviny</a></address>
      <p>6.11.2019 (Webnoviny.sk) – Leteckí záchranári zasahovali pri nehode, ktorá sa stala v stredu ráno pri Plaveckom Mikuláši v okrese Malacky. Vodič osobného auta medzi Lakšárskou Novou Vsou a Plaveckým Mikulášom narazil do stromu. Pri prílete záchranárov bol muž v bezvedomí, zo zakliesneného vozidla ho hasiči práve vyslobodzovali.</p>
      <p>Ako agentúru SITA informovala hovorkyňa ATE Zuzana Hopjaková, záchranári mu poskytli neodkladnú zdravotnú starostlivosť, napojili ho na umelú pľúcnu ventiláciu a s vážnym poranením hlavy a ďalšími povrchovými poraneniami na tela ho v stabilizovanom stave letecky transportovali na bratislavské Kramáre.</p>
      <p>Viac k témam: <a href="https://www.webnoviny.sk/tag/dopravna-nehoda/"><u>dopravná nehoda</u></a><br/>Zdroj: Webnoviny.sk – <a href="https://www.webnoviny.sk/foto-vodic-skodovky-vrazil-do-stromu-zasahovali-aj-letecki-zachranari/"><u>Foto: Vodič škodovky vrazil do stromu, zasahovali aj leteckí záchranári</u></a> © SITA Všetky práva vyhradené.</p>
    </article>
  </body>
</html>