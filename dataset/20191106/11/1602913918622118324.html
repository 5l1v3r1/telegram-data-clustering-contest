<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/urmeaza-conferinta-zf-raiffeisen-branduri-romanesti-piatra-neamt-joi-14-noiembrie-ce-sta-in-spatele-unui-brand-romanesc-si-cat-investesc-antreprenorii-romani-in-branding-18545163"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T11:00:00+00:00"/>
    <meta property="og:title" content="Urmează conferinţa ZF / Raiffeisen „Branduri româneşti“, Piatra Neamţ, joi, 14 noiembrie: Ce stă în spatele unui brand românesc şi cât investesc antreprenorii români în branding"/>
    <meta property="og:description" content="Care sunt ingredientele care ajută o companie să devină cunoscută pe piaţă şi cum văd antreprenorii investiţia în brand sunt două dintre subiectele de discuţie care vor fi abordate la eveni­mentul „Branduri româneşti“ de la Piatra Neamţ."/>
  </head>
  <body>
    <article>
      <h1>Urmează conferinţa ZF / Raiffeisen „Branduri româneşti“, Piatra Neamţ, joi, 14 noiembrie: Ce stă în spatele unui brand românesc şi cât investesc antreprenorii români în branding</h1>
      <address><time datetime="2019-11-06T11:00:00+00:00">06 Nov 2019, 11:00</time> by <a rel="author" href="https://www.zf.ro/autor/georgiana-mihalache" target="_blank">Georgiana Mihalache</a></address>
      <p>Care sunt ingredientele care ajută o companie să devină cunoscută pe piaţă şi cum văd antreprenorii investiţia în brand sunt două dintre subiectele de discuţie care vor fi abordate la eveni­mentul „Branduri româneşti“ de la Piatra Neamţ.</p>
      <p>Judeţul Neamţ ocupă locul 25 în clasamentul celor mai mari judeţe după cifra de afaceri a compa­niilor în 2017, cu afa­ceri totale de 11 mi­liarde de lei, potrivit lucrării „Capitalul privat românesc“, realizată de ZF cu sprijinul PIAROM.</p>
      <p>Ponderea companiilor româneşti în 2017 din judeţul Neamţ a ajuns la 80%, la acest capitol judeţul din estul ţării ocupând primele locuri în top, ceea ce înseamnă că investiţiile străine au lipsit în ultimii ani.</p>
      <p>Într-o piaţă în care produsele româneşti revin în preferinţele consu­matorilor, antreprenorii care au dezvoltat branduri puternice trebuie să urmeze trendul „made in Romania“ şi să convingă permanent clienţii. Despre cum se adaptează businessurile locale la provocările din piaţă, în contextul digitalizării, vor vorbi antreprenorii din Neamţ.</p>
      <p>O altă temă de discuţie vizează dife­renţierea în piaţă a companiilor locale în lupta cu giganţii internaţionali, care au bugete pe măsură.</p>
      <p>Care sunt noile branduri din piaţă şi ce i-a determinat pe ti­nerii antreprenori să intre în lumea antre­pre­noriatului? Cât este investiţia în brand şi cât durează de la idee la business? La aceste întrebări vor răspunde antreprenorii din Neamţ, la evenimentul „Branduri româneşti“.</p>
      <p>Conferinţa ajunge astfel în al optulea oraş, Piatra Neamţ, în turneul pornit de Ziarul Financiar şi Raiffeisen Bank România în căutarea brandurilor româneşti şi a poveştilor antrepre­norilor locali. Evenimente asemănă­toare au început în 2018 în Cluj-Napoca, după care au urmat oraşele Iaşi, Constanţa, Timişoara, Galaţi, Oradea şi Piteşti.</p>
    </article>
  </body>
</html>