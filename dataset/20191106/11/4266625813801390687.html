<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/viyskova_dopomoga_ukraini_zalezhala_vid_rozsliduvannya_shchodo_baydena__1684815"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:53:00+00:00"/>
    <meta property="og:title" content="Військова допомога Україні залежала від розслідування щодо Байдена, – Сондланд"/>
    <meta property="og:description" content="Посол США в Європейському Союзі Гордон Сондланд визнав, що американська військова допомога Україні залежала від розслідування українською владою справи щодо компанії Burisma Holdings, в якій працював син колишнього віце-президента США Джо Байдена Гантер."/>
  </head>
  <body>
    <article>
      <h1>Військова допомога Україні залежала від розслідування щодо Байдена, – Сондланд</h1>
      <address>
        <time datetime="2019-11-06T11:53:00+00:00">06 Nov 2019, 11:53</time>
      </address>
      <p>
        <b>Посол США в Європейському Союзі Гордон Сондланд визнав, що американська військова допомога Україні залежала від розслідування українською владою справи щодо компанії Burisma Holdings, в якій працював син колишнього віце-президента США Джо Байдена Гантер.</b>
      </p>
      <p>Про це йдеться у додатку до свідчень дипломата, розміщеного на <a href="https://www.house.gov/">сайті</a> Палати представників США. </p>
      <p>Зазначається, що Вашингтон пропонував відновити військову допомогу Україні в обмін на особисту згоду президента Володимира Зеленського розпочати розслідування щодо Байдена – політичного опонента Дональда Трампа. </p>
      <p>У свідченнях посол розповів, що він згадав, як 1 вересня 2019 року у Варшаві у нього відбулася розмова з помічником Зеленського Андрієм Єрмаком.</p>
      <p>"Тепер я згадую, як особисто розмовляв із паном Єрмаком, де я сказав, що відновлення допомоги США, найімовірніше, не відбудеться, доки Україна не зробить публічну антикорупційну заяву, яку ми обговорювали протягом багатьох тижнів", – наголосив Сондланд.</p>
      <p><a href="https://zik.ua/news/2019/11/05/impichment_trampa_u_ssha_oprylyudnyly_stenogramy_pokazan_volkera_ta_1684539">Нагадаємо,</a> напередодні у США опублікували стенограми свідчень колишнього представника США по Україні Курта Волкера та посла США в ЄС Гордона Сондленда у справі щодо імпічменту президенту США Дональду Трампу.</p>
      <related>
        <h4>читайте також</h4>
        <a href="https://zik.ua/news/2019/10/28/tramp_nazvav_zelenskogo_rosiyskym_prezydentom_1678227"/>
        <a href="https://zik.ua/news/2019/10/18/u_trampa_vypadkovo_vyznaly_shcho_tysnuly_na_ukrainu_1670767"/>
        <a href="https://zik.ua/news/2019/10/17/ministr_energetyky_ssha_obgovoryuvav_z_advokatom_trampa_mozhlyve_vtruchannya_1669861"/>
        <a href="https://zik.ua/news/2019/10/15/ganter_bayden_zaperechuie_koruptsiyu_pry_roboti_v_ukraini_1668313"/>
      </related>
    </article>
  </body>
</html>