<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740344"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T11:49:00+00:00"/>
    <meta property="og:title" content="สหรัฐประหารชีวิตนักโทษรายที่19ของปี"/>
    <meta property="og:description" content="ทางการรัฐเทกซัส ทางภาคใต้ตอนกลางของสหรัฐอเมริกา เตรียมประหารชีวิตนักโทษชายวัย 38 ปี ในช่วงเย็นวันพุธ ตามเวลาท้องถิ่น จากความผิดฐานฆาตกรรม ฆ่ารัดคอหญิงสาวรายหนึ่ง เมื่อ 17 ปีก่อน เนื่องจากกลัวว่าเธอจะไปแจ้งตำรวจว่าเขาเป็นนักค้ายาเสพติด นับเป็นนักโทษรายที่ 8 ของรัฐ และรายที่ 19 ของประเทศ ที่ถูกประหารชีวิตชดใช้กรรม ในปีนี้"/>
  </head>
  <body>
    <article>
      <h1>สหรัฐประหารชีวิตนักโทษรายที่19ของปี</h1>
      <address>
        <time datetime="2019-11-06T11:49:00+00:00">06 Nov 2019, 11:49</time>
      </address>
      <p>
        <b>ทางการรัฐเทกซัส ทางภาคใต้ตอนกลางของสหรัฐอเมริกา เตรียมประหารชีวิตนักโทษชายวัย 38 ปี ในช่วงเย็นวันพุธ ตามเวลาท้องถิ่น จากความผิดฐานฆาตกรรม ฆ่ารัดคอหญิงสาวรายหนึ่ง เมื่อ 17 ปีก่อน เนื่องจากกลัวว่าเธอจะไปแจ้งตำรวจว่าเขาเป็นนักค้ายาเสพติด นับเป็นนักโทษรายที่ 8 ของรัฐ และรายที่ 19 ของประเทศ ที่ถูกประหารชีวิตชดใช้กรรม ในปีนี้</b>
      </p>
      <p>สำนักข่าวเอพีรายงานจากเมืองฮิวสตัน ประเทศสหรัฐอเมริกา เมื่อวันที่ 6 พ.ย. ว่า นายจัสเตน ฮอลล์ ถูกศาลมีคำพิพากษาให้ลงโทษประหารชีวิต เมื่อปี พ.ศ. 2548 จากความผิดฐานฆ่า น.ส.เมลานี บิลฮาร์ทซ์ อายุ 29 ปี ที่บ้านพักของเขา ในเมืองเอลปาโซ ซึ่งใช้เป็นสถานที่เก็บและจำหน่ายยาเสพติด เมื่อเดือน ต.ค. 2545 <br/><br/>คดีนี้อัยการเผยว่า ฮอลล์ใช้เชือกรัดคอบิลฮาร์ทซ์จนเสียชีวิต แล้วนำศพไปฝังในในแอ่งอดีตปากปล่องภูเขาไฟ เขตทะเลทรายรัฐนิวเม็กซิโก ห่างจากเมืองเอลปาโซประมาณ 48 กม. โดยก่อนฝั่งร่างฮอลล์ได้ใช้มีดตัดนิ้วมือบิลฮาร์ทซ์ทิ้ง เพื่อป้องกันกการตรวจลายพิมพ์นิ้วมือ หากเกิดมีการขุดพบศพในภายหลัง</p>
      <figure>
        <img src="https://www.dailynews.co.th/admin/upload/20191106/news_bWFjrSEhaF190317_533.jpg?v=20191107079?v=5184"/>
      </figure>
      <p>ทนายความของฮอลล์ร้องขอให้ยกเลิกการประหาร เนื่องจากเขาไม่สามารถถูกลงโทษประหารชีวิตได้ โดยอ้างประวัติการป่วยทางจิต แต่ผู้พิพากษาศาลเมืองเอลปาโซ ปฏิเสธคำร้องของทนายความเมื่อเดือนที่แล้ว  และไม่มีการยื่นอุทธรณ์คำสั่งของศษลอีกนับตั้งแต่นั้น<br/><br/>หากการประหารชีวิตมีขึ้นตามกำหนด ฮอลล์จะกลายเป็นนักโทษรายที่ 19 ที่ถูกประหารชีวิตในสหรัฐในปีนี้ และเป็นรายที่ 8 ของรัฐเทกซัส และรัฐเทกซัสกำหนดจะประหารนักโทษอีก 3 ราย ก่อนสิ้นปีนี้.<br/><br/>เครดิตภาพ -  Jenevieve Robbins for Texas Department of Criminal Justice, AP</p>
    </article>
  </body>
</html>