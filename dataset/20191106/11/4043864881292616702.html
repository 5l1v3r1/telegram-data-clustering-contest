<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231157/"/>
    <meta property="og:site_name" content="Українська правда"/>
    <meta property="article:published_time" content="2019-11-06T11:12:58+00:00"/>
    <meta property="og:title" content="&quot;Слуга народу&quot; не виключив, що &quot;чиновники&quot; бойовиків потраплять в нову владу"/>
    <meta property="og:description" content="Радник секретаря РНБО з питань реінтеграції і відновлення Донбасу, народний депутат від “Слуги народу” Максим Ткаченко не виключає, що в результаті повернення під контроль Києва ОРДЛО, окремі нинішні тамтешні “чиновники” залишаться при владі."/>
  </head>
  <body>
    <article>
      <h1>"Слуга народу" не виключив, що "чиновники" бойовиків потраплять в нову владу</h1>
      <address>
        <time datetime="2019-11-06T11:12:58+00:00">06 Nov 2019, 11:12</time>
      </address>
      <p>Радник секретаря РНБО з питань реінтеграції і відновлення Донбасу, народний депутат від "Слуги народу" Максим Ткаченко не виключає, що в результаті повернення під контроль Києва ОРДЛО, окремі нинішні тамтешні "чиновники" залишаться при владі.</p>
      <p>Про це він розповів в коментарі <a href="https://www.youtube.com/watch?time_continue=292&amp;v=5UpbkWKoghc">Донбасс.Реаліі</a>.</p>
      <p>"Мені здається, що і на тій стороні (в ОРДЛО – ред.) є професійні люди, все одно є притомні люди, все одно є чесні і порядні люди, які хочуть миру, хочуть повернення території (в Україну – ред.), але з різних причин залишаються там… Я не виключаю, що хтось із них може залишитися в команді нової влади", - сказав він.</p>
      <p>
        <b>Нагадаємо:</b>
      </p>
      <ul>
        <li>В кінці жовтня у Маріуполі пройшов інвестиційний форум, на якому президент <a href="https://www.epravda.com.ua/news/2019/10/29/653077/">Володимир Зеленський</a> порівняв Україну з компанією Apple та особисто пообіцяв захист кожному інвестору.</li>
        <li>Зеленський неодноразово заявляв, що місцеві <a href="https://www.pravda.com.ua/news/2019/09/13/7226238/">вибори на Донбасі</a> можливі лише після виведення російських військ і згідно з українським законодавством.</li>
        <li>23 жовтня народний депутат від партії "Слуга народу" Максим Ткаченко став радником секретаря РНБО з питань реінтеграції і відновлення Донбасу. У серпні 2014 він став одним із співвласників ТОВ "Квартал-концерт" - дочірньої компанії Студії "Квартал 95". Він володіє чвертю статутного фонду компанії і є її керуючим партнером.</li>
      </ul>
      <related>
        <a href="https://www.pravda.com.ua/news/2019/11/6/7231145/"/>
        <a href="https://www.pravda.com.ua/news/2019/11/5/7231086/"/>
        <a href="https://www.pravda.com.ua/columns/2019/11/5/7231036/"/>
      </related>
    </article>
  </body>
</html>