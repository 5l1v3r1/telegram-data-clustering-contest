<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/shevchenko-mozhe-ocholiti-klub-z-top-chempionatu-rebrov-328651_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T11:02:00+00:00"/>
    <meta property="og:title" content="Шевченко може очолити клуб з топ-чемпіонату - Ребров"/>
    <meta property="og:description" content="Сергій Ребров впевнений, що Андрія Шевченка чекає велике майбутнє в якості тренера."/>
  </head>
  <body>
    <article>
      <h1>Шевченко може очолити клуб з топ-чемпіонату - Ребров</h1>
      <h2>Сергій Ребров впевнений, що Андрія Шевченка чекає велике майбутнє в якості тренера.</h2>
      <address>
        <time datetime="2019-11-06T11:02:00+00:00">06 Nov 2019, 11:02</time>
      </address>
      <p>Головний тренер "Ференцвароша" Сергій Ребров поділився думкою про наставника збірної України <b><a href="https://dt.ua/SPORT/shevchenko-uviyshov-do-spisku-naykraschih-futbolistiv-hhi-stolittya-za-versiyeyu-the-independent-327036_.html">Андрія Шевченка</a></b> та його тренерські перспективи.</p>
      <p>"Андрій Шевченко - людина, яка може і хоче працювати кожен день. Робота у збірній трохи інша. Я радий, що він проводить величезну роботу зі своїм тренерським штабом збірної, якісну роботу. Ми перший раз пройшли безпосередньо на чемпіонат Європи. Це велике досягнення.</p>
      <p>Шевченко - молодий тренер. Тепер він досяг такого успіху. Клуби з Європи, знаючи його минуле футболіста, комунікабельність, володіння мовами, бачать в ньому перспективу. Він може очолити один з клубів топ-чемпіонатів", - зазначив Ребров.</p>
      <p>"Я чув про інтерес "Мілана". У нашій останній розмові я йому радив залишитися в збірній. Зараз Шевченко важливий там, він повинен довести справу до кінця. А далі це вже буде його рішення. А зараз важливо, щоб він був зі збірною та досяг ще більших результатів на чемпіонаті Європи".</p>
      <p>Раніше повідомлялося про те, що <b><a href="https://dt.ua/SPORT/shevchenko-ogolosiv-zayavku-na-zaklyuchni-matchi-zbirnoyi-ukrayini-v-2019-roci-327417_.html">Шевченко оголосив заявку на заключні матчі збірної України у 2019 році</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>