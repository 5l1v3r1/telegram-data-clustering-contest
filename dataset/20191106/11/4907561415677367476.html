<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/muge-anli-canli-yayininda-soke-eden-ifadeler-2217381"/>
    <meta property="og:site_name" content="Posta"/>
    <meta property="article:published_time" content="2019-11-06T11:19:37+00:00"/>
    <meta property="og:title" content="Müge Anlı canlı yayınında şoke eden ifadeler"/>
    <meta property="og:description" content="Müge Anlı ile Tatlı Sert programı canlı yayınında; küçük çocuğun anne ve babası ile ilgili kan donduran ifadesi Müge Anlı ve izleyicileri şoke etti. Programın bu bölümünde Müge Anlı ile Tatlı Sert programı bugün canlı yayınında; küçük çocuğun anne ve babası ile ilgili kan donduran ifadesi herkesi şaşkına uğrattı."/>
  </head>
  <body>
    <article>
      <h1>Müge Anlı canlı yayınında şoke eden ifadeler</h1>
      <address>
        <time datetime="2019-11-06T11:19:37+00:00">06 Nov 2019, 11:19</time>
      </address>
      <h3>Müge Anlı ile Tatlı Sert programı canlı yayınında; küçük çocuğun anne ve babası ile ilgili kan donduran ifadesi Müge Anlı ve izleyicileri şoke etti. Programın bu bölümünde Müge Anlı ile Tatlı Sert programı bugün canlı yayınında; küçük çocuğun anne ve babası ile ilgili kan donduran ifadesi herkesi şaşkına uğrattı.</h3>
      <p>Cesede henüz ulaşılmadığı için kesin bir sonuca varılamayan olayda <a href="https://www.posta.com.tr/haberler/mustafa-simsek">Mustafa Şimşek</a>'in "Ceset yoksa cinayet de yoktur!" sözleri damgasını vurmuştu.</p>
      <p><a href="https://www.posta.com.tr/haberler/nilgun-simsek">Nilgün Şimşek</a>, İskenderun'daki evinde eşi Mustafa Şimşek ile tartışmıştı. Yaşadıkları tartışmanın ardından ise kayıplara karıştı.</p>
      <h3>'Tedavisi için Almanya'ya gitti'</h3>
      <p>Eşi Mustafa Bey, Nilgün Şimşek'in kaybını merak eden komşularına, "Nilgün, kansere yakalanmıştı. Tedavisi için Almanya'ya gitti.Ancak tüm çabalara rağmen kurtarılamadı" açıklamasını yaptı.</p>
      <h3>Cinayet anını küçük oğlu anlattı</h3>
      <p>Nilgün hanımın büyük oğlu ise "Babam annemi dayanamayıp öldürdüğünü söyledi" derken, küçük oğlu cinayet anının her detayını şöyle anlattı:</p>
      <p>"Annem ve babam kavga etti, babam annemin kafasını yere vurdu, daha sonra lavaboya gitti. Annemin ağzından köpük geliyordu, hiç konuşmuyordu. Babam 'kalkın gidiyoruz' dedi ve arabayla yola çıktı. Babam annemi kucağına yatırarak arabaya taşıdı ve oturur vaziyette ön koltuğa oturttu. Annem yol boyunca hiç konuşmadı ve hareket etmedi. Oturur vaziyette gözleri kapalı, ağzında köpük vardı. Kafası da geriye doğru duruyordu.</p>
      <figure>
        <img src="https://i.pstimaj.com/img/75/640x0/5dc2ab61ae298b441b555950"/>
      </figure>
      <p>Biz giderken kardeşim uyuyordu. Belen'deki evimizin yanındaki kavşaktan aşağıya doğru gittiğimizde bir yerde aşağıdan indik. Hava geceydi, bu yeri gösterebilirim. Askeri bir alan vardı, çukur kazılan yerde gri çatlamış duvarlar ve ağaçlar vardı.</p>
      <h3>'Babam derin yeri kazarken annem arabadaydı'</h3>
      <p>Evden aldığı kürek ve çapayı arabanın bagajından çıkardı, mezar gibi bir yer kazdı. Neden burayı kazdın diye sorduğumda, 'Annen buradan Almanya'ya gidecek' dedi. Babamın annesi öldüğünde mezar yeri görmüştüm o yüzden orasının mezar olduğunu biliyorum. Babam 'bana yardım et' dedi. Mezar gibi yerin içine girdiğinde yukarıdan çapa ve küreği attım kendisine.</p>
      <p>Derin yeri kazarken annem hala arabadaydı ve kardeşimde arabada uyuyordu. Kazdıktan sonra babam sen arabaya git ve uyu dedi, ben de gittim ve uyudum. Daha sonra bir kapı sesi duydum, arabanın kapısı açıldı ve kapandı. Uyumaya devam ettim. Uyandığımda kardeşim, babam ve ben eve gelmiştik, annem yoktu."</p>
      <figure>
        <img src="https://i.pstimaj.com/img/75/640x0/5dc2abcf66a97ce9df0b4127"/>
      </figure>
      <p>Diğer bir olay ise Mustafa bey Nilgün Şimşek'in kaybolmasının ardından eski eşi <b>Gülay Hanım</b>'ı çocuklarına bakmak için yanlarına çağırdı ve Gülay Hanım oğlu Ömer Şimşek ile beraber Hatay Belen'deki yazlık eve geldiği yönündeydi. İddialar bununla da kalmadı imam nikahı yaptıkları söylendi. Gülay hanım ise bu iddiaları doğruladı ancak sadece çocuklara bakmak için eve geldiğini söyledi.</p>
      <h3>'İlgisi yok, bilgisi var'</h3>
      <p>Mustafa Şimşek'in ilk evliliğinden olan oğlu Selçuk ise cinayet anını küçük kardeşinin kendisine de anlattığını söyledi. Annesi Gülay hanımın babasına hala aşık olduğunu söyleyen Selçuk, babasının yaşanan süreçte annesini kullandığını düşündüğünü açıkladı. Annesi Gülay Hanım'ın üvey anne Nilgün Hanım'ın akıbeti ile ilgisi olmadığını ama bilgisi olduğunu da açıklamalarına ekledi.</p>
      <figure>
        <img src="https://i.pstimaj.com/img/75/640x0/5dc2ac3c66a97ce8e1cf1c2a"/>
      </figure>
      <h3>İfadesi kan dondurdu</h3>
      <p>Küçük çocuğun bugün anne ve babasıyla ilgili ifadesi ise kan dondurdu.</p>
      <p>Canlı yayında ifadenin bir bölümünü okuyan <a href="https://www.posta.com.tr/haberler/muge-anli">Müge Anlı</a>, "Çukur kazdığım yerden görülen bir askeri alan vardı. Biz arabayı bıraktık. Kazdığımız yer düz bir yerdi. Çukur kazdığımız yerin uzağına arabayı koyduk. Biraz yürüdük" ifadelerine yer verdi.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/sarkici-hatice-poposuyla-yine-gundem-oldu-2217454">
          <img src="https://i.pstimaj.com/img/100/180x95/5dc2f13666a97cf27eae69c8"/>
        </a>
      </figure>
      <p>
        <a href="https://www.posta.com.tr/sarkici-hatice-poposuyla-yine-gundem-oldu-2217454">1 Şarkıcı Hatice poposuyla yine gündem oldu</a>
      </p>
      <figure>
        <a href="https://www.posta.com.tr/besin-alerjisi-ulkemizde-hizla-yayiliyor-2102218">
          <img src="https://i.pstimaj.com/img/100/180x95/5c6fe4b9ae298bc6b5fed0ff"/>
        </a>
      </figure>
      <p>
        <a href="https://www.posta.com.tr/besin-alerjisi-ulkemizde-hizla-yayiliyor-2102218">2 Besin alerjisi ülkemizde hızla yayılıyor</a>
      </p>
      <figure>
        <a href="https://www.posta.com.tr/sicaklar-cocuklari-vuruyor-bu-belirtiler-varsa-2193190">
          <img src="https://i.pstimaj.com/img/100/180x95/5d4d3af8ae298bd9b86bb7a7"/>
        </a>
      </figure>
      <p>
        <a href="https://www.posta.com.tr/sicaklar-cocuklari-vuruyor-bu-belirtiler-varsa-2193190">3 Sıcaklar çocukları vuruyor! Bu belirtiler varsa...</a>
      </p>
      <figure>
        <a href="https://www.posta.com.tr/fomo-hastaligina-yakalandiysaniz-tedavi-olmalisiniz-2081142">
          <img src="https://i.pstimaj.com/img/100/180x95/5c3729c5ae298b5299213642"/>
        </a>
      </figure>
      <p>
        <a href="https://www.posta.com.tr/fomo-hastaligina-yakalandiysaniz-tedavi-olmalisiniz-2081142">4 'FOMO’ hastalığına yakalandıysanız tedavi olmalısınız!</a>
      </p>
      <figure>
        <a href="https://www.posta.com.tr/cocugunuzun-yavas-buyumesinin-nedeni-o-hastalik-olabilir-2081397">
          <img src="https://i.pstimaj.com/img/100/180x95/5c38a83166a97c5ece3ee579"/>
        </a>
      </figure>
      <p>
        <a href="https://www.posta.com.tr/cocugunuzun-yavas-buyumesinin-nedeni-o-hastalik-olabilir-2081397">5 Çocuğunuzun yavaş büyümesinin nedeni o hastalık olabil...</a>
      </p>
      <figure>
        <a href="https://www.posta.com.tr/gunde-20-dakika-dogada-olmak-stresi-azaltiyor-2133922">
          <img src="https://i.pstimaj.com/img/100/180x95/5ca63c7aae298b26c32d58c4"/>
        </a>
      </figure>
      <p>
        <a href="https://www.posta.com.tr/gunde-20-dakika-dogada-olmak-stresi-azaltiyor-2133922">6 Günde 20 dakika doğada olmak stresi azaltıyor</a>
      </p>
      <figure>
        <a href="https://www.posta.com.tr/sinir-hasari-cinsel-hayati-bitiriyor-ancak-caresi-var-2192158">
          <img src="https://i.pstimaj.com/img/100/180x95/5ce149bcae298be2d20db5b6"/>
        </a>
      </figure>
      <p>
        <a href="https://www.posta.com.tr/sinir-hasari-cinsel-hayati-bitiriyor-ancak-caresi-var-2192158">7 Sinir hasarı cinsel hayatı bitiriyor ancak çaresi var!</a>
      </p>
      <figure>
        <a href="https://www.posta.com.tr/anne-babalar-dikkat-oyun-bagimliligi-kamburlastiriyor-2075577">
          <img src="https://i.pstimaj.com/img/100/180x95/5c1788c6ae298bf3a05a60e2"/>
        </a>
      </figure>
      <p>
        <a href="https://www.posta.com.tr/anne-babalar-dikkat-oyun-bagimliligi-kamburlastiriyor-2075577">8 Anne-babalar dikkat: Oyun bağımlılığı kamburlaştırıyor...</a>
      </p>
      <figure>
        <a href="https://www.posta.com.tr/bagimlilik-sizofreniye-yol-acabilir-beyinde-dopamin-artarsa-ne-olur-2144778">
          <img src="https://i.pstimaj.com/img/100/180x95/5cc02cae66a97ca9d83ff33b"/>
        </a>
      </figure>
      <p>
        <a href="https://www.posta.com.tr/bagimlilik-sizofreniye-yol-acabilir-beyinde-dopamin-artarsa-ne-olur-2144778">9 Bağımlılık şizofreniye yol açabilir (Beyinde dopamin a...</a>
      </p>
      <figure>
        <a href="https://www.posta.com.tr/obezlerde-felc-riski-var-2186561">
          <img src="https://i.pstimaj.com/img/100/180x95/5d3892f066a97c654a8718c0"/>
        </a>
      </figure>
      <p>
        <a href="https://www.posta.com.tr/obezlerde-felc-riski-var-2186561">10 Obezlerde felç riski var</a>
      </p>
    </article>
  </body>
</html>