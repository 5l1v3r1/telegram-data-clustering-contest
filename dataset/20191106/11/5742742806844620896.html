<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/oneplus-pripravuje-chytre-hodinky-maji-mit-wear-os-39345"/>
    <meta property="og:site_name" content="mobilenet.cz"/>
    <meta property="article:published_time" content="2019-11-06T11:35:00+00:00"/>
    <meta property="og:title" content="OnePlus připravuje chytré hodinky. Mají mít Wear OS"/>
    <meta property="og:description" content="Měly by se představit v druhém čtvrtletí roku 2020 Uvnitř by se mohl nacházet Snapdragon Wear 3300"/>
  </head>
  <body>
    <article>
      <h1>OnePlus připravuje chytré hodinky. Mají mít Wear OS</h1>
      <address><time datetime="2019-11-06T11:35:00+00:00">06 Nov 2019, 11:35</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Měly by se představit v druhém čtvrtletí roku 2020 <br/>   •  Uvnitř by se mohl nacházet Snapdragon Wear 3300</b>
      </p>
      <p><a href="https://mobilenet.cz/clanky/prvni-informace-o-oneplus-8-pro-hlasi-ctyri-fotoaparaty-a-displej-s-prustrelem-39206">OnePlus </a>si drží pověst výrobce softwarově skvěle odladěných smartphonů s rychlými aktualizacemi a špičkovým výkonem za slušnou cenu. Během několika let působení se přitom značce povedlo značně rozšířit své portfolio smartphonů a v nabídce má například i sluchátka nebo <a href="https://fzone.cz/clanky/i-oneplus-to-zkousi-s-televizory-a-pouziva-android-tv-836">chytrou televizi</a> s podporou technologií Dolby Atmos i Dolby Vision.</p>
      <figure>
        <iframe data-src="https://twitter.com/techauntyji/status/1190606119145623553?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podle nejnovějších informací leakstera <a href="https://twitter.com/techauntyji/status/1190606119145623553">@techauntyji</a> navíc nyní společnost pracuje i na chytrých hodinkách, které pravděpodobně ponesou název „OnePlus Watch“ a objeví se na trhu během druhého čtvrtletí roku 2020. A jakých funkcí bychom se mohli dočkat?</p>
      <related>
        <h4>Přečtěte si také</h4>
        <a href="https://mobilenet.cz/clanky/recenze-oneplus-7-pro-pan-periskop-38128"/>
      </related>
      <p>Předpokládá se, že hodinky poběží na operačním systému Wear OS od Googlu, který nedávno <a href="https://mobilenet.cz/clanky/je-nakup-fitbitu-dobrou-zpravou-pro-wear-os-nebo-ne-glosa-39337">odkoupil společnost Fitbit</a> a slibuje investovat značné prostředky do dalšího vývoje Wear OS, kterému se několik let nevěnovala příliš velká pozornost, na rozdíl od konkurence v podobě <a href="https://mobilenet.cz/clanky/jaka-tajemstvi-odhalila-rozborka-apple-watch5-39027">Apple Watch</a>, které jsou jedněmi z <a href="https://mobilenet.cz/clanky/apple-watch-neprestavaji-valcovat-konkurenci-prodeje-mezirocne-narostly-opolovinu-38580">nejprodávanějších chytrých hodinek</a> vůbec.</p>
      <figure>
        <iframe data-src="https://twitter.com/utsavtechie/status/1191617886722383874?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Uvnitř chytrých hodinek OnePlus se bude pravděpodobně nacházet <a href="https://mobilenet.cz/clanky/qualcomm-predstavi-snapdragon-wear-3300-pro-chytre-hodinky-39291">Snapdragon Wear 3300</a>, který vychází ze Snapdragonu 429 s podporou AI vyrobeného 12nm výrobním procesem. Nový procesor tak má být nejen značně výkonnější, ale i úspornější. Dále se předpokládá, že budou hodinky osazeny alespoň 1 GB operační paměti a 8GB úložištěm.</p>
      <related>
        <h4>Související články</h4>
        <a href="https://mobilenet.cz/clanky/xiaomi-chysta-vlastni-chytre-hodinky-zavari-apple-watch-39300"/>
        <a href="https://mobilenet.cz/clanky/je-nakup-fitbitu-dobrou-zpravou-pro-wear-os-nebo-ne-glosa-39337"/>
        <a href="https://mobilenet.cz/clanky/vodafone-nabizi-nove-chytre-hodinky-od-tcl-pro-deti-prihodi-i-specialni-tarif-39320"/>
        <a href="https://mobilenet.cz/clanky/qualcomm-predstavi-snapdragon-wear-3300-pro-chytre-hodinky-39291"/>
        <a href="https://mobilenet.cz/clanky/recenze-huawei-watch-gt2-s-eleganci-sobe-vlastni-39117"/>
        <a href="https://mobilenet.cz/clanky/tyto-chytre-hodinky-pohlidaji-vase-deti-na-jejich-cestach-39089"/>
      </related>
    </article>
  </body>
</html>