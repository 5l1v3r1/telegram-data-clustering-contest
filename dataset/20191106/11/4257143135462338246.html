<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/06/kiderult-hol-tortenik-az-eu-ban-a-legtobb-gyilkossag"/>
    <meta property="og:site_name" content="infostart"/>
    <meta property="article:published_time" content="2019-11-06T11:19:00+00:00"/>
    <meta property="og:title" content="Kiderült, hol történik az EU-ban a legtöbb gyilkosság"/>
    <meta property="og:description" content="Mintegy 5200 gyilkosságot regisztráltak a hatóságok 2017-ben az Európai Unióban, ami 19 százalékos csökkenést jelent a 2008-as adatokhoz képest."/>
  </head>
  <body>
    <article>
      <h1>Kiderült, hol történik az EU-ban a legtöbb gyilkosság</h1>
      <address><time datetime="2019-11-06T11:19:00+00:00">06 Nov 2019, 11:19</time> by <a rel="author">Infostart / MTI</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/bunugyek/2019/11/07/a-magyar-rendorseg-cafolja-az-eurostat-magyar-emberolesi-adatait"/>
      </related>
      <h3>Mintegy 5200 gyilkosságot regisztráltak a hatóságok 2017-ben az Európai Unióban, ami 19 százalékos csökkenést jelent a 2008-as adatokhoz képest.</h3>
      <p>Az EU statisztikai hivatala arról számolt be, hogy Lettországban százezer főre vetítve 5,6 szándéknyi emberölés történt, lakosságarányosan ez a legmagasabb szám a közösségben, amelyet Litvánia (4), Észtország (2,2) és Málta (2) követett.</p>
      <p>A skála ellentétes oldalán Luxemburg található 0,3-as, illetve Csehország és Olaszország 0,6-os aránnyal.</p>
      <p>Számszerűen a legtöbb gyilkosság Franciaországban (942), az Egyesült Királyságban (809) és Németországban (738) történt.</p>
      <blockquote>Magyarország a hatodik helyen áll 1,6-os aránnyal,</blockquote>
      <p>itt a vizsgált évben összesen 157 gyilkosságot jegyeztek fel az Eurostat jelentése szerint.</p>
      <h4>Magyar reagálás</h4>
      <p>Az Eurostat által közölt, százezer lakosra jutó 1,6-tal szemben, csupán 0,92 szándékos, befejezett emberölés történt 2017-ben Magyarországon - közölte az Országos Rendőr-főkapitányság csütörtökön a rendőrség honlapján.</p>
      <p>
        <i>Nyitókép: Pixabay</i>
      </p>
    </article>
  </body>
</html>