<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32967/aggiornamento-assistente-google-diffusori-sonos"/>
    <meta property="og:site_name" content="DDay.it"/>
    <meta property="article:published_time" content="2019-11-06T11:00:00+00:00"/>
    <meta property="og:title" content="Assistente Google arriva sui diffusori Sonos: aggiornamento disponibile"/>
    <meta property="og:description" content="Sui diffusori Sonos debutta l'assistente vocale di Google. Così facendo, Sono diventa la prima azienda che supporta due possibilità di comando diverse in una vera ottica multipiattaforma."/>
  </head>
  <body>
    <article>
      <h1>Assistente Google arriva sui diffusori Sonos: aggiornamento disponibile</h1>
      <h2>Sui diffusori Sonos debutta l'assistente vocale di Google. Così facendo, Sono diventa la prima azienda che supporta due possibilità di comando diverse in una vera ottica multipiattaforma.</h2>
      <address><time datetime="2019-11-06T11:00:00+00:00">06 Nov 2019, 11:00</time> by <a rel="author">Alessandro Cucca</a></address>
      <p>Sonos ha reso disponibile <b>l'assistente vocale di Google sui suoi prodotti</b>  Sonos Move, Sonos One e Sonos Beam. Lo ha fatto con un <b>aggiornamento software</b> disponibile in 8 paesi, tra cui l'Italia, e per questo sarà <b>la prima azienda a supportare più assistenti vocali</b> sullo stesso sistema audio. Infatti con gli speaker Sonos era già possibile interagire con l'assistente di Amazon Alexa, e da oggi il cliente avrà una possibilità in più e potrà scegliere a quale assistente affidarsi e quello che preferisce per ogni speaker del sistema.</p>
      <p>La novità non riguarda ovviamente solo musica e TV, ma tutte le funzioni al comando di "<i>Ok Google</i>" saranno disponibili, tra cui l’opzione <i>Conversazione</i>, la Modalità di Trasmissione su altri dispositivi e la possibilità di scegliere la voce dell’assistente vocale, alle quali si aggiungono più di un milione di azioni da prodotti partner e terze parti, per poter controllare la smart-home, i propri appuntamenti e attività, e molto altro.</p>
      <figure>
        <img src="https://cdn.dday.it/system/uploads/picture/image/58366/content_small_Google-Assistant-Update-header.jpg"/>
      </figure>
      <p>Grazie a continui aggiornamenti saranno inoltre <b>disponibili funzionalità e azioni aggiuntive</b>. <b>Sonos ha collaborato con Google</b> per ottenere questa integrazione partendo da zero, mettendo il meglio di Google Assistant nell’ecosistema dei prodotti Sonos, diventando così la prima azienda a offrire <b>contemporaneamente due assistenti vocali per lo stesso sistema</b>, e che prevede di riuscire presto a proporre più assistenti vocali che operano simultaneamente sullo stesso dispositivo.</p>
    </article>
  </body>
</html>