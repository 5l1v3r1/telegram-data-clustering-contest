<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-drama-comedy-film-mai-saath-dikhegi-arjun-kapoor-rakul-preet-ki-jodi-isi-mahine-shuru-hogi-shooting-2834985.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T11:36:28+00:00"/>
    <meta property="og:title" content="ड्रामा-कॉमेडी फिल्म में साथ दिखेगी अर्जुन कपूर-रकुल प्रीत की जोड़ी, इसी महीने शुरू होगी शूटिंग"/>
    <meta property="og:description" content="अर्जुन कपूर और रकुल प्रीत सिंह पहली बार किसी ड्रामा और कॉमेडी फिल्म में साथ दिखेंगे। निर्माताओं ने बताया कि फिल्म का नाम अभी तय नहीं हुआ है। टी सीरीज, एम्मे एंटरटेनमेंट और जेए एंटरटेनमेंट संयुक्त रूप..."/>
  </head>
  <body>
    <article>
      <h1>ड्रामा-कॉमेडी फिल्म में साथ दिखेगी अर्जुन कपूर-रकुल प्रीत की जोड़ी, इसी महीने शुरू होगी शूटिंग</h1>
      <address><time datetime="2019-11-06T11:36:28+00:00">06 Nov 2019, 11:36</time> by <a rel="author">लाइव हिन्दुस्तान टीम,नई दिल्ली</a></address>
      <p>अर्जुन कपूर और रकुल प्रीत सिंह पहली बार किसी ड्रामा और कॉमेडी फिल्म में साथ दिखेंगे। निर्माताओं ने बताया कि फिल्म का नाम अभी तय नहीं हुआ है। टी सीरीज, एम्मे एंटरटेनमेंट और जेए एंटरटेनमेंट संयुक्त रूप से फिल्म का निर्माण कर रही हैं।</p>
      <p>निर्देशन के क्षेत्र में पहली बार कदम रखने वाले काशवी नायर इस फिल्म का निर्देशन करेंगी। उन्होंने इससे पहले 2013 में आयी एक्शन थ्रिलर डी-डे में निखिल आडवाणी की सहायता की थी और टीवी सीरीज 'पीओडब्लू: बंदी युद्ध के में सह निर्देशक के तौर पर काम किया था।</p>
      <p>इस फिल्म को सीमापार के जवां होते अदाकारों की प्रेम कहानी के तौर पर देखा जा रहा है। फिल्म की कहानी को अनुजा चौहान, अमितोष नागपाल और नायर ने मिलकर लिखा है। अर्जुन कपूर ने एक बयान में कहा, मैं एक संयुक्त परिवार में पला बढ़ा हूं इसलिए समझता हूं कि यह प्रेम, ताकत और सहारे का सबसे बड़ा स्तंभ है। यह हमारी फिल्म का सार है जिसका दिल सही जगह पर है। मैं तैयारी के दौरान ही बेहद उत्साहित हूं।</p>
      <p>
        <b>
          <a href="https://www.livehindustan.com/entertainment/story-sanjay-dutt-arshad-warsi-jodi-set-to-be-seen-again-in-upcoming-film-will-play-a-blind-don-role-2834885.html">मुन्ना भाई और सर्किट की जोड़ी फिर से बड़े पर्दे पर जमाने जा रही है रंग, फिल्म में संजय दत्त निभाएंगे अंधे डॉन का किरदार</a>
        </b>
      </p>
      <p>
        <b>
          <a href="https://www.livehindustan.com/entertainment/story-alia-bhatt-learn-kaithi-language-for-gangubai-kathiawadi-2834856.html">‘गंगूबाई काठियावाड़ी’ के लिए कैथी सीखेंगी आलिया भट्ट, इससे पहले भी कई फिल्मों के लिए सीख चुकी हैं ये भाषाएं</a>
        </b>
      </p>
      <p>फिल्म का निर्माण इस महीने शुरू होगा और अधिकतर शूटिंग पंजाब और लॉस एंजेलेस में होगी।</p>
    </article>
  </body>
</html>