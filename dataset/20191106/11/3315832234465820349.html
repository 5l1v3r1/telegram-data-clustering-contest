<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b41f3dcec1f2d98b/ultima-ora-guvernul-isi-asuma-raspunderea-premierul-va-inainta-lista-scurta-de-candidati-la-functia-de-procuror-general.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T11:24:00+00:00"/>
    <meta property="og:title" content="ULTIMA ORĂ! Guvernul își asumă răspunderea: Premierul va înainta lista scurtă de candidați la funcția de procuror general"/>
    <meta property="og:description" content="Premierul va selecta doi candidați pentru funcția de procurorul general, pe care îi va propune Consiliului Superior al Procurorilor.Guvernul și-a asumat astăzi răspunderea în fața Parlamentului pentru un proiect de lege privind modificarea legii cu privire la Procuratura Generală. Proiectul a fost inclus pe agenda de astăzi a Guvernului, la propunerea premierului Maia Sandu."/>
  </head>
  <body>
    <article>
      <h1>ULTIMA ORĂ! Guvernul își asumă răspunderea: Premierul va înainta lista scurtă de candidați la funcția de procuror general</h1>
      <address><time datetime="2019-11-06T11:24:00+00:00">06 Nov 2019, 11:24</time> by <a rel="author">Jurnal.md</a></address>
      <p>
        <b>Premierul va selecta doi candidați pentru funcția de procurorul general, pe care îi va propune Consiliului Superior al Procurorilor.</b>
      </p>
      <p>
        <b>Guvernul și-a asumat astăzi răspunderea în fața Parlamentului pentru un proiect de lege privind modificarea legii cu privire la Procuratura Generală. Proiectul a fost inclus pe agenda de astăzi a Guvernului, la propunerea premierului Maia Sandu.</b>
      </p>
      <p>„Știm cu toții că oamenii cer un procuror general al dreptății. Justiție advărată am promis atunci când am fost de acord să devin prim-ministru. Reforma justiției nu este un moft personal al meu, este singura modalitate de a asigura oamenilor o viață bună.Din păcate procesul de evaluare a candidaților a fost viciat. Am văzut probele prezentate de ministrul Olesea Stamate”, a declarat Maia Sandu.</p>
      <p>„Epoca stăpânilor asupra justiției a încetat, iar acest proiect de lege vine să sprijine eforturile de dezoligarhizare a statului”, a comentat ministrul de Interne, Andrei Năstase.</p>
      <p>Amintim că ministrul Justiției, Olesea Stamate, a anulat astăzi rezultatele anunțate de comisia pentru preselecția candidatului pentru funcția de procuror general.</p>
      <p>Potrivit șefei de la Justiție, comisia nu a avut acces la o informație detaliată, iar un membru al comisiei a apreciat disproporționat unii candidați, în raport cu alți candidați, astfel concursul a fost viciat.</p>
      <p>În cazul în care punctajul oferit de acel membru al comisiei este scos, în lista celor patru candidați ar intra Ștefan Gligor.</p>
      <p>Precizăm că Oleg Crâșmaru, Vladislav Gribincea, Veaceslav Soltan și Alexandr Stoianoglo au fost candidații la funcția de procuror general aleși de comisie.</p>
    </article>
  </body>
</html>