<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459043/%E0%A6%A5%E0%A6%BE%E0%A6%87%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87-%E2%80%98%E0%A6%AC%E0%A6%BF%E0%A6%9A%E0%A7%8D%E0%A6%9B%E0%A6%BF%E0%A6%A8%E0%A7%8D%E0%A6%A8%E0%A6%A4%E0%A6%BE%E0%A6%AC%E0%A6%BE%E0%A6%A6%E0%A7%80%E0%A6%A6%E0%A7%87%E0%A6%B0%E2%80%99-%E0%A6%B9%E0%A6%BE%E0%A6%AE%E0%A6%B2%E0%A6%BE-%E0%A6%A8%E0%A6%BF%E0%A6%B9%E0%A6%A4-%E0%A7%A7%E0%A7%AB"/>
    <meta property="og:site_name" content="Daily Janakantha"/>
    <meta property="article:published_time" content="2019-11-06T11:34:00+00:00"/>
    <meta property="og:title" content="থাইল্যান্ডে ‘বিচ্ছিন্নতাবাদীদের’ হামলা ॥ নিহত ১৫"/>
    <meta property="og:description" content="অনলাইন ডেস্ক ॥ থাইল্যান্ডের দক্ষিণাঞ্চলের ইয়ালা প্রদেশে সন্দেহভাজন বিচ্ছিন্নতাবাদীদের হামলায় অন্তত ১৫ জন নিহত হয়েছেন। গুলিবিদ্ধ হয়েছেন আরও চারজন। বলা হচ্ছে- দেশটিতে সাম্প্রতিক সময়ের সবচেয়ে বড় ঘটনা এটি। মঙ্গলবার দিবাগত মধ্যরাতে প্রদেশটির একটি নিরাপত্তা চৌকি এলাকায় এ ঘটনা ঘটে। এর আগে স্থানীয় রাস্তায় বিস্ফোরক এবং বিচ্ছিন্নভাবে ..."/>
  </head>
  <body>
    <article>
      <h1>থাইল্যান্ডে ‘বিচ্ছিন্নতাবাদীদের’ হামলা ॥ নিহত ১৫</h1>
      <address>
        <time datetime="2019-11-06T11:34:00+00:00">06 Nov 2019, 11:34</time>
      </address>
      <figure>
        <img src="http://www.dailyjanakantha.com/files/201911/1573043646_01.jpg"/>
      </figure>
      <p>অনলাইন ডেস্ক ॥ থাইল্যান্ডের দক্ষিণাঞ্চলের ইয়ালা প্রদেশে সন্দেহভাজন বিচ্ছিন্নতাবাদীদের হামলায় অন্তত ১৫ জন নিহত হয়েছেন। গুলিবিদ্ধ হয়েছেন আরও চারজন। বলা হচ্ছে- দেশটিতে সাম্প্রতিক সময়ের সবচেয়ে বড় ঘটনা এটি।</p>
      <p>মঙ্গলবার দিবাগত মধ্যরাতে প্রদেশটির একটি নিরাপত্তা চৌকি এলাকায় এ ঘটনা ঘটে। এর আগে স্থানীয় রাস্তায় বিস্ফোরক এবং বিচ্ছিন্নভাবে পেরেক ছুড়ে মারার কৌশল করছিলেন এই ‘বিদ্রোহীরা’।</p>
      <p>দেশটির নিরাপত্তা বাহিনীর বরাত দিয়ে আন্তর্জাতিক সংবাদমাধ্যম স্পুতনিক বলছে, এটি সম্ভবত বিদ্রোহীদের কাজ। যদিও এ ঘটনায় এখনও কেউ দায় স্বীকার করেনি।</p>
      <p>দক্ষিণাঞ্চলীয় সেনাবাহিনীর মুখপাত্র প্রমোট প্রোম-ইন বলেন, এ বছরের মধ্যে সবচেয়ে বেশি মৃত্যুর ঘটনা এটি। হামলায় ঘটনাস্থলে মারা গেছেন ১২ জন। রাতে হাসপাতালে চিকিৎসাধীন অবস্থায় মারা গেছেন দুইজন। আবার বুধবার (০৬ নভেম্বর) সকালেও চিকিৎসাধীন আবস্থায় আরেকজন মারা যান। বাকি আহতদের চিকিৎসা দেওয়া হচ্ছে।</p>
    </article>
  </body>
</html>