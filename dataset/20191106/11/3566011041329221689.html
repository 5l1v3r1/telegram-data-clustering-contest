<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545267.html/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%D8%AA%D9%85%D8%A7%D9%85%DB%8C-%D8%AC%D8%A7%D8%AF%D9%87-%D9%87%D8%A7%DB%8C-%D9%85%D9%86%D8%AA%D9%87%DB%8C-%D8%A8%D9%87-%D8%B4%D9%87%D8%B1%D9%87%D8%A7%DB%8C-%D8%B4%D9%85%D8%A7%D9%84%DB%8C--%D9%85%D8%AD%D9%88%D8%B1%D9%87%D8%A7%DB%8C-%D8%A8%D8%B1%D9%88%D9%86-%D8%B4%D9%87%D8%B1%DB%8C-18-4-%D8%AF%D8%B1%D8%B5%D8%AF-%D8%A7%D9%81%D8%B2%D8%A7%DB%8C%D8%B4-%D8%AA%D8%B1%D8%AF%D8%AF-%D8%AF%D8%A7%D8%B4%D8%AA%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T11:08:00+00:00"/>
    <meta property="og:title" content="ترافیک سنگین در تمامی جاده های منتهی به شهرهای شمالی/ محورهای برون شهری 18.4 درصد افزایش تردد داشته است"/>
    <meta property="og:description" content="رئیس مرکز اطلاعات و کنترل ترافیک پلیس راهور ناجا آخرین وضعیت جوی و ترافیکی محورهای مواصلاتی کشور را تشریح کرد."/>
  </head>
  <body>
    <article>
      <h1>ترافیک سنگین در تمامی جاده های منتهی به شهرهای شمالی/ محورهای برون شهری 18.4 درصد افزایش تردد داشته است</h1>
      <h2>آخرین وضعیت وضعیت ترافیکی محورها؛</h2>
      <address>
        <time datetime="2019-11-06T11:08:00+00:00">06 Nov 2019, 11:08</time>
      </address>
      <p>رئیس مرکز اطلاعات و کنترل ترافیک پلیس راهور ناجا آخرین وضعیت جوی و ترافیکی محورهای مواصلاتی کشور را تشریح کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ نادر رحمانی در گفتگویی با اشاره به آمار ترددهای انجام شده طی شبانه روز گذشته در محورهای مواصلاتی کشور اظهار کرد: بر اساس آخرین اطلاعات دریافتی از دوربین های نظارتی در محورهای برون شهری نسبت به روز قبل ۱۸.۴ درصد افزایش تردد داشته ایم.</p>
      <p>وی افزود: همچنین سهم وسایل نقلیه سنگین ۱۴.۱ درصد، اوج تردد بین ساعات ۱۷ الی ۱۸ و کمترین تردد بین ساعت ۳ الی ۴ انجام شده است.</p>
      <p>رئیس مرکز اطلاعات و کنترل ترافیک پلیس راهور ناجا با اشاره به محورهای دارای بیشترین تردد طی ۲۴ ساعت گذشته گفت: محور آزادراه قزوین-کرج با تردد ۱۳۳ هزار و ۳۰۸ وسیله نقلیه، محور آزادراه کرج-تهران با تردد ۱۲۹ هزار و ۵۶۲ وسیله نقلیه و محور آزادراه کرج-قزوین با تردد ۱۱۹ هزار و ۶۰ وسیله نقلیه دارای بیشترین تردد طی ۲۴ ساعت گذشته بوده است.</p>
      <p>وی با اشاره به آخرین وضعیت محورهای شمالی گفت: شاهد ترافیک سنگین در محور چالوس مسیر(جنوب به شمال) محدوده های بیلقان، سرودار، وینه، خوشبختی، آدران، آسارا، ماهان، همه‌جا، گرماب، حسنکدر، نساء، گچسر، تونل کندوان، سیاه بیشه و محور هراز مسیر (جنوب به شمال) حدفاصل پیست آبعلی تا گالری امامزاده هاشم و محدوده های شاه زید، سه راهی چلاو و ترافیک نیمه سنگین محدوده های پلورآب اسکشاهاندشتوانا هستیم.</p>
      <p>به گزارش مهر، رحمانی ادامه داد: همچنین ترافیک در آزادراه قزوین-رشت محدوده های رودبار، عوارضی امامزاده هاشم و در محور فیروزکوه مسیر(جنوب به شمال محدوده های گیلاوند، دماوند و فیزروزکوه و در آزادراه تهران-پردیس محدوده های مهرآباد و رودهن سنیگن است.</p>
      <p>رئیس مرکز اطلاعات و کنترل ترافیک پلیس راهور ناجا یادآور شد که محورهای شمالی فاقد هرگونه مداخلات جوی هستند.</p>
      <p>وی با اشاره به آخرین وضعیت ترافیکی سایر محورها گفت: همچنین شاهد ترافیک سنگین در آزادراه تهران-کرج-قزوین محدوده گرمدره و ترافیک نیمه سنگین محدوده های ساسانی، امامزاده طاهر، پلیس راه مهرشهر و حدفاصل گلشهر تا بهشت سکینه و در آزادراه تهران-قم محدوده بهشت زهرا هستیم.</p>
      <p>انتهای پیام/</p>
    </article>
  </body>
</html>