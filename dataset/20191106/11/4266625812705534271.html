<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/zelenskyy_sformuvav_radu_z_pytan_svobody_slova_ta_zahystu_zhurnalistiv_1684769"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:10:00+00:00"/>
    <meta property="og:title" content="Зеленський сформував Раду з питань свободи слова та захисту журналістів"/>
    <meta property="og:description" content="Президент України Володимир Зеленський утворив Раду з питань свободи слова та захисту журналістів."/>
  </head>
  <body>
    <article>
      <h1>Зеленський сформував Раду з питань свободи слова та захисту журналістів</h1>
      <address>
        <time datetime="2019-11-06T11:10:00+00:00">06 Nov 2019, 11:10</time>
      </address>
      <p>
        <b>Президент України Володимир Зеленський утворив Раду з питань свободи слова та захисту журналістів.</b>
      </p>
      <p>Відповідний <a href="https://www.president.gov.ua/documents/8082019-30265">указ №808</a> опубліковано на сайті глави держави.</p>
      <p>«З метою забезпечення дотримання конституційного права на свободу слова, налагодження ефективної взаємодії державних органів, засобів масової інформації, інститутів громадянського суспільства, зокрема щодо запобігання перешкоджанню законній професійній діяльності журналістів, відповідно до пункту 28 частини першої статті 106 Конституції України постановляю: утворити Раду з питань свободи слова та захисту журналістів як консультативно-дорадчий орган при Президентові України», – йдеться у документі.</p>
      <p>Указом також затверджується положення про Раду і її персональний склад.</p>
      <p>До складу Ради з питань свободи слова та захисту журналістів увійшли:</p>
      <ul>
        <li>Міський Вадим Васильович – громадський діяч, секретар Ради (за згодою)</li>
        <li>Бурмагін Олександр Олександрович – юрист (за згодою)</li>
        <li>Влащенко Наталія Вікторівна – журналіст, продюсер (за згодою)</li>
        <li>Городецька Ірина Олегівна – юрист (за згодою)</li>
        <li>Гуменюк Наталія Петрівна – журналіст (за згодою)</li>
        <li>Дуцик Діана Ростиславівна – громадський діяч (за згодою)</li>
        <li>Єлізаров Павло Олександрович – продюсер (за згодою)</li>
        <li>Кречетов Максим Геннадійович – журналіст (за згодою)</li>
        <li>Лебедєва Тетяна Яківна – громадський діяч (за згодою)</li>
        <li>Остапа Світлана Віталіївна – журналіст, редактор (за згодою)</li>
        <li>Писанко Людмила Олександрівна – редактор (за згодою)</li>
        <li>Попова Тетяна Валеріївна – громадський діяч (за згодою)</li>
        <li>Toмілeнкo Сергій Антонович – громадський діяч, журналіст (за згодою)</li>
        <li>Шевченко Тарас Сергійович – юрист, громадський діяч (за згодою)</li>
        <li>Штурхецький Сергій Володимирович – громадський діяч (за згодою).</li>
      </ul>
      <p>Цей указ набирає чинності з дня його опублікування.</p>
      <p>Нагадаємо, Україна опинилася серед «частково вільних країн» у новому <a href="https://zik.ua/news/2019/11/05/reytyng_freedom_house_ukraina_ie_chastkovo_vilnoyu_krainoyu_1683897">рейтингу</a> «Свобода в мережі-2019», який склала правозахисна організація Freedom House.</p>
      <related>
        <h4>читайте також</h4>
        <a href="https://zik.ua/news/2019/11/05/napady_na_zhurnalistiv_v_ukraini_1684109"/>
        <a href="https://zik.ua/news/2019/10/19/medvedchuk_pora_sadyty_tse_desheva_piaraktsiya_chy_politychni_represii_1671523"/>
        <a href="https://zik.ua/news/2019/10/18/medvedchuk_zvynuvachennya_na_adresu_tkachenka_v_koruptsii__tse_zvynuvachennya_1671481"/>
        <a href="https://zik.ua/news/2019/10/18/medvedchuk_zelenskyy_i_razumkov_ne_zakryvatymut_sayt_myrotvorets_za_1671411"/>
      </related>
    </article>
  </body>
</html>