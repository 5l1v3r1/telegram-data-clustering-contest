<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/reuters-v-jordansku-byli-pobodani-turiste-ze-spanelska/1817809?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-06T11:09:00+00:00"/>
    <meta property="og:title" content="Reuters: V Jordánsku byli pobodáni turisté ze Španělska"/>
    <meta property="og:description" content="Ammán - U památek v severojordánském městě Džaraš pobodali tři španělské turisty a jednoho strážce. Informovala o tom agentura Reuters. Stanice Al-Arabíja, která se odvolala na jordánské zdroje, oznámila, že pobodáno bylo dokonce pět osob. Stav obětí není jasný."/>
  </head>
  <body>
    <article>
      <h1>Reuters: V Jordánsku byli pobodáni turisté ze Španělska</h1>
      <address><time datetime="2019-11-06T11:09:00+00:00">06 Nov 2019, 11:09</time> by <a rel="author" href="http://www.ctk.cz/" target="_blank">ČTK</a></address>
      <p>Ammán - U památek v severojordánském městě Džaraš pobodali tři španělské turisty a jednoho strážce. Informovala o tom agentura Reuters. Stanice Al-Arabíja, která se odvolala na jordánské zdroje, oznámila, že pobodáno bylo dokonce pět osob. Stav obětí není jasný.</p>
      <p>Podle Reuters byl v souvislosti s útokem zatčen jeden muž. Postupně vydávané zprávy hovoří o tom, že mezi oběťmi jsou kromě turistů zřejmě také průvodce a člen bezpečnosti.</p>
      <p>Džaraš je hned po Petře druhou nejvyhledávanější turistickou destinací v Jordánsku. Návštěvníci tam jezdí na prohlídku historického opevněného města Gerasa.</p>
    </article>
  </body>
</html>