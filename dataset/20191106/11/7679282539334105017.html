<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sanjay-dutt-arshad-warsi-jodi-set-to-be-seen-again-in-upcoming-film-will-play-a-blind-don-role-2834885.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T11:02:16+00:00"/>
    <meta property="og:title" content="मुन्ना भाई और सर्किट की जोड़ी फिर से बड़े पर्दे पर जमाने जा रही है रंग, फिल्म में संजय दत्त निभाएंगे अंधे डॉन का किरदार"/>
    <meta property="og:description" content="बॉलीवुड में अपने कॉमिक अभिनय के लिये मशहूर अरशद वारसी एक बार फिर सिल्वर स्क्रीन पर माचो मैन संजय दत्त के साथ जोड़ी जमाने जा रहे हैं। अरशद ने संजय के साथ मुन्ना भाई एमबीबीएस और लगे रहो मुन्ना भाई में..."/>
  </head>
  <body>
    <article>
      <h1>मुन्ना भाई और सर्किट की जोड़ी फिर से बड़े पर्दे पर जमाने जा रही है रंग, फिल्म में संजय दत्त निभाएंगे अंधे डॉन का किरदार</h1>
      <address><time datetime="2019-11-06T11:02:16+00:00">06 Nov 2019, 11:02</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड में अपने कॉमिक अभिनय के लिये मशहूर अरशद वारसी एक बार फिर सिल्वर स्क्रीन पर माचो मैन संजय दत्त के साथ जोड़ी जमाने जा रहे हैं। अरशद ने संजय के साथ मुन्ना भाई एमबीबीएस और लगे रहो मुन्ना भाई में काम किया है। </p>
      <p>इन फिल्मों में संजय के किरदार मुन्ना भाई और अरशद के किरदार सर्किट को लोग आज तक नहीं भूले हैं। लोग भी इस फ्रेंचाइजी फिल्म की अगली कड़ी देखने के लिए काफी उत्सुक हैं। दोनों अभिनेता एक फिल्म में एक बार फिर साथ नजर आने वाले हैं। हालांकि यह फिल्म मुन्ना भाई का सीक्वल नहीं है। संजय और अरशद का यह एक नया प्रॉजेक्ट है।</p>
      <p>अरशद ने कहा कि संजय और मैं अगले साल इस फिल्म पर काम करना शुरू कर देंगे। साजिद-फरहाद की इस फिल्म की स्क्रिप्ट बहुत फनी है। फिल्म अगले साल मार्च-अप्रैल तक फ्लोर पर आने की उम्मीद है। शायद फिल्म का पहला शेड्यूल बुडापेस्ट में हो। </p>
      <p>
        <b>
          <a href="https://www.livehindustan.com/entertainment/story-raveena-tandon-says-salman-khan-and-aamir-khan-fight-during-andaz-apna-apna-film-shooting-2834823.html">रवीना टंडन का खुलासा, ‘अंदाज अपना अपना’ की शूटिंग के दौरान नहीं कर रहे थे सलमान और आमिर एक-दूसरे से बात, हुआ था झगड़ा</a>
        </b>
      </p>
      <p>
        <b>
          <a href="https://www.livehindustan.com/entertainment/story-anil-kapoor-reveals-secrets-how-to-make-a-film-hit-on-box-office-2834779.html">अनिल कपूर ने खोले कई राज, बताया फिल्म को शानदार और हिट बनाने का तरीका</a>
        </b>
      </p>
      <p>फिल्म में संजय एक अंधे डॉन की भूमिका निभाएंगे और मैं उनकी आंख बनूंगा। इसके साथ ही उन्होंने कहा कि कोई जान नहीं सकता कि वह अंधा है। पूरी फिल्म में मैं उसे डायरेक्ट करता हूं। फिल्म की स्क्रिप्ट काफी मजेदार है। </p>
    </article>
  </body>
</html>