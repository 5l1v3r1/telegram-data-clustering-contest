<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/nemeth-kristof-szereti-a-rancait/185977"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T11:30:00+00:00"/>
    <meta property="og:title" content="Németh Kristóf szereti a ráncait"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Németh Kristóf szereti a ráncait</mark>
      </h1>
      <address><time datetime="2019-11-06T11:30:00+00:00">06 Nov 2019, 11:30</time> by <a rel="author">K. Sz.</a></address>
      <p>Titkos meglepetéssel készült családja és barátai Németh Kristóf születésnapjára a Hatszín Teátrumban, ahol a színész a Hűtlenség ára című darabban lépett fel.</p>
      <p>– Csodálatos ajándék volt, hogy mindenki egyszerre, egy helyen ott volt, aki fontos: édesanyám, a várandós feleségem, Lóci fiam, barátaim, mesterem, Benedek Miklós, és persze a közönség. Egy valaki hiányzott: édesapám, aki bár fi­zikailag már nem tud ott lenni, de úgy éreztem, velem volt – mesélte a Fórum Színház igazgatója, aki nem törődik a korával.</p>
      <figure>
        <img src="http://media.borsonline.hu/cikk/20/191533/gallery-picture/645w/2015413_nemeth-kristof-szuletesnap-mo-3.jpg"/>
        <figcaption>© Móricz István</figcaption>
      </figure>
      <p>– Fiatalít a feleségem, és hamarosan kispapa leszek, ami szintén. Ungvári Tamás tanította nekem: van egy tézis, miszerint minden ember megegyezik a saját maga történetével. Gazdag, tanulságos és kemény időszakok is voltak az életemben, mostanra lenyugodtam, vége lett a buliknak és kalandoknak, sőt örülök neki, hogy nem vagyok húsz- vagy harmincéves. Sokan kevesebb ráncot szeretnének a szemünk alá, de én nem adnám, hiszen a ránc, maga a tapasztalat.</p>
    </article>
  </body>
</html>