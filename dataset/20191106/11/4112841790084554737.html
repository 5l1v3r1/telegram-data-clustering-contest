<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76270-Tinder-rande-sa-pre-nu-stalo-nocnou-morou-Najskor-ju-partner-zaskrtil-potom-pozeral-porno-a-zistoval-ako-sa-zbavit-tela"/>
    <meta property="og:site_name" content="REFRESHER"/>
    <meta property="article:published_time" content="2019-11-06T11:56:00+00:00"/>
    <meta property="og:title" content="Tinder rande sa pre ňu stalo nočnou morou: Najskôr ju partner zaškrtil, potom pozeral porno a zisťoval, ako sa zbaviť tela"/>
    <meta property="og:description" content="Smrť dievčiny ho nerozhodila, na ďalší deň šiel znovu na rande, pričom mal telo stále u seba v byte."/>
  </head>
  <body>
    <article>
      <h1>Tinder rande sa pre ňu stalo nočnou morou: Najskôr ju partner zaškrtil, potom pozeral porno a zisťoval, ako sa zbaviť tela</h1>
      <address><time datetime="2019-11-06T11:56:00+00:00">06 Nov 2019, 11:56</time> by <a rel="author">Timea Krauszová</a></address>
      <p>
        <b>Smrť dievčiny ho nerozhodila, na ďalší deň šiel znovu na rande, pričom mal telo stále u seba v byte.</b>
      </p>
      <p>Mladá Angličanka Grace mala len 22 rokov, keď sa rozhodla precestovať svet. Po šiestich týždňoch v Južnej Amerike navštívila Nový Zéland. Cestovala sama. Jeden večer si chcela spríjemniť spoločnosťou mladíka, ktorého spoznala cez Tinder.</p>
      <p>Po niekoľkých hodinách sa rozhodla stráviť noc v byte novej známosti. Muž ju však podľa obžaloby zaškrtil a neskôr aj pochoval. Tvrdí, že je nevinný, smrť mala údajne nastať po tvrdom sexe, ktorý zahŕňal škrtenie a údery. Píše <a href="https://www.bbc.com/news/world-asia-50312090"><b>BBC</b></a>.</p>
      <h3>Rande bolo podľa všetkého fajn</h3>
      <p>Svedčia o tom videozábery, na ktorých sa dvojica bozkáva, ako aj fakt, že vystriedali niekoľko barov. <b>Všetko nasvedčuje tomu, že so sexom obaja súhlasili.</b> Podľa BBC rodičia zosnulej Grace o nej hovorili ako o priateľskej a otvorenej osobe, ktorá ľahko nadväzuje nové vzťahy.</p>
      <p>Pôvodne sa obhajoba (meno obvineného nie je známe) bránila tým, že po niekoľkých drinkoch šli obaja domov. Neskôr mladík svoju výpoveď zmenil, teraz tvrdí, že šli k nemu domov a zhodli sa na tvrdom sexe. Obvinený muž neskôr údajne zaspal v sprche, po prebudení si šiel ľahnúť. <b>Nehybné telo svojej partnerky</b> si všimol až ráno.</p>
      <related>
        <a href="https://refresher.sk/70523-Vrazda-17rocnej-tinedzerky-Vrah-jej-brutalne-podrezal-hrdlo-fotky-mtvoly-nasledne-zverejnil-na-Instagram-Stories"/>
      </related>
      <h3>Stopy na tele a kompromitujúca história prehliadača</h3>
      <p>Podľa stôp na Gracinom tele bola priviazaná a zaškrtená. Odhliadnuc od týchto dôkazov, <b>Google história</b> mladíka mu v obhajobe vôbec nepomáha. Vyhľadával rôzne spôsoby, ako sa zbaviť tela. Podľa prokurátora ho smrť mladej ženy vôbec nerozhodila. Zapol si totiž porno.</p>
      <p>Scéna ako z najhoršej nočnej mory tu zďaleka nekončí. Pozeranie filmov pre dospelých prerušil, aby si <b>mohol nahé mŕtve telo nafotiť</b>. Neskôr sa k pornu vrátil, napokon hľadal „veľké tašky v okolí“ a „rigor mortis“ (posmrtná stuhnutosť). Aby toho nebolo málo, na ďalší deň, napriek tomu, že Gracino mŕtve telo bolo naďalej v jeho byte, si<b> vyrazil na ďalšie Tinder rande.</b></p>
      <p>Neskôr Grace pochoval za mestom, kde ju o pár dní na to aj našli. Súdny proces naďalej pokračuje, podľa BBC to bude trvať približne mesiac.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/66903-Na-Novom-Zelande-zacal-platit-zakaz-predaja-plastovych-tasiek-na-jedno-pouzitie-inak-hrozi-pokuta-az-60-000"/>
        <a href="https://refresher.sk/46294-Svoj-profil-na-Tinderi-premenil-na-vtipnu-PowerPoint-prezentaciu-Zenam-poskytuje-vsetky-podstatne-informacie"/>
        <a href="https://refresher.sk/44965-Parlament-Noveho-Zelandu-sa-verejne-ospravedlnil-stovkam-homosexualov-za-nezakonne-trestanie-ich-orientacie"/>
        <a href="https://refresher.sk/44294-Mat-na-profilovke-fotku-s-viacerymi-ludmi-nie-je-dobry-napad-Znizuje-tvoje-sance-na-uspech-a-navyse-tvoj-profil-posobi-neprehladne"/>
        <a href="https://refresher.sk/46081-Lauren-prisla-o-ruku-ale-vdaka-svojim-vtipom-sa-stala-hviezdou-na-Tinderi-Mlada-slecna-si-nevaha-utahovat-zo-samej-seba"/>
        <a href="https://refresher.sk/45975-Popularna-dvojica-z-Tinderu-si-uz-uzila-dovolenku-na-Havaji-Prve-rande-nedopadlo-presne-podla-ich-predstav"/>
        <a href="https://refresher.sk/47653-Po-byvalom-frajerovi-jej-zostal-darcek-tak-na-Tinderi-hladala-krasavca-s-ktorym-by-si-ho-mohla-uzit-Zaposobil-na-nu-motivacnym-listom"/>
        <a href="https://refresher.sk/76268-Viac-ako-11tisic-vedcov-varuje-pred-nesmiernym-utrpenim-ktore-sposobi-klimaticka-kriza"/>
      </related>
    </article>
  </body>
</html>