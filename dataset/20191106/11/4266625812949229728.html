<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/opublikovano_prezydentskyy_zakon_pro_sudovu_reformu_1684797"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:25:00+00:00"/>
    <meta property="og:title" content="Опубліковано президентський закон про судову реформу"/>
    <meta property="og:description" content="У парламентському виданні &quot;Голос України&quot; опубліковано Закон України «Про внесення змін до деяких законів України щодо діяльності органів суддівського врядування» (№1008)."/>
  </head>
  <body>
    <article>
      <h1>Опубліковано президентський закон про судову реформу</h1>
      <address>
        <time datetime="2019-11-06T11:25:00+00:00">06 Nov 2019, 11:25</time>
      </address>
      <p>
        <b>У парламентському виданні "Голос України" опубліковано Закон України «Про внесення змін до деяких законів України щодо діяльності органів суддівського врядування» (№1008).</b>
      </p>
      <p>Про це йдеться у <a href="http://www.golos.com.ua/edition_archive#">випуску</a> видання від 6 листопада.</p>
      <p>Як зазначається, Закон набуває чинності наступного дня після його опублікування.</p>
      <p>Згідно з пояснювальною запискою, цим документом пропонується запровадження нового порядку відбору членів Вищої кваліфікаційної комісії суддів України, а також спеціальної процедури для звільнення членів ВККС та ВРП.</p>
      <p>Так, кандидатів на посади дванадцяти членів ВККС оцінюватиме конкурсна комісія, яка складатиметься з двох членів Ради суддів України, делегованих  Радою суддів України, та чотирьох міжнародних експертів, рекомендованих до складу Громадської ради міжнародних експертів, сформованої відповідно до Закону України «Про Вищий антикорупційний суд».</p>
      <p>Окрім цього, зміни торкнуться ст. 37 Закону «Про судоустрій і статус суддів» і передбачатимуть скорочення складу Верховного Суду до 100 суддів.</p>
      <p>Також проєкт закону має унормувати діяльність кваліфікаційної комісії суддів України та Вищої ради правосуддя, запровадивши новий порядок формування Вищої кваліфікаційної комісії суддів України.</p>
      <p>Серед іншого ним передбачається створення комісії з питань доброчесності та етики та визначення єдиних правил винагороди всіх суддів, незалежно від умов проходження ними кваліфікаційної оцінювання.</p>
      <p><a href="https://zik.ua/news/2019/10/25/verhovnyy_sud_poprosyv_zelenskogo_vetuvaty_zakonoproiekt_pro_sudovu_reformu_1676557">Нагадаємо</a>, раніше Верховний Суд затвердив звернення до президента України ветувати законопроєкт №1008 про внесення змін до деяких законів України щодо діяльності органів суддівського врядування. Що з цього вийшло читайте у нашому великому матеріалі <a href="https://zik.ua/news/2019/11/06/sudova_reforma_zelenskogo_chomu_zakonom_nevdovolene_mizhnarodne_1684399">за посиланням</a>.</p>
      <related>
        <h4>читайте також</h4>
        <a href="https://zik.ua/news/2019/11/06/opublikovano_zakon_pro_funktsionuvannya_ekonomichnyh_operatoriv_1684805"/>
        <a href="https://zik.ua/news/2019/11/06/sudova_reforma_zelenskogo_chomu_zakonom_nevdovolene_mizhnarodne_1684399"/>
        <a href="https://zik.ua/news/2019/11/04/zelenskyy_pidpysav_zakonoproiekt_pro_sudovu_reformu_1683375"/>
        <a href="https://zik.ua/news/2019/11/04/opublikovano_postanovy_shchodo_pereymenuvannya_pereyaslavhmelnytskogo_ta_nyzky_1683131"/>
      </related>
    </article>
  </body>
</html>