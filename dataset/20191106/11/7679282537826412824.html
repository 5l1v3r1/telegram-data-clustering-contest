<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-2nd-t20-team-india-expected-playing-eleven-against-bangladesh-at-rajkot-2834866.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T11:18:33+00:00"/>
    <meta property="og:title" content="INDvsBAN, 2nd T20: पहले मैच में हार के बाद भारत की प्लेइंग XI में दिख सकते हैं ये बदलाव"/>
    <meta property="og:description" content="भारत और बांग्लादेश(India vs Bangladesh) के बीच टी-20 सीरीज का दूसरा मैच राजकोट के सौराष्ट्र क्रिकेट एसोशिएसन स्टेडियम में खेला जाएगा। पहले मैच में बांग्लादेश की टीम ने भारत को झटका देते हुए सात..."/>
  </head>
  <body>
    <article>
      <h1>INDvsBAN, 2nd T20: पहले मैच में हार के बाद भारत की प्लेइंग XI में दिख सकते हैं ये बदलाव</h1>
      <address><time datetime="2019-11-06T11:18:33+00:00">06 Nov 2019, 11:18</time> by <a rel="author">लाइव हिन्दुस्तान टीम,नई दिल्ली</a></address>
      <p><b><a href="https://www.livehindustan.com/page/ind-vs-ban-bangladesh-tour-of-india-2019/1">भारत और बांग्लादेश(India vs Bangladesh)</a></b> के बीच टी-20 सीरीज का दूसरा मैच राजकोट के सौराष्ट्र क्रिकेट एसोशिएसन स्टेडियम में खेला जाएगा। पहले मैच में बांग्लादेश की टीम ने भारत को झटका देते हुए सात विकेट से जीत दर्ज की थी। इसी के साथ मेहमान टीम ने तीन मैचों की सीरीज़ में भारत पर 1-0 से बढ़त बना ली है। इसलिए अब सीरीज में भारत की स्थिति करो या मरो जैसी हो गई है। अब यहां से भारत को सीरीज में बने रहने के लिए यह मैच जीतना जरूरी है। </p>
      <p>भारत को दिल्ली में हुए पहले मैच में खराब फील्डिंग, डीआरएस और अनुशासनहीन गेंदबाजी की वजह से मैच गंवाना पड़ा। भारत के कप्तान रोहित शर्मा निश्चित तौर पर चाहेंगे कि उनकी टीम इतनी सारी गलतियां दोबारा से न दोहराए। रोहित शर्मा ने गुरूवार को बांग्लादेश के खिलाफ होने वाले दूसरे टी20 अंतरराष्ट्रीय मैच के लिये तेज गेंदबाजों के संयोजन में बदलाव का संकेत दिया जबकि बल्लेबाजी लाइन अप का बचाव किया जिसमें सीनियर सलामी बल्लबाज शिखर धवन पिछले कुछ समय से जूझ रहे हैं।</p>
      <p>
        <b>
          <a href="https://www.livehindustan.com/cricket/story-afghanistan-vs-west-indies-afg-vs-wi-first-odi-when-the-ekana-stadium-resonated-with-the-voices-of-rashid-khan-2834821.html">जब रोहित-विराट नहीं राशिद खान की आवाजों से गूंजा भारत का ये स्टेडियम</a>
        </b>
      </p>
      <p>भारत ने कोटला की पिच पर 148 रन का स्कोर बनाया था और 19वें ओवर में तेज गेंदबाज खलील अहमद के ओवर में मुशफिकर रहीम द्वारा लगाये गयी चार बाउंड्री ने मैच का रूख ही बदल दिया। रोहित ने मैच से पूर्व मीडियाकर्मियों से बात करते हुए कहा, ''हमारी बल्लेबाजी अच्छी दिखती है। इसलिये मुझे नहीं लगता कि हमें अपनी बल्लेबाजी में कुछ बदलाव करने की जरूरत है। हम पिच का आकलन करेंगे और उसी के आधार पर हम देखेंगे कि बतौर टीम हम क्या कर सकते हैं। उन्होंने हालांकि किसी का नाम नहीं लिया।  </p>
      <p><b>आइए नजर डालते हैं दूसरे मैच में भारत किस प्लेइंग इलेवन के साथ उतर सकता है-</b><br/>रोहित शर्मा(कप्तान), शिखर धवन, केएल राहुल, श्रेयस अय्यर, ऋषभ पंत, क्रुणाल पांड्या, शिवम दूबे, वॉशिंगटन सुंदर, युजवेंद्र चहल, दीपक चाहर, शार्दुल ठाकुर।</p>
      <p>
        <b>
          <a href="https://www.livehindustan.com/cricket/story-rohit-sharma-can-surpass-suresh-raina-in-this-elite-t20-list-for-india-at-rajkot-2834669.html">INDvsBAN: राजकोट टी-20 में सुरेश रैना से आगे निकल सकते हैं रोहित शर्मा</a>
        </b>
      </p>
    </article>
  </body>
</html>