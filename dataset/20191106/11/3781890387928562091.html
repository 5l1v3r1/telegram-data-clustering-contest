<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740343"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T11:48:00+00:00"/>
    <meta property="og:title" content="&quot;แม่มณี&quot;ลั่นไม่ขอตรวจซ้ำ! ย้ำถ้าท้องจริงเรือนจำดูแลได้"/>
    <meta property="og:description" content="อธิบดีราชทัณฑ์ ไม่ฟันธง 'แม่มณี' ท้องหรือไม่ เผยผลตรวจครรภ์ขึ้นขีดเดียว เจ้าตัวไม่ขอตรวจซ้ำอีก ย้ำถ้าท้องจริงเรือนจำดูแลได้ไม่ใช่ปัญหา"/>
  </head>
  <body>
    <article>
      <h1>"แม่มณี"ลั่นไม่ขอตรวจซ้ำ! ย้ำถ้าท้องจริงเรือนจำดูแลได้</h1>
      <address>
        <time datetime="2019-11-06T11:48:00+00:00">06 Nov 2019, 11:48</time>
      </address>
      <figure>
        <img src="https://www.dailynews.co.th/admin/upload/20191106/news_ZEryjgVdxU185945_533.jpg?v=20191107058"/>
      </figure>
      <p>
        <b>อธิบดีราชทัณฑ์ ไม่ฟันธง "แม่มณี" ท้องหรือไม่ เผยผลตรวจครรภ์ขึ้นขีดเดียว เจ้าตัวไม่ขอตรวจซ้ำอีก ย้ำถ้าท้องจริงเรือนจำดูแลได้ไม่ใช่ปัญหา</b>
      </p>
      <p>เมื่อวันที่ 6 พ.ย. พ.ต.อ.ณรัชต์ เศวตนันทน์ อธิบดีกรมราชทัณฑ์ กล่าวถึงกระแสข่าว น.ส.วันทนีย์ ทิพย์ประเวช หรือ แม่มณี ได้ตั้งท้องแล้ว 2 เดือน ว่า ตนได้สอบถามข้อเท็จจริงกับทางผู้บัญชาการเรือนจำแล้ว ทราบว่าการใช้เครื่องตรวจครรภ์ฉุกเฉิน ซึ่งใช้วิธีตรวจจากปัสสาวะ เบื้องต้นเครื่องมือดังกล่าวปรากฏผลขีดเพียง 1 ขีด แต่จะตั้งครรภ์หรือไม่นั้นตนไม่ทราบ ซึ่งทางเรือนจำก็ได้บอกกับผู้ต้องขังว่า หากต้องการทราบผลที่ละเอียดชัดเจน ก็จะนำไปตรวจที่คลิกนิกหรือโรงพยาบาลรัฐ แต่ผู้ต้องขังแจ้งว่าไม่ประสงค์จะไปตรวจ ทางเรือนจำไปบังคับไม่ได้ นี่คือข้อเท็จจริงที่เกิดขึ้น ส่วนกระแสข่าวหรือข้อกังวลว่าเป็นเรื่องเทคนิคเรื่องการยื่นประกันตัว หากผลตรวจครรภ์ปรากฏว่าท้องจริง เรือนจำไม่ได้มีส่วนเกี่ยวข้องในเรื่องนี้ เพราะจะได้ประกันตัวหรือไม่เป็นดุลยพินิจของศาล และหากตั้งครรภ์จริงเรือนจำก็สามารถดูแลได้ ไม่ใช่ปัญหา ที่ผ่านมามีผู้ต้องขังหลายรายตั้งครรภ์และเข้ามาอยู่ในคุก บางรายคลอดลูกระหว่างเป็นนักโทษก็มี เรือนจำมีแผนและมาตรการรองรับอยู่แล้ว.<br/><br/><b>อ่านข่าวที่เกี่ยวข้อง...<br/><br/><a href="https://www.dailynews.co.th/crime/739833">'แม่มณี'ฉะ'แม่ข่าย'โยนบาป หวัง2บช.20ล้านทยอยคืน</a><br/><br/><a href="https://www.dailynews.co.th/crime/739793">"ลูกสาว"ซัดทอดถึง"แม่"แล้ว สารภาพร่วมวงเล่นแชร์ด้วย</a></b></p>
    </article>
  </body>
</html>