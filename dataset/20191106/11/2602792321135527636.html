<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/milovanov-ta-dubilet-predstavili-proekt-monitoringu-obigu-silgospugid-v-ukra%d1%97ni/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-06T11:05:00+00:00"/>
    <meta property="og:title" content="Мілованов та Дубілет представили проект моніторингу обігу сільгоспугідь в Україні"/>
    <meta property="og:description" content="В Україні презентували концепт системи моніторингу використання та обігу землі під головуванням міністра розвитку економіки, торгівлі та сільського господа"/>
  </head>
  <body>
    <article>
      <h1>Мілованов та Дубілет представили проект моніторингу обігу сільгоспугідь в Україні</h1>
      <address>
        <time datetime="2019-11-06T11:05:00+00:00">06 Nov 2019, 11:05</time>
      </address>
      <figure>
        <img src="https://infoindustria.com.ua/wp-content/uploads/2019/11/polya-7.jpg"/>
      </figure>
      <p>
        <b>В Україні презентували концепт системи моніторингу використання та обігу землі під головуванням міністра розвитку економіки, торгівлі та сільського господарства <a href="https://agropolit.com/dosye/milovanov-timofiy-sergiyovich">Тимофія Милованова</a> за участю міністра кабінету міністрів України <a href="https://agropolit.com/dosye/dubilet-dmitro-oleksandrovich">Дмитра Дубілета</a>, представників Міністерства юстиції України, Міністерства цифрової трансформації, міжнародних партнерів проекту та фахівців з земельних питань. Про це повідомляє  <a href="http://www.me.gov.ua/News/Detail?lang=uk-UA&amp;id=4ece6bf1-c3f7-48cc-aa7f-a937f1bd3e20&amp;title=MinekonomikiZaprovadzhuSistemuMonitoringuObiguZemel">прес-служба</a> Мінекономіки.</b>
      </p>
      <p>«Система моніторингу покликана забезпечити прозорість та відстежуваність земельних відносин та міститиме повну інформацію про перехід прав на землю, власників землі, вартість угод купівлі продажу та оренди тощо», — зазначається в повідомленні.</p>
      <p>Надалі запровадження системи полягає у забезпеченні обміну даними між державними реєстрами (Держгеокадастр, Реєстр речових прав, Реєстр юридичних осіб тощо), а також створенні програмного продукту, який аналізуватиме ці дані та надаватиме інформацію представникам державної влади та громадськості.</p>
      <p>«Система земельного моніторингу надасть можливість бачити онлайн, що відбувається із землекористуванням та власністю на землю, як вона змінюється, де обробляється чи сплачуються податки тощо. Таке нововведення зробить земельні відносини прозорими та контрольованими. Незабаром представимо дорожню карту реалізації проекту», — прокоментував Тимофій Милованов.</p>
      <p>
        <b>Інфоіндустрія</b>
      </p>
    </article>
  </body>
</html>