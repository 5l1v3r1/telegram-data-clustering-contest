<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-v-ukrayini-zaprovadyat-kryminalnu-vidpovidalnist-dlya-zhurnalistiv-za-manipulyatsiyi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T11:37:37+00:00"/>
    <meta property="og:title" content="В Україні запровадять кримінальну відповідальність для журналістів за маніпуляції"/>
    <meta property="og:description" content="Планується внесення змін в законодавство щодо посилення відповідальності українських журналістів за розповсюдження неправдивої або маніпулятивної інформації."/>
  </head>
  <body>
    <article>
      <h1>В Україні запровадять кримінальну відповідальність для журналістів за маніпуляції</h1>
      <address>
        <time datetime="2019-11-06T11:37:37+00:00">06 Nov 2019, 11:37</time>
      </address>
      <p>Планується внесення змін в законодавство щодо посилення відповідальності українських журналістів за розповсюдження неправдивої або маніпулятивної інформації.</p>
      <p>Міністр культури, молоді та спорту Володимир Бородянський повідомив, що за маніпулювання суспільною свідомістю для журналістів можуть запровадити як адміністративну, так і кримінальну відповідальність.</p>
      <p>Зокрема, у законодавство планують ввести поняття маніпулювання суспільною думкою та його критеріїв.</p>
      <p><b>Читайте:</b> <a href="https://fakty.com.ua/ua/uncategory/20191026-krok-za-krokom-buduvaty-gollivud-borodyanskyj-pro-strategiyu-kinovyrobnytstva/">Крок за кроком будувати Голлівуд – Бородянський про стратегію кіновиробництва</a></p>
      <p>Бородянський на парламентських слуханнях про безпеку журналістів наголосив, що між захистом свободи слова та маніпуляціями дуже тонка грань.</p>
      <blockquote>– Надважливе завдання держави – вибудувати баланс між захистом свого інформаційного простору та захистом свободи слова. Саме тому захист журналістів та відповідальність за спотворення громадської думки — це нерозривні частини, – сказав міністр.</blockquote>
      <p>На його думку, також необхідно посилити відповідальність за оприлюднення даних журналістів – зміни вже плануються.</p>
      <p>Раніше Володимир Бородянський заявив, що Україна має обмежити <a href="https://fakty.com.ua/ua/ukraine/20191030-ukrayina-maye-obmezhyty-pravo-rosiyan-na-volodinnya-ukrayinskymy-zmi-borodyanskyj/">володіння громадянами Росії українськими ЗМІ </a>та участь в них російського капіталу.</p>
    </article>
  </body>
</html>