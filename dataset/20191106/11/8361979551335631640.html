<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/vibori-v-velikiy-britaniji-dzhonson-porivnyav-korbina-zi-stalinim-50051903.html"/>
    <meta property="og:site_name" content="НВ"/>
    <meta property="article:published_time" content="2019-11-06T11:01:00+00:00"/>
    <meta property="og:title" content="Вибори у Великій Британії: Джонсон порівняв лідера лейбористів зі Сталіним"/>
    <meta property="og:description" content="Прем'єр-міністр Великої Британії Борис Джонсон почав виборчу кампанію консерваторів з порівняння лідера Лейбористської партії Джеремі Корбіна з Йосипом Сталіним."/>
  </head>
  <body>
    <article>
      <h1>Вибори у Великій Британії: Джонсон порівняв лідера лейбористів зі Сталіним</h1>
      <h2>Прем'єр-міністр Великої Британії Борис Джонсон почав виборчу кампанію консерваторів з порівняння лідера Лейбористської партії Джеремі Корбіна з Йосипом Сталіним.</h2>
      <address>
        <time datetime="2019-11-06T11:01:00+00:00">06 Nov 2019, 11:01</time>
      </address>
      <p>З критикою лейбористів Джонсон виступив в статті для <a href="https://www.telegraph.co.uk/">The Telegraph</a>.</p>
      <p>На думку прем'єра, «трагедія сучасної Лейбористської партії» на чолі з Корбіним полягає в тому, що її члени ненавидять прагнення до отримання прибутку, і будуть щосили прагнути підвищувати податки. Це в підсумку, «зруйнує країну».</p>
      <p>«Вони роблять вигляд, що їх ненависть спрямована тільки на певних мільярдерів — і вони вказують пальцем на таких людей з радістю і мстивістю, яких не було з часів Сталіна, який переслідував куркулів (в оригіналі - кулаків — Ред.) … Вони зруйнують саму основу процвітання нашої країни», — написал Джонсон.</p>
      <p>6 листопада офіційно почалася передвиборна кампанія на дострокових парламентських вибора у Британії. Виходячи з цього, був розпущений нинішній склад британського парламенту.</p>
      <p>Позачергові вибори пройдуть 12 грудня, а перше засідання заплановано на 16 грудня.</p>
      <p>Прем'єр-міністр країни Борис Джонсон має намір завдяки цим виборам вийти з патової ситуації, пов’язаної з Brexit, проте спостерігачі не впевнені, що це йому вдасться.</p>
      <p>Хоча очолювані ним консерватори лідирують в соціологічних опитуваннях, не виключено, що жодна з великих партій не отримає абсолютної більшості.</p>
    </article>
  </body>
</html>