<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/kyivbasket_prograv_biloruskomu_tsmokiminsku_gru_za_liderstvo_v_grupi_1684775"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:16:00+00:00"/>
    <meta property="og:title" content="«Київ-Баскет» програв білоруському «Цмокі-Мінську» гру за лідерство в групі Кубка Європи ФІБА"/>
    <meta property="og:description" content="Баскетболісти київського клубу «Київ-Баскет» поступилися білоруській команді «Цмокі-Мінськ» в матчі третього туру групового етапу Кубка Європи ФІБА сезону-2019/2020. Поєдинок «Київ-Баскет» – «Цмокі-Мінськ» відбувся вчора, 5 листопада, в київському Палаці спорту і завершився з рахунком 74:99 (19:32, 14:20, 19:25, 22:22)."/>
  </head>
  <body>
    <article>
      <h1>«Київ-Баскет» програв білоруському «Цмокі-Мінську» гру за лідерство в групі Кубка Європи ФІБА</h1>
      <address>
        <time datetime="2019-11-06T11:16:00+00:00">06 Nov 2019, 11:16</time>
      </address>
      <p>
        <b>Баскетболісти київського клубу «Київ-Баскет» поступилися білоруській команді «Цмокі-Мінськ» в матчі третього туру групового етапу Кубка Європи ФІБА сезону-2019/2020. Поєдинок «Київ-Баскет» – «Цмокі-Мінськ» відбувся вчора, 5 листопада, в київському Палаці спорту і завершився з рахунком 74:99 (19:32, 14:20, 19:25, 22:22).</b>
      </p>
      <p>Як <a href="http://fbu.ua/news/kiv-basket-prograv-u-matchi-za-liderstvo-v-grupi-kubka-vropi-fba">повідомляє </a>прес-служба Федерації баскетболу України, значно досвідченіші на міжнародній арені гості одразу приголомшили господарів. Ривок зі старту 15:1 шокував трибуни Палацу спорту. За половину ігрового часу стартової 10-хвилинки кияни набрали лише 3 очка. До кінця ігрового часу вони трохи виправилися, але різниця залишилася вражаючою.</p>
      <p>До великої перерви гості продовжували домінувати. За першу половину два гравці в їхньому складі подолали двозначну позначку в набраних очках. У Гавриловича було 15, а в Бернетта – 13. У киян лише Шеферд з 9-ма очками максимально наблизився до десятки.</p>
      <p>За всіма ігровими показниками Цмоки-Мінськ перевершив Київ-Баскет за перші 20 хвилин.</p>
      <p>По перерві хід поєдинку не змінився. Захист киян і надалі не справлявся з тиском гостей. У підсумку тим лише одного балу не вистачило після фінальної сирени до сотні набраних очок. Втім загальна різниця в 25 балів яскраво засвідчила перевагу гостей.</p>
      <p>Зважаючи на попередні результати, «Цмоки-Мінськ» захопив лідерство в групі, незалежно від результату сьогоднішнього матчу «Левськи» – «Дніпро».</p>
      <p>У наступному поєдинку «Київ-Баскет» гратиме у середу, 13 листопада, на виїзді проти «Дніпра».</p>
      <figure>
        <img src="https://static.ukrinform.com/photos/2019_11/thumb_files/630_360_1573024498-734.jpg"/>
      </figure>
      <p>
        <b>
          <u>Баскетбол. Чоловіки. Кубок Європи ФІБА. Груповий етап. Матч 3-го туру</u>
        </b>
      </p>
      <p>
        <b>«Київ-Баскет» (Україна) – «Цмоки-Мінськ» (Білорусь) – 74:99 (19:32, 14:20, 19:25, 22:22)</b>
      </p>
      <p>5 листопада. Початок – 19:00. Київ. Палац спорту.</p>
      <p>«КИЇВ-БАСКЕТ»: Шеферд (19), Близнюк (12), Хілл (12), Павлов (9), Пустозвонов (6), Кондраков (6), Петров (4), Едвін (4), Крутоус (2), Сандул, Заєць.</p>
      <p>«ЦМОКИ-МІНСЬК»: Гаврилович (25), Бернетт (19), Салаш (16), Лоурі (12), Міркович (11), В. Лютих (6), Бєляков (5), Стабруський (3), Веремеєнко (2), Рагоженка, М. Лютих.</p>
      <p>
        <u>
          <b>Статистика матчу</b>
        </u>
      </p>
      <figure>
        <img src="http://i.fbu.kiev.ua/1/32393/stats.png"/>
      </figure>
      <p> </p>
      <related>
        <h4>читайте також</h4>
        <a href="https://zik.ua/news/2019/11/05/pered_vazhlyvym_matchem_v_kubku_yevropy_fiba_kyivbasket_pidsylyv_sklad_1684067"/>
        <a href="https://zik.ua/news/2019/11/05/kyivbasket_u_gri_za_liderstvo_v_kubku_yevropy_fiba_sogodni_zigraie_proty_1684011"/>
        <a href="https://zik.ua/news/2019/11/04/u_basketbolniy_superlizi_dnipro_peremig_odesu_a_kyivbasket_1683115"/>
        <a href="https://zik.ua/news/2019/10/31/kyivbasket_zdobuv_drugu_peremogu_u_kubku_yevropy_fiba_1680387"/>
      </related>
    </article>
  </body>
</html>