<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/politica/regionali-presidente-biancardi-non-mi-candido-lega.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-06T11:36:00+00:00"/>
    <meta property="og:title" content="Regionali, il presidente Biancardi: &quot;Non mi candido con la Lega&quot;"/>
    <meta property="og:description" content="Il presidente della Provincia smentisce i rumors che lo vedono prossimo al passaggio nella Lega"/>
  </head>
  <body>
    <article>
      <h1>Regionali, il presidente Biancardi: "Non mi candido con la Lega"</h1>
      <h2>Il presidente della Provincia smentisce i rumors che lo vedono prossimo al passaggio nella Lega</h2>
      <address><time datetime="2019-11-06T11:36:00+00:00">06 Nov 2019, 11:36</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Non è passata inosservata la presenza del presidente Domenico Biancardi all'appuntamento napoletano organizzato dalla Lega e che ha visto la partecipazione del leader Matteo Salvini.</p>
      <p>Ma il numero uno di Palazzo Caracciolo a margine della conferenza stampa che si è tenuta in Provincia ha subito smentito i rumors: "Non sono candidato alla Regione Campania né con la Lega, né con un altro partito. Piuttosto sono nella posizione di colui che deve fare da sentinella per tutelare il territorio".</p>
      <p>Secondo Biancardi le prossime elezioni sono nevralgiche per il futuro dell'Irpinia e delle aree interne: "Ascolterò tutti, destra e sinisitra ma nell'interesse del territorio. I nostri sforzi non devono essere vani, abbiamo bisogna di qualcuno che guidi la Regione con un occhio attento verso la nostra provincia, altrimenti tutto quello che stiamo facendo, il lavoro che stiamo portando avanti sarà inutile".</p>
      <p>Infine Biancardi conclude con un appello al leader della Lega: "Ho ascoltato attentamente Salvini, ma dalle parole bisogna passare ai fatti. Come Presidente della Provincia io devo capire chi è in grado di passare all'azione interpretando bene i problemi dell'Irpinia. Sia che sia destra, sia che sia sinistra sarò vigile".</p>
    </article>
  </body>
</html>