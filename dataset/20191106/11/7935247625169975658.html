<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/osmangazide-ruhsatsiz-isyeri-yikildi-214306h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T11:52:13+00:00"/>
    <meta property="og:title" content="Osmangazi'de ruhsatsız işyeri yıkıldı"/>
    <meta property="og:description" content="Osmangazi Belediyesi, kaçak yapılaşmanın önüne geçebilmek adına var gücüyle çalışıyor. Belediye ekipleri, Akpınar Mahallesi’nde oto yıkama olarak faaliyet gösteren ruhsatsız işyerini yıktı."/>
  </head>
  <body>
    <article>
      <h1>Osmangazi'de ruhsatsız işyeri yıkıldı</h1>
      <h2>Osmangazi Belediyesi, kaçak yapılaşmanın önüne geçebilmek adına var gücüyle çalışıyor. Belediye ekipleri, Akpınar Mahallesi’nde oto yıkama olarak faaliyet gösteren ruhsatsız işyerini yıktı.</h2>
      <address>
        <time datetime="2019-11-06T11:52:13+00:00">06 Nov 2019, 11:52</time>
      </address>
      <p>Planlı ve modern bir şehir inşa etmek için büyük bir çaba harcayan Osmangazi Belediyesi, ilçenin çehresini bozan ve güvenlik açısından tehlike oluşturan, kaçak yapılara yönelik yıkım çalışmalarını kararlılıkla sürdürüyor. Yapı Kontrol Müdürlüğü ekipleri tarafından Akpınar Mahallesi’nde ruhsatsız olarak faaliyet gösterdiği tespit edildikten sonra yasal işlemleri tamamlanan oto yıkama dükkanı, iş makinesi ile yıkıldı. Güvenlik önlemleri altında gerçekleştirilen yıkımda herhangi bir olumsuzluk yaşanmadı.</p>
      <p>Belediye yetkilileri, vatandaşları ruhsatsız ve kaçak yapılaşmaya yönelmemeleri konusunda uyarırken, kaçağa asla izin vermeyeceklerini belirttiler. </p>
    </article>
  </body>
</html>