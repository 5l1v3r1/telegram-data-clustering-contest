<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-hppsc-recruitment-2019-online-applications-invited-for-396-lecturer-posts-at-hppsc-hp-gov-in-2835011.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T11:57:40+00:00"/>
    <meta property="og:title" content="हिमाचल प्रदेश लोक सेवा आयोग ने लेक्चरर के 396 पदों पर निकाली भर्तियां"/>
    <meta property="og:description" content="हिमाचल प्रदेश लोक सेवा आयोग ने 396 पदों पर भर्तियों के लिए आवेदन मांगे हैं। लेक्चरर के पदों पर कुल 396 नियुक्तियां की जाएंगी। ये सभी भर्तियां अनुबंध के आधार पर उच्च शिक्षा विभाग, हिमाचल प्रदेश के..."/>
  </head>
  <body>
    <article>
      <h1>हिमाचल प्रदेश लोक सेवा आयोग ने लेक्चरर के 396 पदों पर निकाली भर्तियां</h1>
      <address><time datetime="2019-11-06T11:57:40+00:00">06 Nov 2019, 11:57</time> by <a rel="author">हिन्दुस्तान टीम,नई दिल्ली</a></address>
      <p>हिमाचल प्रदेश लोक सेवा आयोग ने 396 पदों पर भर्तियों के लिए आवेदन मांगे हैं। लेक्चरर के पदों पर कुल 396 नियुक्तियां की जाएंगी। ये सभी भर्तियां अनुबंध के आधार पर उच्च शिक्षा विभाग, हिमाचल प्रदेश के अंतर्गत होंगी। इच्छुक और योग्य उम्मीदवारों को इन पदों के लिए ऑनलाइन आवेदन करना होगा। आवेदन करने की अंतिम तिथि 22 नवंबर 2019 है। आरक्षण से जुड़े सभी तरह के लाभ केवल हिमाचल प्रदेश के मूल निवासियों को मिलेंगे। अन्य राज्यों के सभी श्रेणी के उम्मीदवार अनारक्षित श्रेणी में आएंगे और इसी श्रेणी में आवेदन करने के योग्य होंगे। रिक्त पदों, योग्यता और आवेदन प्रक्रिया से संबंधित अन्य महत्वपूर्ण जानकारियां इस प्रकार हैं: </p>
      <p><b>लेक्चरर (क्लास-III), कुल पदः 396<br/>(विषय के अनुसार रिक्तियों का वर्गीकरण)</b><br/>अंग्रेजी, पद :  47 (अनारक्षित-19)<br/>हिन्दी, पद :  47 (अनारक्षित-19)<br/>इतिहास, पद :  47 (अनारक्षित-19)<br/>राजनीति शास्त्र, पद :  40 (अनारक्षित-17)<br/>कॉमर्स, पद : 215 (अनारक्षित-80)</p>
      <p><b>योग्यता :   </b><br/>योग्यता : मान्यता प्राप्त यूनिवर्सिटी अथवा संस्थान से संबंधित विषय में न्यूनतम 50 प्रतिशत अंकों के साथ मास्टर डिग्री प्राप्त होनी चाहिए। <br/>- कॉमर्स विषय के लिए डिग्री स्तर पर अकाउंटेंसी/फाइनेंशियल अकाउंटेंसी और इनकम टैक्स एक अनिवार्य विषय के रूप में शामिल होना चाहिए। <br/>- इसके साथ ही हिन्दी और अंग्रेजी भाषा पर अच्छी पकड़ होनी चाहिए। <br/>- इसके अलावा कम से कम 50 फीसदी अंकों के साथ बीएड डिग्री प्राप्त होनी चाहिए। <br/>वेतनः 10,300 से 34,800 रुपये। ग्रेड-पे 4200 रुपये। <br/>उम्र सीमा : न्यूनतम 18 और अधिकतम 45 साल। इसकी गणना एक जनवरी 2019 के आधार पर की जाएगी।</p>
      <p><b>चयन प्रक्रिया :</b><br/>- योग्य उम्मीदवारों का चयन कम्प्यूटर आधारित परीक्षा/ लिखित परीक्षा के आधार पर किया जाएगा। <br/>- परीक्षा में प्राप्त अंकों के आधार पर मेधासूची तैयार कर उम्मीदवार चुने जाएंगे। </p>
      <p><b>आवेदन शुल्कः </b><br/>-सामान्य श्रेणी के सभी उम्मीदवारों के लिए 400 रुपये। <br/>-हिमाचल प्रदेश के एससी, एसटी और ओबीसी उम्मीदवारों के लिए 100 रुपये। <br/>-आवेदन शुल्क का भुगतान ऑनलाइन क्रेडिट कार्ड/डेबिट कार्ड या नेट बैंकिंग के जरिए ई-पेमेंट गेटवे के माध्यम से कर सकते हैं। </p>
      <p><b>आवेदन प्रक्रिया: </b><br/>- सबसे पहले आयोग की वेबसाइट (www.hppsc.hp.gov.in) पर लॉगइन करें। यहां ऊपर की ओर नोटिफिकेशन ऑप्शन दिया गया है। इसके तहत एडवर्टाइजमेंट ऑप्शन पर क्लिक करना होगा। <br/>- ऐसा करने पर एक नया वेबपेज खुल जाएगा। यहां पर Advertisement No. 18/2019 - Lecturer ( School-New ) Advertisement No. 18/2019 - Lecturer ( School-New ) नजर आएगा।<br/>- इस लिंक पर क्लिक करते ही रिक्तियों से संबंधित जारी किया गया विस्तृत विज्ञापन आपकी कम्प्यूटर स्क्रीन पर खुलेगा। <br/>- इस विज्ञापन को अच्छी तरह से पढ़ें और पदों के अनुसार अपनी योग्यता की जांच कर लें। इसके बाद फिर से वेबसाइट के होमपेज पर जाएं और नीचे की ओर दिए गए अप्लाई ऑनलाइन ऑप्शन पर क्लिक करें। <br/>- अब उम्मीदवार को पहले अपना रजिस्ट्रेशन करना होगा। इसके लिए Online Application Registration लिंक पर क्लिक करें। <br/>- इसके बाद खुलने वाले नए पेज पर दाईं तरफ ऊपर की ओर दिखाई दे रहे न्यू यूजर साइनअप हियर ऑप्शन पर क्लिक करें। <br/>- अब नए पेज पर मांगी गई सभी जानकारियों को ध्यान से पढ़कर दर्ज करें और सबसे नीचे मौजूद क्रिएट यूजर ऑप्शन पर क्लिक करें। <br/>- रजिस्ट्रेशन के समय दर्ज की गई ई-मेल और मोबाइल नंबर पर यूजर आईडी और पासवर्ड प्राप्त होगा। इसकी मदद से लॉगइन करें और आवेदन पत्र खोलें। <br/>- अब दिए गए दिशा-निर्देशों के अनुसार ऑनलाइन आवेदन प्रक्रिया को पूरा करें। अंत में ऑनलाइन सब्मिट किए गए आवेदन का एक प्रिंटआउट निकालकर अपने पास सुरक्षित रख लें। </p>
      <p><b>महत्वपूर्ण तिथि : </b><br/>ऑनलाइन आवेदन करने की अंतिम तिथि : 22 नवंबर 2019 </p>
      <p><b>अधिक जानकारी यहां : </b><br/>वेबसाइट: www.hppsc.hp.gov.in/hppsc</p>
    </article>
  </body>
</html>