<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682609/giannoulis-ston-realfm-gia-barmpekiou-sta-diavata-prepei-na-apomo"/>
    <meta property="og:site_name" content="enikos.gr"/>
    <meta property="article:published_time" content="2019-11-06T11:45:00+00:00"/>
    <meta property="og:title" content="Γιαννούλης στον Realfm για &quot;μπάρμπεκιου&quot; στα Διαβατά: Πρέπει να απομονώνουμε κάθε ακραία εκδήλωση - Πρόβλημα της ΝΔ η υιοθέτηση τέτοιων απόψεων από Κυρανάκη και Πλεύρη"/>
    <meta property="og:description" content="“Αν ακούσατε τον εκπρόσωπο των ‘Ενωμένων Μακεδόνων’ καταλαβαίνετε γιατί η υιοθέτηση αυτών των απόψεων από τον κ. Κυρανάκη και τον κ. Πλεύρη αποτελούν πλέον πρόβλημα της ΝΔ και του Πρωθυπουργού” είπε ο βουλευτής του ΣΥΡΙΖΑ Χρήστος Γιαννούλης..."/>
  </head>
  <body>
    <article>
      <h1>Γιαννούλης στον Realfm για "μπάρμπεκιου" στα Διαβατά: Πρέπει να απομονώνουμε κάθε ακραία εκδήλωση - Πρόβλημα της ΝΔ η υιοθέτηση τέτοιων απόψεων από Κυρανάκη και Πλεύρη</h1>
      <address>
        <time datetime="2019-11-06T11:45:00+00:00">06 Nov 2019, 11:45</time>
      </address>
      <p>“Αν ακούσατε τον εκπρόσωπο των ‘Ενωμένων Μακεδόνων’ καταλαβαίνετε γιατί η υιοθέτηση αυτών των απόψεων από τον κ. Κυρανάκη και τον κ. Πλεύρη αποτελούν πλέον πρόβλημα της ΝΔ και του Πρωθυπουργού” είπε, μιλώντας στον Realfm 97,8 και τους Γιώργο Χουδαλάκη και Νίκο Ρογκάκο, ο βουλευτής του ΣΥΡΙΖΑ <a href="http://www.enikos.gr/politics/682461/kavgas-sti-vouli-giannoulis-sadismos-kai-ktinodia-to-barmpekiou-m">Χρήστος Γιαννούλης</a> σχετικά με την κόντρα που ξέσπασε με τον βουλευτή της ΝΔ, Κωνσταντίνο Κυρανάκη και τις δηλώσεις περί <a href="http://www.enikos.gr/society/682591/diorganotis-barmpekiou-exo-apo-to-kyt-diavaton-ston-realfm-978-th">μπάρμπεκιου</a> με χοιρινό έξω από προσφυγικές δομές.</p>
      <p>“Δημιουργείται η εξής πολιτική αντιφατική σχιζοφρένεια, εγώ ως συριζαίος βουλευτής, όπως με λοιδορούν, να προσπαθώ να υπηρετήσω τη γραμμή της ελληνικής κυβέρνησης για το ότι το προσφυγικό είναι ένα πολύ σοβαρό εθνικό ζήτημα για να το κάνουμε αντικείμενο αλίευσης στα θολά νερά της ακροδεξιάς, ότι χρειάζεται να απομονώνουμε κάθε ακραία κινητοποίηση και κάθε ακραία εκδήλωση όπως αυτή των Ενωμένων Μακεδονομάχων των Ενωμένων Μακεδόνων”, σημείωσε μεταξύ άλλων ο κ. Γιαννούλης και πρόσθεσε:</p>
      <p>“Εγώ αναφέρθηκα σε αυτό και προεξόφλησα σε όσους με κατηγορούν ότι προσπάθησα να προτείνω ποινές και μάρτυς μου ο κ. Τσιάρας, που είναι ένας σοβαρός άνθρωπος, ο υπουργός Δικαιοσύνης, ότι δεν εμπίπτει στα νομικά δεδομένα του Ποινικού Κώδικα, αλλά πολιτικά έθεσα το ζήτημα περιγράφοντας το ως σαδισμό κάποιοι άνθρωποι να μαζευτούν έξω ένα κέντρο υποδοχής και φιλοξενίας προσφύγων, να μπουμπουνίσουν τις ψησταριές απλά για να διαδηλώσουν κατά των ‘λαθρομεταναστών’, όπως λέει η επίσημη αφίσα του και ανάρτηση στα μέσα κοινωνικής δικτύωσης. Αυτό ο κ. Κυρανάκης και το σύστημα παραπληροφόρησης που διαθέτει σε πολύ μεγάλη εγρήγορση προσπάθησε να το περάσει ως μία πρόταση δική μου, ότι εγώ είναι ο άφρων Έλλην ή ο παράλογος συριζαίος που θα απαγορεύσει την κατανάλωση χοιρινού και αλκοόλ στην Ελλάδα”.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/682609_d27e11124b-83e01afde4046db8.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/682528/diefkriniseis-giannouli-gia-ti-dilosi-peri-barmpekiou%0A%20%20%20%20%0A"/>
        <a href="http://www.enikos.gr/politics/682461/kavgas-sti-vouli-giannoulis-sadismos-kai-ktinodia-to-barmpekiou-m%0A%20%20%20%20%0A"/>
        <a href="http://www.enikos.gr/politics/679978/kyranakis-ston-realfm-978-i-nd-den-katethese-aitima-exairesis-gia%0A%20%20%20%20%0A"/>
        <a href="http://www.enikos.gr/politics/677359/giannoulis-ston-realfm-978-den-boroume-tin-oikoumeniki-ellada-na-%0A%20%20%20%20%0A"/>
        <a href="http://www.enikos.gr/politics/682567/i-selfie-tou-kyriakou-mitsotaki-me-tous-pilotous-meta-tin-epistro%0A%20%20%20%20%0A"/>
        <a href="http://www.enikos.gr/politics/682482/syriza-na-aposyrthei-i-diataxi-gia-ta-trapezika-stelechi-ti-apant%0A%20%20%20%20%0A"/>
        <a href="http://www.enikos.gr/politics/682480/ti-tha-syzitisoun-dendias-lavrof-sti-moscha-ti-anaferoun-diplomat%0A%20%20%20%20%0A"/>
        <a href="http://www.enikos.gr/politics/682462/kinal-i-kyvernisi-afinei-aprostatefti-tin-proti-katoikia%0A%20%20%20%20%0A"/>
        <a href="http://www.enikos.gr/politics/682471/syriza-gia-diloseis-athanasiou-epivevaionei-ti-vathia-xenofoviki-%0A%20%20%20%20%0A"/>
      </related>
    </article>
  </body>
</html>