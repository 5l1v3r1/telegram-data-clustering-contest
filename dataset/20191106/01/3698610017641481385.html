<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/pidlitka-pidozryuvanogo-u-vbivstvi-14-richnoyi-divchini-zaareshtuvali-328631_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T01:56:00+00:00"/>
    <meta property="og:title" content="Підлітка, підозрюваного у вбивстві 14-річної дівчини, заарештували"/>
    <meta property="og:description" content="У поліції заявили, що підозрюваний вже дав свідчення."/>
  </head>
  <body>
    <article>
      <h1>Підлітка, підозрюваного у вбивстві 14-річної дівчини, заарештували</h1>
      <h2>У поліції заявили, що підозрюваний вже дав свідчення.</h2>
      <address>
        <time datetime="2019-11-06T01:56:00+00:00">06 Nov 2019, 01:56</time>
      </address>
      <p>В Одеській області заарештували 15-річного підлітка, підозрюваного <b><a href="https://zn.ua/UKRAINE/ubiystvo-devochki-na-odeschine-podozrevaemomu-izbrali-meru-presecheniya-321540_.html">вбивстві 14-річної дівчинки</a></b>. Запобіжний захід у вигляді 60-добового тримання під вартою підозрюваному обрав Комінтернівський районний суд у вівторок, 5 листопада.</p>
      <p>Заарештований підліток вже притягувався до кримінальної відповідальності за погрбування і перебував на профілактичному обліку в поліції, повідомили в Міністерстві внутрішніх справ.</p>
      <figure>
        <iframe src="https://www.youtube.com/embed/WyEoZek0XHA" width="640" height="360" data-service="Youtube" scrolling="no"/>
      </figure>
      <p>Увечері 2 листопада мати 14-річної мешканки Одеської області Дарини Дробот повідомила поліцію про зникнення дитини: дівчина пішла гуляти з друзями і не повернулася.</p>
      <p>Вранці в лісосмузі в Лиманському районі виявили тіло дівчини зі слідами насильницької смерті. Судмедекспертиза назвала причиною смерті механічну асфіксію (удушення). Того ж дня поліція затримала одного з підлітків, з якими гуляла Дарина. 15-річний хлопець зізнався у вбивстві знайомої і в крадіжці її мобільного телефону. Мотивом вбивства він назвав відмову вбитої зайнятися з ним сексом.</p>
      <p>Підозрюваному інкримінують п. 6 ч. 2 ст. 115 (вбивство дитини) і ч. 4 ст. 187 (розбій) Кримінального кодексу України.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>