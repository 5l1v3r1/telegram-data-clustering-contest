<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/otomobilden-sonra-bukrese-tramvay-romaya-da-otobus-15535yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T01:00:00+00:00"/>
    <meta property="og:title" content="Otomobilden sonra Bükreş’e tramvay, Roma’ya da otobüs"/>
    <meta property="og:description" content="Başlangıcı… Tekstil ağırlıklı bir yapıyla olan Bursa Organize Sanayi Bölgesi, sonraki yıllarda otomotiv sektörü ağırlıklı..."/>
  </head>
  <body>
    <article>
      <h1>Otomobilden sonra Bükreş’e tramvay, Roma’ya da otobüs</h1>
      <address><time datetime="2019-11-06T01:00:00+00:00">06 Nov 2019, 01:00</time> by <a rel="author">Ahmet Emin Yılmaz</a></address>
      <p>Başlangıcı… Tekstil ağırlıklı bir yapıyla olan <b>Bursa Organize Sanayi Bölgesi, </b>sonraki yıllarda <b>otomotiv sektörü</b> ağırlıklı üretime döndü.</p>
      <p>Çünkü…</p>
      <p><b>Tofaş-Fiat</b> ve <b>Oyak Renault</b> gibi iki büyük otomobil üreticisi, kentin sanayi dengesinin tekstilden otomotive dönmesine neden oldu. Otomotiv yan sanayi de bu dönüşümle birlikte <b>Bursa’</b>nın ana sektörleri arasına girdi.</p>
      <p>Yıllar önce…</p>
      <figure>
        <img src="https://www.olay.com.tr/d/other/1.-yazi-icin-bukres-caddelerine-durmazlar-tramvay,.-roma-caddelerine-karsan-otobus.jpg"/>
      </figure>
      <p>Gazeteci olarak <b>Mudanya</b> ve <b>Gemlik</b> iskelelerinden yapılan <b>otomobil ihracatı</b> haberleri için <b>gemilere yüklenen otomobil</b> fotoğrafları çektik. Sanayinin dışa açıldığı günlerde <b>otomobil ihraç eden kent</b> olma duygusu heyecan vericiydi.</p>
      <p>Sonraları…</p>
      <p><b>Karsan’</b>la birlikte <b>ticari araç</b> üretimi de <b>Bursa’</b>da başladı. Üretim son yıllarda <b>otobüse</b> dönüştü.</p>
      <p>Nitekim…</p>
      <p><b>Bursa’</b>daki <b>Karsan </b>tesislerinde üretilip <b>Roma Belediyesi’</b>ne teslim edilen 227 otobüs <b>İtalya’</b>nın başkenti <b>Roma </b>caddelerinde yolcu taşımaya hazırlanıyorlar. <b>Citymood</b> modeli otobüsler <b>Roma </b>caddelerinde günün 20 saati yolcu taşıyacak.</p>
      <p>Tek kalemde <b>Roma Belediyesi’</b>ne 227 otobüs ihraç eden <b>Karsan</b> yılsonuna kadar da <b>bin otobüs ihracat</b> hedefliyor. Bu gelişme, lastik tekerlekli araçlar bakımından önemli ve <b>Bursa’</b>yı da üretici kent olarak farklı bir noktaya taşıyor.</p>
      <p>Yanı sıra…</p>
      <p>Demir tekerlekli kent içi araçlar başarısını kanıtlayan <b>Durmazlar</b> üretimi tramvaylar <b>Bursa, Kocaeli, Samsun</b> yollarında yolcu taşırken;  <b>Bursa’nın onuru </b>kabul edilebilecek bir haber de dün sabah geldi.</p>
      <p><b>Türkiye’</b>nin ilk <b>yerli tramvay</b> üreticisi olan <b>Durmazlar’</b>ın <b>Romanya’</b>nın başkenti <b>Bükreş’</b>te tramvay ihalesini kazanması <b>raylı sistem araçları</b> üretimi ve ihracatı açısından büyük önem taşıyor.</p>
      <p>100 tramvaylık sözleşmeyi kapsayan ihale, kuşku yok ki <b>Avrupa’</b>da başka kentlerin kapılarını da <b>Bursalı Durmazlar’</b>a açacak.</p>
      <p>Bütün bunlar…</p>
      <p><b>Mudanya</b> ve <b>Gemlik</b> iskelelerinden ihraç edilen otomobillerin fotoğraflarını çektiğimiz yıllarından bugünlere nasıl geldiğimizi de anlatıyor.</p>
      <p><b>Bursa’</b>da artık <b>olmazları başaran bir sanayi</b> ve üretimi var.</p>
      <p>Üstelik…</p>
      <p>Otomotive tramvay da eklendiği için <b>sektör</b> biraz daha büyüyüp gelişti ve <b>gelecek için umut verici</b> hale geldi.</p>
      <p>Bu gelişimi ve değişimi yaşatan firmalarımızla gurur duyuyoruz.</p>
      <p> </p>
      <p>
        <b>Maskesini taktı, hastaneyi sordu</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-chp-bursa-milletvekili-erkan-aydin.png"/>
      </figure>
      <p>
        <b>TBMM’</b>
      </p>
      <p>nin dünkü oturumunda <b>1 dakikalık</b> söz alanlar arasında <b>CHP Bursa Milletvekili Erkan Aydın</b> da vardı.</p>
      <p>Kanserle mücadeleye <b>farkındalık</b> oluşturmak amacıyla <b>maskesini </b>takarak oturduğu yerden konuşan <b>Aydın,</b> iktidara seslenirken <b>“2018 yılında bitirileceği açıklanan Büyükorhan Devlet Hastanesi’nin bir an önce tamamlanıp açılmasını”</b> istedi.</p>
      <p>Sağlıkla ilgili istek içeren konuşmasını sağlıkla ilgili farkındalık kampanyasıyla yapan <b>Aydın</b> bu davranışıyla ilgi gördü.</p>
      <p> </p>
      <p>
        <b>Mersin’de Aydın, Kastamonu’da Esgin çok hızlı başlangıç yaptılar</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-ak-partinin-bursali-koordinatorleri-ismail-aydin-mersinde,-dr.-mustafa-esgin-kasteamonuda.jpg"/>
      </figure>
      <p>Görevi… <b>AK Parti Genel Merkezi Teşkilat Başkanlığı</b> verdi. Kongre sürecinde teşkilatları dinleyip beklentileri belirlemek, yeni teşkilatların oluşumuna da nezaret etmekle görevlendirildiler.</p>
      <p>Bu kapsamda…</p>
      <p>2 dönem <b>AK Parti Bursa Milletvekilliği</b> yapan <b>İsmail Aydın </b>8 ilden oluşan <b>Akdeniz Bölge Koordinatörü </b>oldu. <b>AK Parti Bursa Milletvekili Dr. Mustafa Esgin</b> ise <b>Karadeniz </b>bölgesindeki <b>Kastamonu</b> ve <b>Karabük’</b>ün <b>İl Koordinatörü </b>olarak görev üstlendi.</p>
      <p>İşte…</p>
      <p>Kongre sürecindeki kritik görevleri nedeniyle iki milletvekili hafta yoğun mesaiyle geçirdiler.</p>
      <p><b>İsmail Aydın </b>vekaleten yönetilen <b>Mersin’</b>in 3 ilçesine atanacak yeni yönetimler için görüşmeler yaptı. Parti yöneticileriyle toplantıda kongre sürecini anlattı.</p>
      <p>Yanı sıra…</p>
      <p><b>Dr. Mustafa Esgin</b> de <b>İl Koordinatörü</b> olarak <b>Kastamonu’</b>da bir dizi temasta bulundu. Hatta, caddeye çıkıp esnaf ziyaretleri yaptı, <b>İl Başkanı </b>ile birlikte basın toplantısına katıldı.</p>
      <p> </p>
      <p>
        <b>Saadet GİK’te Bursa’dan 2 kişi var</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-saadet-partisi-gik-uyesi-salih-berber.jpg"/>
      </figure>
      <p>Pazar günü yapılan <b>Saadet Partisi</b> kurultayını bu sütunlarda aktarırken, yıllardır görev yapan <b>Selim Sait Terzioğlu</b> yerine <b>Genel İdare Kuru’</b>na <b>Gökhan Gerçek’</b>in girdiğini, <b>Terzioğlu’</b>nun <b>Yüksek Disiplin Kurulu’</b>nda yer aldığını yazdık.</p>
      <p><b>İl Başkan Yardımcısı Recep Aygün </b>ile <b>İnegöl İlçe’</b>den <b>Yaşar Yazıcı’</b>nın da <b>GİK</b> yedeklerinde olduğunu duyurduk.</p>
      <p>Ne var ki…</p>
      <p>Listeyi dün yenirden incelerken, <b>Bursa’</b>dan <b>Salih Berber’</b>in de <b>GİK’</b>te olduğunu fark ettik. Yani <b>Saadet GİK’</b>te <b>Bursa’</b>dan 2 asıl 2 yedek var.</p>
      <p> </p>
      <p>
        <b>EYT mağdurlarının sesi Erdursun, Kılıçdaroğlu’na danışman oldu</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-chp-genel-baskani-kemal-kilicdaroglu-ve-ozgur-erdursun.jpg"/>
      </figure>
      <p>Aslında… <b>Özgür Erdursun </b>adı <b>Olay </b>okurları için hiç de yabancı değil. Yıllarca <b>Olay </b>gazetesinde <b>çalışma yaşamı</b> ile ilgili konularda yazı yazdı, görüşlerini açıkladı.</p>
      <p>Yine…</p>
      <p>Yayın yaşamına geçen hafta veda eden <b>Olay Televizyonu’</b>nda da çalışma yaşamışla ilgili programlar yaptı, değerlendirmelerini paylaştı.</p>
      <p>Son dönemde…</p>
      <p>Kentin sirkülasyonu yüksek meydanlarına konan kürsüye çıkan vatandaşların dile getirdiği çalışma yaşamı sorularını cevapladı.</p>
      <p>En önemlisi…</p>
      <p><b>Özgür Erdursun</b> giderek büyüyen ve <b>EYT’liler</b> olarak tanınan <b>emeklilikte yaşa takılanlar</b> için adeta bir önder konumuna geldi, <b>Bursa’</b>da düzenlenen toplantılar yanında, <b>Ankara’</b>da <b>Anıtkabir’</b>deki etkinliklere imza attı.</p>
      <p>Son yerel seçimde <b>CHP Yıldırım Adayı</b> olan <b>Erdursun, </b>yürüttüğü ve geniş yankı bulan çalışmalar nedeniyle <b>CHP Genel Başkanı Kemal Kılıçdanroğlu’</b>nun <b>uzman danışmanı</b> olarak şimdi de <b>CHP Genel Merkezi’</b>nde görev üstlendi.</p>
      <p> </p>
      <p>
        <b>Tiran’ın cadde sığınaklarını inceledi</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-refik-ozen-tiran-caddelerinde-bunker,-siginak-incelemesi.png"/>
      </figure>
      <p>
        <b>AK Parti Bursa Milletvekili Refik Özen, </b>
      </p>
      <p>parlamento çalışmalarında <b>Milli Savunma Komisyonu Başkanvekili</b> ve <b>Kosova Dostluk Grubu Başkanı</b> olarak da görev yapıyor.</p>
      <p>Bu kapsamda…</p>
      <p><b>TBMM İçişleri Komisyonu Başkanı Celalettin Güvenç</b> ve <b>Tiran Büyükelçisi Murat Ahmet Yörük’</b>le birlikte <b>Arnavutluk’</b>un başkentinde <b>güvenlik</b> konulu bir dizi görüşmeye katıldı.</p>
      <p>Toplantılardan fırsat bulduğundaysa, <b>Tito</b> döneminde hava saldırılarına karşı caddelere yapılan ve <b>bunker</b> adı verilen sığınakları inceledi.</p>
    </article>
  </body>
</html>