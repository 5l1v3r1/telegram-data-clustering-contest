<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/adamantios-mantis-apo-kranioegkefalikes-kakoseis-pethane-o-21chronos-polistas-to-porisma-toy-iatrodikasti-kai-ta-dyo-senaria/"/>
    <meta property="og:site_name" content="europost.gr"/>
    <meta property="article:published_time" content="2019-11-06T23:15:20+00:00"/>
    <meta property="og:title" content="Αδαμάντιος Μαντής: Από κρανιοεγκεφαλικές κακώσεις πέθανε ο 21χρονος πολίστας! Το πόρισμα του ιατροδικαστή και τα δύο σενάρια"/>
    <meta property="og:description" content="Από κακώσεις στο κεφάλι πέθανε ο άτυχος 21χρονος πολίστας Αδαμάντιος Μαντής, που έχασε τη ζωή του σε τροχαίο στην παραλιακή λεωφόρο Ποσειδώνος τα ξημερώματα της περασμένης Κυριακής. Από το πόρισμα του ιατροδικαστή, σύμφωνα με τον τηλεοπτικό"/>
  </head>
  <body>
    <article>
      <h1>Αδαμάντιος Μαντής: Από κρανιοεγκεφαλικές κακώσεις πέθανε ο 21χρονος πολίστας! Το πόρισμα του ιατροδικαστή και τα δύο σενάρια</h1>
      <address>
        <time datetime="2019-11-06T23:15:20+00:00">06 Nov 2019, 23:15</time>
      </address>
      <p>Από κακώσεις στο κεφάλι πέθανε ο άτυχος 21χρονος πολίστας Αδαμάντιος Μαντής, που έχασε τη ζωή του σε τροχαίο στην παραλιακή λεωφόρο Ποσειδώνος τα ξημερώματα της περασμένης Κυριακής.</p>
      <p>Από το πόρισμα του ιατροδικαστή, σύμφωνα με τον τηλεοπτικό σταθμό Star, προκύπτουν δύο ερμηνείες, στις οποίες οι καταθέσεις αναμένεται να ρίξουν φως: είτε ο άτυχος άνδρας χτύπησε το κεφάλι του στο οδόστρωμα, μετά το ατύχημα, είτε χτύπησε το κεφάλι του στις μπάρες.</p>
      <p>Ο 21χρονος δεν φέρει άλλα σοβαρά τραύματα, παρά μόνο στο κεφάλι.</p>
      <p>Εξάλλου, οι πραγματογνώμονες προβληματίζονται από μία βλάβη στο μπροστινό μέρος του αυτοκινήτου, η οποία δεν προκλήθηκε από το τροχαίο δυστύχημα.</p>
      <p>Υπενθυμίζεται ότι οι δύο νεαροί άκουσαν έναν περίεργο θόρυβο στο αυτοκίνητο και σταμάτησαν στην αριστερή λωρίδα ταχείας κυκλοφορίας, ώστε να ελέγξουν τι συνέβαινε.</p>
      <p>Το ερώτημα που θα απαντηθεί είναι το εάν αυτή η βλάβη, που έχει εντοπιστεί, προκάλεσε τον θόρυβο, που οδήγησε τους δύο άνδρες στην απόφαση να σταματήσουν στην άκρη.</p>
      <h3>Σχετικά</h3>
    </article>
  </body>
</html>