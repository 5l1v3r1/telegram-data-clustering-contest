<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231217/"/>
    <meta property="og:site_name" content="Українська правда"/>
    <meta property="article:published_time" content="2019-11-06T23:08:40+00:00"/>
    <meta property="og:title" content="Трамп і Ердоган проведуть зустріч у Вашингтоні"/>
    <meta property="og:description" content="Президент США Дональд Трамп та президент Туреччини Реджеп Тайїп Ердоган зустрінуться у Вашингтоні 13 листопада. "/>
  </head>
  <body>
    <article>
      <h1>Трамп і Ердоган проведуть зустріч у Вашингтоні</h1>
      <address>
        <time datetime="2019-11-06T23:08:40+00:00">06 Nov 2019, 23:08</time>
      </address>
      <p>Президент США Дональд Трамп та президент Туреччини Реджеп Тайїп Ердоган зустрінуться у Вашингтоні 13 листопада. </p>
      <p><b>Джерело:</b> "<a href="https://www.ukrinform.ua/rubric-world/2813330-erdogan-i-tramp-zustrinutsa-u-vasingtoni.html">Укрінформ</a>" з посиланням на департамент комунікацій адміністрації Ердогана</p>
      <p><b>Деталі:</b> Мова про проведення зустрічі шла під час телефонної розмови лідерів держав.</p>
      <p>Ердоган погодився на запрошення очільника Білого дому відвідати Сполучені Штати.</p>
      <p><b>Чому це важливо:</b> Через <a href="https://www.eurointegration.com.ua/news/2019/10/9/7101691/">військову операцію</a> в Сирії, яку проводить Анкара, між лідерами Туреччини та США існують напружені відносини. Раніше Трамп <a href="https://www.pravda.com.ua/news/2019/10/17/7229252/">надіслав</a> листа Ердогану, де закликав його "не бути дурнем", на що останній <a href="https://www.pravda.com.ua/news/2019/10/17/7229302/">відповів</a>, що "викинув цей лист в смітник". </p>
      <p>
        <b>Нагадаємо: </b>
      </p>
      <ul>
        <li>9 жовтня Туреччина <a href="https://www.eurointegration.com.ua/news/2019/10/5/7101577/">розпочала військову операцію</a> на території Сирії, спрямовану проти сирійських курдів. Туреччина має 911-кілометровий кордон із Сирією, і давно заявляє про загрозу з боку терористів на схід від Євфрату та утворення там "терористичного коридору".</li>
        <li>Військові США <a href="https://www.eurointegration.com.ua/news/2019/10/7/7101606/">не братимуть участі</a> у запланованому Туреччиною наступі у північній Сирії та залишають позиції біля турецького кордону.</li>
        <li>США зазнали різкої міжнародної критики через виведення своїх військ з північної Сирії, оскільки цими діями Вашингтон поставив під удар сирійських курдів, своїх багатолітніх союзників у боротьбі з "Ісламською державою".</li>
        <li>Президент США <a href="https://www.eurointegration.com.ua/news/2019/10/7/7101636/">Дональд Трамп</a> пригрозив "повністю зруйнувати та знищити" економіку Туреччини, якщо та вчинить будь-які дії, які він вважає "поза межами", після його рішення вивести американські сили з північного сходу Сирії.</li>
        <li>9 жовтня Трамп заявив, що ухвалив рішення про <a href="https://www.pravda.com.ua/news/2019/10/9/7228515/">передислокацію військових</a> на півночі Сирії.</li>
        <li>23 жовтня міністерство оборони Туреччини повідомило про <a href="https://www.pravda.com.ua/news/2019/10/23/7229810/">закінчення військової операції</a> у Сирії, у зв’язку із виведенням курдських бойовиків із "безпечної зони".</li>
        <li>Пізніше президент США Дональд <a href="https://www.pravda.com.ua/news/2019/11/2/7230780/">Трамп заявив</a>, що припинення вогню в північно-східній Сирії, куди Туреччина направила війська, тримається дуже добре.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/11/6/7231216/"/>
        <a href="https://www.pravda.com.ua/news/2019/11/6/7231203/"/>
        <a href="https://www.pravda.com.ua/columns/2019/11/6/7231183/"/>
      </related>
    </article>
  </body>
</html>