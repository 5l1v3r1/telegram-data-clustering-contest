<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/u-poroshenka-buv-dogovirnyak-z-semochkom-novini-ukrajini-50052069.html"/>
    <meta property="og:site_name" content="НВ"/>
    <meta property="article:published_time" content="2019-11-06T23:01:00+00:00"/>
    <meta property="og:title" content="Порошенко «звільнив» розвідника Семочка так, щоб він зміг поновитись нині − Bihus.Info"/>
    <meta property="og:description" content="Ексзаступник керівника Служби зовнішньої розвідки Сергій Семочко міг домовитись з експрезидентом України Петром Порошенком про «незаконне звільнення», щоб потім поновитись на посаді."/>
  </head>
  <body>
    <article>
      <h1>Порошенко «звільнив» розвідника Семочка так, щоб він зміг поновитись нині − Bihus.Info</h1>
      <h2>Ексзаступник керівника Служби зовнішньої розвідки Сергій Семочко міг домовитись з експрезидентом України Петром Порошенком про «незаконне звільнення», щоб потім поновитись на посаді.</h2>
      <address>
        <time datetime="2019-11-06T23:01:00+00:00">06 Nov 2019, 23:01</time>
      </address>
      <p>Про це йдеться в розслідуванні <a href="https://www.youtube.com/watch?v=R_sHoKF0kj8">Bihus.Info.</a></p>
      <p>Розслідувачі припускають, що Семочко і Порошенко досягли обопільної згоди щодо звільнення розвідника у такий спосіб, щоб той згодом міг оскаржити «незаконне» рішення президента в суді і поновитися на посаді.</p>
      <p>6 квітня, в суботу, за тиждень до звільнення Семочка, <a href="https://nv.ua/ukr/ukraine/politics/odioznogo-semochka-pomitili-v-administraciji-prezidenta-50015186.html">його бачили на вході в Адміністрацію президента</a>. Згодом, у найближчий робочий день після розмови з Порошенком в АП, розвідник оформлює лікарняний.</p>
      <p>12 квітня Порошенко видає указ про звільнення Семочка з посади. 14 квітня на загальнонаціональних передвиборчих дебатах президент робить офіційну заяву, що звільнив Семочка.</p>
      <p>Семочко подав до суду, але із запізненням. В ухвалі касаційного адмінсуду запізнення пояснюється тим, що Семочко, доки перебував на лікарняному, не знав, що його звільнили.</p>
      <figure>
        <iframe src="https://www.youtube.com/embed/R_sHoKF0kj8" width="1519" height="537" data-service="Youtube" scrolling="no"/>
      </figure>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/352/original/67ef2bdc591d9f7634b1a915a957be89.png?stamp=1&amp;q=85&amp;w=115"/>
      </figure>
      <p>Крістіна Бердинських<br/>Про що свідчить скандальне інтерв’ю Семочка</p>
      <p>Адвокати ексрозвідника наполягають на тому, що рішення про звільнення суперечить ст. 40 Кодексу законів про працю, яка забороняє звільняти особу під час перебування на лікарняному.</p>
      <p>Розслідувачі також стверджують, що Порошенко не міг не знати цю норму, а Семочко навряд чи не знав про своє звільнення, про яке «говорила вся країна» після офіційної заяви Порошенка на кількох телеканалах.</p>
      <p>Справу про поновлення Семочка нещодавно почали розглядати у суді.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/vidpovidi-po-spravi-semochko-potribno-shukati-u-ljudini-jakij-zajmavsja-joho-perekladom-z-sbu-v-rozvidku-bihus-2501252.html">Відповіді по "справі Семочка" потрібно шукати у людини, яка займалася його переведенням з СБУ в розвідку - Бігус</a>
        </li>
        <li>
          <a href="https://nv.ua/ukr/ukraine/events/spravu-pro-nezakonne-zbagachennya-zastupnika-golovi-sluzhbi-zovnishnoji-rozvidki-semochka-zakrito-zmi-50012899.html">Справу про незаконне збагачення заступника голови Служби зовнішньої розвідки Семочка закрито - ЗМІ</a>
        </li>
      </ul>
    </article>
  </body>
</html>