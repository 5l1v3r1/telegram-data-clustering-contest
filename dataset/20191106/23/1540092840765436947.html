<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/196460/koinoniko-merisma-2019-osa-prepei-na-gnorizete"/>
    <meta property="og:site_name" content="CNN.gr"/>
    <meta property="article:published_time" content="2019-11-06T23:00:00+00:00"/>
    <meta property="og:title" content="Κοινωνικό μέρισμα 2019: Όσα πρέπει να γνωρίζετε"/>
    <meta property="og:description" content="«Οριστικοποιημένη» θεωρείται η απόφαση για χορήγηση ενός νέου κοινωνικού μερίσματος στους οικονομικά ασθενέστερους πολίτες, τον προσεχή Δεκέμβριο."/>
  </head>
  <body>
    <article>
      <h1>Κοινωνικό μέρισμα 2019: Όσα πρέπει να γνωρίζετε</h1>
      <h2>«Οριστικοποιημένη» θεωρείται η απόφαση για χορήγηση ενός νέου κοινωνικού μερίσματος στους οικονομικά ασθενέστερους πολίτες, τον προσεχή Δεκέμβριο.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 01:00 , 07 November 2019</p>
      <p>Αυτό που μένει να αποσαφηνιστεί είναι τα <b>κριτήρια</b> βάσει των οποίων θα χορηγηθεί το κοινωνικό μέρισμα, καθώς και τα κατά κεφαλήν ποσά.</p>
      <p>Η κυβέρνηση, πάντως, προσανατολίζεται στην κατεύθυνση θεσμοθέτησης του κοινωνικού μερίσματος σαν <b>επίδομα που θα χορηγείται κάθε χρόνο. </b>Σε αυτή την περίπτωση, το ύψος του κοινωνικού μερίσματος θα εξαρτάται άμεσα από το υπερπλεόνασμα που θα προκύπτει.</p>
      <p>Τα ποσά και η ημερομηνία καταβολής του κοινωνικού μερίσματος αναμένεται να ανακοινωθούν εντός του Νοεμβρίου.</p>
      <h3>Κοινωνικό μέρισμα 2019: Ποιοι θα το πάρουν</h3>
      <p>Για το κοινωνικό μέρισμα που θα δοθεί το Δεκέμβριο, οι αξιωματούχοι της κυβέρνησης θα έρθουν σε επαφή με εκπροσώπους των θεσμών.</p>
      <p>Ο βασικός σχεδιασμός είναι το κοινωνικό μέρισμα να χορηγηθεί:</p>
      <p>- Στους χαμηλοσυνταξιούχους</p>
      <p>- Στους κοινωνικά και οικονομικά ασθενέστερους, χαμηλόμισθους, δικαιούχους του κοινωνικού επιδόματος αλληλεγγύης.</p>
      <h3>Κοινωνικό μέρισμα 2019: Τα κριτήρια</h3>
      <p>Το δεύτερο σημείο ουσιαστικά αποκαλύπτει ότι υπάρχει σκέψη να υιοθετηθούν τα κριτήρια του Κοινωνικού Εισοδήματος Αλληλεγγύης (ΚΕΑ) στο σύστημα χορήγησης του Κοινωνικού Μερίσματος.</p>
      <p>Από την 1η Νοεμβρίου του 2018 ισχύει ένας νέος κανονισμός για το Κοινωνικό Εισόδημα Αλληλεγγύης, φέρνοντας πιο στοχευμένα κριτήρια για τους δικαιούχους.</p>
      <p>Τα κριτήρια είναι εισοδηματικά και καθορίζονται από την κινητή και ακίνητη περιουσία κάθε νοικοκυριού.</p>
      <p>Συγκεκριμένα, βάσει της Κ.Υ.Α. Δ13/οικ./33475/1935/2018 ισχύουν οι εξής προϋποθέσεις:</p>
      <p><b>Ακίνητη περιουσία:</b> Η συνολική αξία της ακίνητης περιουσίας του νοικοκυριού δεν μπορεί να υπερβαίνει το ποσό των 90.000 ευρώ για το μονοπρόσωπο νοικοκυριό, προσαυξανόμενη κατά 15.000 ευρώ για κάθε πρόσθετο μέλος και έως 150.000 ευρώ.</p>
      <p>
        <b>Κινητή περιουσία:</b>
      </p>
      <p>α) Η αντικειμενική δαπάνη της κινητής περιουσίας του νοικοκυριού (επιβατικά ΙΧ αυτοκίνητα ή και δίκυκλα) δεν μπορεί να υπερβαίνει στο σύνολό της το ποσό των 6.000 ευρώ.</p>
      <p>β) Το συνολικό ύψος εισοδήματος ή καταθέσεων του νοικοκυριού ή/και η τρέχουσα αξία μετοχών, ομολόγων κ.λπ. δεν μπορεί να υπερβαίνουν το εξής ποσό, έως έξι μήνες πριν από την υποβολή της αίτησης:</p>
      <p>Μονοπρόσωπο νοικοκυριό, 1.200 ευρώ.</p>
      <p>Νοικοκυριό αποτελούμενο από δύο ενήλικα μέλη ή μονογονεϊκή οικογένεια με ένα ανήλικο μέλος, 1.800 ευρώ.</p>
      <p>Νοικοκυριό αποτελούμενο από δύο ενήλικα και ένα ανήλικο μέλος ή μονογονεϊκή οικογένεια με δύο ανήλικα μέλη, 2.100 ευρώ.</p>
      <p>Για νοικοκυριό αποτελούμενο από τρία ενήλικα μέλη ή δύο ενήλικα και δύο ανήλικα μέλη ή μονογονεϊκή οικογένεια με τρία ανήλικα μέλη, το όριο που τίθεται είναι τα 2.400 ευρώ.</p>
      <p>Για νοικοκυριό αποτελούμενο από τρία ενήλικα και ένα ανήλικο μέλος ή δύο ενήλικα και τρία ανήλικα μέλη ή μονογονεϊκή οικογένεια με τέσσερα ανήλικα μέλη, το όριο αυξάνεται στα 2.700 ευρώ.</p>
      <p>Για νοικοκυριό αποτελούμενο από τέσσερα ενήλικα μέλη ή δύο ενήλικα και τέσσερα ανήλικα μέλη ή μονογονεϊκή οικογένεια με πέντε ανήλικα μέλη, το όριο φτάνει στα 3.000 ευρώ.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/196320/koinoniko-merisma-2019-ti-prepei-na-gnorizete">Κοινωνικό μέρισμα 2019: Τι πρέπει να γνωρίζετε</a>
        </li>
        <li>
          <a href="https://www.cnn.gr/oikonomia/story/196191/koinoniko-merisma-2019-poioi-tha-to-lavoyn-kai-poia-ta-kritiria">Κοινωνικό μέρισμα 2019: Όλα όσα γνωρίζουμε</a>
        </li>
        <li>
          <a href="https://www.cnn.gr/oikonomia/story/196078/koinoniko-merisma-2019-poioi-oi-dikaioyxoi-kai-poia-ta-kritiria">Κοινωνικό μέρισμα 2019: Ποιοι οι δικαιούχοι και ποια τα κριτήρια</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/44991/koinoniko-merisma">ΚΟΙΝΩΝΙΚΟ ΜΕΡΙΣΜΑ</a>
        </li>
        <li>
          <a href="https://www.cnn.gr/eidhseis/tag/20252/dikaioyxoi">ΔΙΚΑΙΟΥΧΟΙ</a>
        </li>
        <li>
          <a href="https://www.cnn.gr/eidhseis/tag/1047/kritiria">ΚΡΙΤΗΡΙΑ</a>
        </li>
        <li>
          <a href="https://www.cnn.gr/eidhseis/tag/10365/merisma">ΜΕΡΙΣΜΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/06/196442/snapshot/21791905.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196516/snapshot/06-08-31-image-39.jpeg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196462/snapshot/2463929.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196493/snapshot/2699035.jpg"/>
      </figure>
    </article>
  </body>
</html>