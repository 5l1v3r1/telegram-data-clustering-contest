<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/eksnardep_melnychuk_prygadav_yak_lyashko_vid_nogo_zarobyv_1685507"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T23:55:00+00:00"/>
    <meta property="og:title" content="Екснардеп Мельничук пригадав, як Ляшко від нього «заробив»"/>
    <meta property="og:description" content="Колишній парламентар Сергій Мельничук переконаний, що «радикал» Олег Ляшко у своїх публічних діях завжди переслідує якісь цілі, у нього все сплановано, і прикладом є інцидент, який раніше стався між Мельничуком та Ляшком."/>
  </head>
  <body>
    <article>
      <h1>Екснардеп Мельничук пригадав, як Ляшко від нього «заробив»</h1>
      <address>
        <time datetime="2019-11-06T23:55:00+00:00">06 Nov 2019, 23:55</time>
      </address>
      <p>
        <b>Колишній парламентар Сергій Мельничук переконаний, що «радикал» Олег Ляшко у своїх публічних діях завжди переслідує якісь цілі, у нього все сплановано, і прикладом є інцидент, який раніше стався між Мельничуком та Ляшком.</b>
      </p>
      <p>Про це в ефірі програми «<a href="https://zik.ua/tv/video/224211">Треба поговорити</a>» на телеканалі <a href="https://zik.ua/">ZIK</a> зазначив народний депутат України VIII скликання Сергій Мельничук, коментуючи інформацію про бійку між Олегом Ляшком та нардепом від «Слуги народу» Андрієм Герусом.</p>
      <p>Пан Мельничук переконаний, що будь-які публічні дії екснардепа Олега Ляшка переслідують якусь ціль. Зокрема, він пригадав, як через свої провокативні дії пан Ляшко «отримав» від нього.</p>
      <p>«Я скажу так, що Ляшко нічого просто так не робить, там завжди усе сплановано. Я пам'ятаю той випадок, коли він від мене «заробив». Це його тикання пальцем, я стримував себе, допоки він не сказав, що я – зрадник України, за що він тоді «получив», і тоді вся зграя накинулася», – згадав колишній депутат.</p>
      <figure>
        <iframe src="https://www.youtube.com/embed/t_tlZQ8M6OA" width="640" height="360" data-service="Youtube" scrolling="no"/>
      </figure>
      <p>Також гість студії зауважив, що зараз триває розслідування  діяльності  Олега Ляшка щодо ймовірного розкрадання державного майна. І сьогоднішню поведінку «радикала» можна пояснити «захисною реакцією», щоб надалі мати підстави говорити про переслідування, певен Сергій Мельничук.</p>
      <p>«Річ у тім, що у нього ще все попереду.  Тобто дуже багато кримінальних справ і потім він буде розказувати, що це його переслідують», – прокоментував Мельничук.</p>
      <p>Як повідомляли, 6 листопада експарламентар та головний «радикал» <a href="https://zik.ua/news/2019/11/06/lyashko_pobyvsya_z_gerusom__u_merezhi_oprylyudnyly_video_1685421">Олег Ляшко побився</a> із народним депутатом від партії «Слуга народу», представником президента України у КМУ, головою комітету ВРУ з питань енергетики та ЖКГ Андрієм Герусом.</p>
      <p>Нагадаємо, що Андрій Герус і Олег Ляшко <a href="https://zik.ua/news/2019/11/06/gerus_i_lyashko_prokomentuvaly_svoyu_biyku_1685461">прокоментували свою бійку</a>.</p>
      <related>
        <h4>читайте також</h4>
        <a href="https://zik.ua/news/2019/11/06/andriy_nikolaienko_ta_sergiy_melnychuk_u_programi_treba_pogovoryty_na_ziku_1685275"/>
        <a href="https://zik.ua/news/2019/11/06/gerus_i_lyashko_prokomentuvaly_svoyu_biyku_1685461"/>
        <a href="https://zik.ua/news/2019/11/06/lyashko_pobyvsya_z_gerusom__u_merezhi_oprylyudnyly_video_1685421"/>
        <a href="https://zik.ua/news/2019/11/05/ne_mozhu_skazaty_shcho_gerus_pratsyuie_na_kolomoyskogo_ale_tochno_ne_na_narod_1684523"/>
      </related>
    </article>
  </body>
</html>