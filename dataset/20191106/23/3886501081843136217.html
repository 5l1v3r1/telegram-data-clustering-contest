<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-region/118983-zbog-nevremena-u-crnoj-gori-prema-srbiji-i-dalje-jedino-preko-prelaza-jabuka?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-06T23:00:04+00:00"/>
    <meta property="og:title" content="Zbog nevremena u Crnoj Gori prema Srbiji i dalje jedino preko prelaza Jabuka"/>
    <meta property="og:description" content="Zbog obilne kiše i odrona od Podgorice ka Srbiji i dalje je prohodan jedino put Nikšić-Žabljak-Pljevlja, preko Kovrena i Slijepča mosta, rečeno je u sredu uveče agenciji Beta u Auto-moto savezu Crne Gore.AMSCG savetuju da se koristi Granični prelaz Jabuka, na putu Pljevlja-Prijepolje.Od srede u 15 sati obustavljen je saobraćaj na putu Podgorica-Kolašin, kod tunela 7, 8 i 9 zbog bujica.Obustavljen je i saobraćaj na putu preko Mateševa za Podgoricu.Zbog odrona je obustavljen saobraćaj u mestu Sokolovina, na putu Mojkovac-Đurdjevića Tara.Drugde je zbog nevremena saobraćaj otežan, a pojedine deonice puteva su zatvorene.Iz AMSCG su kazali da su duž klisura i useka učestali odroni, a drugde ima mnogo vode na kolovozima.Veliko nevreme je Crnu Goru zahvatilo u sredu ujutro, a najteže stanje je u Kolašinu, Nikšiću i Herceg Novom.Reke su se izlile iz korita i mnoga domaćinstva su ugrožena.Iz Direktorata za vanredne situacije upozorili su da su, zbog najavljenih obilnih padavina i u susednoj Albaniji, moguće poplave u delu…"/>
  </head>
  <body>
    <article>
      <h1>Zbog nevremena u Crnoj Gori prema Srbiji i dalje jedino preko prelaza Jabuka</h1>
      <address>
        <time datetime="2019-11-06T23:00:04+00:00">06 Nov 2019, 23:00</time>
      </address>
      <p>Zbog obilne kiše i odrona od Podgorice ka Srbiji i dalje je prohodan jedino put Nikšić-Žabljak-Pljevlja, preko Kovrena i Slijepča mosta, rečeno je u sredu uveče agenciji Beta u Auto-moto savezu Crne Gore.AMSCG savetuju da se koristi Granični prelaz Jabuka, na putu Pljevlja-Prijepolje.<br/><br/>Od srede u 15 sati obustavljen je saobraćaj na putu Podgorica-Kolašin, kod tunela 7, 8 i 9 zbog bujica.<br/><br/>Obustavljen je i saobraćaj na putu preko Mateševa za Podgoricu.<br/><br/>Zbog odrona je obustavljen saobraćaj u mestu Sokolovina, na putu Mojkovac-Đurdjevića Tara.<br/><br/>Drugde je zbog nevremena saobraćaj otežan, a pojedine deonice puteva su zatvorene.<br/><br/>Iz AMSCG su kazali da su duž klisura i useka učestali odroni, a drugde ima mnogo vode na kolovozima.<br/><br/>Veliko nevreme je Crnu Goru zahvatilo u sredu ujutro, a najteže stanje je u Kolašinu, Nikšiću i Herceg Novom.<br/><br/>Reke su se izlile iz korita i mnoga domaćinstva su ugrožena.<br/><br/>Iz Direktorata za vanredne situacije upozorili su da su, zbog najavljenih obilnih padavina i u susednoj Albaniji, moguće poplave u delu priobalja Skadarskog jezera i duž reke Bojane.</p>
    </article>
  </body>
</html>