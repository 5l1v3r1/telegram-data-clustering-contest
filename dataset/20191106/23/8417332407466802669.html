<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/07/Tre-siktet-for-spionasje-mot-Twitter-brukere-kritiske-til-Saudi-Arabia-20338668.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T23:54:46+00:00"/>
    <meta property="og:title" content="Tre siktet for spionasje mot Twitter-brukere kritiske til Saudi-Arabia"/>
    <meta property="og:description" content="To tidligere ansatte i Twitter og en tredje person er siktet for å ha spionert på personer som har vært kritiske til kongefamilien i Saudi-Arabia."/>
  </head>
  <body>
    <article>
      <h1>Tre siktet for spionasje mot Twitter-brukere kritiske til Saudi-Arabia</h1>
      <address><time datetime="2019-11-06T23:54:46+00:00">06 Nov 2019, 23:54</time> by <a rel="author">(NTB) NTB-AFP</a></address>
      <p>To tidligere ansatte i Twitter og en tredje person er siktet for å ha spionert på personer som har vært kritiske til kongefamilien i Saudi-Arabia.</p>
      <aside><a href="https://www.adressa.no/nyheter/utenriks/2019/11/07/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/07/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/07/javascript:void(0);">Del denne artikkelen på e-post</a></aside>
      <p>Det er amerikanske myndigheter som har siktet to saudiarabiske og en amerikansk statsborger.</p>
      <p>De tre skal ha samarbeidet om å avdekke personopplysninger fra Twitter-kontoer tilhørende dissidenter, på oppdrag fra regjeringen i Riyadh og kongefamilien i Saudi-Arabia, opplyser det amerikanske justisdepartementet.</p>
      <p>En av de tre siktede har bånd til kongefamilien i Saudi-Arabia. De tre skal ifølge siktelsen ha hatt kontakt med en ikke navngitt saudiarabisk tjenestemann. Denne jobbet på oppdrag fra det som i rettsdokumentene omtales som «Kongefamiliemedlem-1». Ifølge avisa The Washington Post dreier dette seg om Saudi-Arabias kronprins Mohammed bin Salman.</p>
      <p>– Den foreløpige siktelsen går ut på at saudiarabiske agenter har gått inn i Twitters interne systemer for å hente ut personlig informasjon om kjente saudiarabiske kritikere og tusenvis av andre Twitter-brukere,» sa den amerikanske statsadvokaten David Anderson.</p>
      <p>(©NTB)</p>
    </article>
  </body>
</html>