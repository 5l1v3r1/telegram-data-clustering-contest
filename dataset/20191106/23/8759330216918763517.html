<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902737/tennisuitslag-voor-real-madrid-rodrygo-de-grote-man-tegen-galatasaray.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T23:31:00+00:00"/>
    <meta property="og:title" content="Tennisuitslag voor Real Madrid, Rodrygo de grote man tegen Galatasaray"/>
    <meta property="og:description" content="Real Madrid - met Thibaut Courtois en Eden Hazard in de basis - heeft het blazoen opgepoetst tegen Galatasaray. De Spaanse grootmacht won in eigen huis met 6-0 in groep A van de Champions League. Rodrygo eiste in het Estadio Santiago Bernabéu een hoofdrol op."/>
  </head>
  <body>
    <article>
      <h1>Tennisuitslag voor Real Madrid, Rodrygo de grote man tegen Galatasaray</h1>
      <address>
        <time datetime="2019-11-06T23:31:00+00:00">06 Nov 2019, 23:31</time>
      </address>
      <p>
        <b>Real Madrid - met Thibaut Courtois en Eden Hazard in de basis - heeft het blazoen opgepoetst tegen Galatasaray. De Spaanse grootmacht won in eigen huis met 6-0 in groep A van de Champions League. Rodrygo eiste in het Estadio Santiago Bernabéu een hoofdrol op.</b>
      </p>
      <p>Het wonderkind schoot al na vier minuten raak na een hoge voorzet van Marcelo. Drie minuten later wisten de Brazilianen elkaar weer te vinden. Ditmaal kopte Rodrygo raak op aangeven van Marcelo. In de veertiende minuut werd het nog mooier voor Real Madrid, dat geen kind had aan Galatasaray. De bal ging op de stip na een overtreding op Toni Kroos en captain Sergio Ramos scoorde met een fraaie panenka.</p>
      <aside>Lees meer<br/><a href="https://www.voetbalprimeur.be/videos/902714/goal-real-madrid-al-2-0-voor-tegen-galatasaray-twee-keer-combi-marcelo-rodrygo.html?itm_source=www.voetbalprimeur.be&amp;itm_medium=highlighted-content">GOAL: Real Madrid al 2-0 voor tegen Galatasaray, twee keer combi Marcelo-Rodrygo<br/></a><a href="https://www.voetbalprimeur.be/videos/902718/goal-ramos-maakt-afstraffing-van-galatasaray-met-panenka-nog-erger.html?itm_source=www.voetbalprimeur.be&amp;itm_medium=highlighted-content"> GOAL: Ramos maakt afstraffing van Galatasaray met panenka nog erger</a></aside>
      <p>Daarmee was het pleit al beslecht. Real Madrid, de laatste maanden bepaald niet in grootse doen, nam gas terug. De Koninklijke nam op slag van rust desondanks verder afstand. Rodrygo was nu eens aangever met een lage voorzet, Karim Benzema rondde af.</p>
      <p>De tweede helft was lange tijd een stuk minder spectaculair. Pas in de slotfase sloeg Real nog twee keer toe. Benzema tekende voor zijn tweede van de avond op aangeven van Dani Carvajal en op de valreep tekende Rodrygo zelfs nog voor zijn derde goal.</p>
      <aside>Lees meer<br/><a href="https://www.voetbalprimeur.be/nieuws/902733/leverkusen-stunt-de-bruyne-ziet-walker-in-doelman-veranderen.html?itm_source=www.voetbalprimeur.be&amp;itm_medium=highlighted-content">Leverkusen stunt, De Bruyne ziet Walker in doelman veranderen</a></aside>
    </article>
  </body>
</html>