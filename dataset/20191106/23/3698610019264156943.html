<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/amerikanske-vidannya-the-new-york-times-opublikuvalo-kartu-ukrayini-bez-krimu-328763_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T23:08:00+00:00"/>
    <meta property="og:title" content="Американське видання The New York Times опублікувало карту України без Криму"/>
    <meta property="og:description" content="Карта опублікована в якості ілюстрації до матеріалу про Коломойського"/>
  </head>
  <body>
    <article>
      <h1>Американське видання The New York Times опублікувало карту України без Криму</h1>
      <h2>Карта опублікована в якості ілюстрації до матеріалу про Коломойського</h2>
      <address>
        <time datetime="2019-11-06T23:08:00+00:00">06 Nov 2019, 23:08</time>
      </address>
      <p>Американське видання The New York Times опублікувало статтю про українського олігарха Ігоря Коломойського, на якій зображена <a href="https://dt.ua/UKRAINE/merezha-gipermarketiv-v-ukrayini-prodaye-schodenniki-z-kartoyu-bez-krimu-320345_.html"><b>карта України без Криму</b></a>. Стаття називається "Український олігарх планує новий гірський курорт".</p>
      <p>У статті йдеться про відомий курорт в українських Карпатах - Буковель та можливості побудови Коломойським ще одного подібного курорту - Свидовець.</p>
      <p>На одній з ілюстрацій до статті зображена карта регіону (розміщення гірських курортів), де континентальна Україна позначена білим кольором, а всі навколо, включно з Кримом, - сірим.</p>
      <p>Дипломат Максим Кононенко у своїй статті для DT.UA пише, що <a href="https://dt.ua/POLITICS/rosiyska-okupaciya-krimu-ce-nadovgo-diplomat-300688_.html"><b>російська окупація Криму — це надовго</b></a>. На його думку, щоб надовго не перетворилося на назавжди, Україна повинна протиставити російському агресору послідовну, системну та консолідовану політику невизнання, розраховану на далеку перспективу.</p>
      <p>Докладніше про необхідність активізації зусиль у цьому напрямку читайте в статті Кононенка "<a href="https://dt.ua/internal/p-yat-rokiv-okupaciyi-krimu-u-poshukah-politiki-neviznannya-300725_.html"><b>П'ять років окупації Криму: в пошуках політики невизнання</b></a>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>