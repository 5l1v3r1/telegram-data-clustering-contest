<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/obshto-chetirima-dushi-e-imalo-v-barokamerata-vav-varna-v-kojato-pochina-matros.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T23:01:00+00:00"/>
    <meta property="og:title" content="Общо четирима души е имало в барокамерата във Варна, в която почина матрос"/>
    <meta property="og:description" content="Другите военнослужещи са в добро състояние, съобщиха от Министерството на отбраната"/>
  </head>
  <body>
    <article>
      <h1>Общо четирима души е имало в барокамерата във Варна, в която почина матрос</h1>
      <h2>Другите военнослужещи са в добро състояние, съобщиха от Министерството на отбраната</h2>
      <address>
        <time datetime="2019-11-06T23:01:00+00:00">06 Nov 2019, 23:01</time>
      </address>
      <figure>
        <video src="https://vid.btv.bg/btvnews/2019/11/06/matros2_1573074771-1.mp4"/>
      </figure>
      <p>По време на изследването, при което почина 36-годишният матрос Спас Пенчев, заедно с него в барокамерата във Варна са се намирали общо четирима души. Другите трима матроси са в добро състояние, съобщиха от Министерството на отбраната.</p>
      <p>Именно те са сигнализирали за наличие на проблем с матрос Пенчев и присъстващият наблюдаващ лекар незабавно е оказал помощ на военнослужещия.</p>
      <figure>
        <video src="https://vid.btv.bg/btvnews/2019/11/07/varna8_1573107117-1.mp4"/>
      </figure>
      <p>36-годишният мъж е от формирование в Бургас и е участвал в годишните медицински прегледи на водолазния състав от ВМС с имитационни водолазни спускания в барокамера.</p>
      <p>Тя е единствената сертифицирана за тренировки на водолази от флота, които симулират гмуркане в контролирана среда.</p>
      <p>Смъртта вероятно е настъпила в резултат на внезапно възникнал здравословен проблем, съобщиха от МО.</p>
      <p>Причините ще бъдат окончателно изяснени и потвърдени след приключването на досъдебното производство.</p>
    </article>
  </body>
</html>