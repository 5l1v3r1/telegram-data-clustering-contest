<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/championsleague/mladok-na-real-razperdushini-galatasaraj-v-golova-fiesta-na-santqgo-bernabeu-1403446.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T23:53:00+00:00"/>
    <meta property="og:title" content="Младок на Реал разпердушини Галатасарай в голова фиеста на &quot;Сантяго Бернабеу&quot;"/>
    <meta property="og:description" content="Испанският колос Реал Мадрид постигна втората си победа в груповата фаза на Шампионска лига и вече гледа уверено към 1/8-финалите на надпреварата Белия балет победи Галатасарай с категоричното 6:0 на Сантяго Бернабеу в четвърти мач от група А"/>
  </head>
  <body>
    <article>
      <h1>Младок на Реал разпердушини Галатасарай в голова фиеста на "Сантяго Бернабеу"</h1>
      <address><time datetime="2019-11-06T23:53:00+00:00">06 Nov 2019, 23:53</time> by <a rel="author">Sportlive.bg</a></address>
      <p>Испанският колос <b><a href="https://www.sportlive.bg/tags/3457">Реал Мадрид</a></b> постигна втората си победа в груповата фаза на Шампионска лига и вече гледа уверено към 1/8-финалите на надпреварата. "Белия балет" победи Галатасарай с категоричното 6:0 на "Сантяго Бернабеу" в четвърти мач от група А.</p>
      <p>В герой за "белите" се превърна 18-годишният нападател Родриго, който записа хеттрик и асистенция на своето име. Карим Бензема добави още две попадения, докато Серхио Рамос впечатли феновете с красиво изпълнена дузпа в стил "паненка".</p>
      <p>Двубоят стартира по отличен начин за домакините, които след 14 минути игра вече водиха с три гола, благодарение на Родриго и Рамос. До края на частта Бензема се разписа след подаване на голмайстора Родриго, а в края на втората част отново Бензема и Родриго се разписаха за крайното 6:0.</p>
      <p>По този начин Реал Мадрид вече разполага със седем точки на второто място в групата след лидера ПСЖ, който е с пълен актив от 12 точки. "Белите" почти си осигуриха участие в следващата фаза на турнира, след като третият Брюж се намира на пет точки зад тях и изглежда почти невъзможно да скъси дистанцията да испанския гранд.</p>
      <figure>
        <img src="https://i.actualno.com/actualno_2013/upload/2019/11/06/0823736001573071943_big.jpg"/>
      </figure>
      <p>
        <b>Първо полувреме</b>
      </p>
      <p>Още в четвъртата минута Реал успя да излезе напред в резултата. Намиращият се в отлична форма Тони Кроос изпрати топката на фланга към Марсело, а бразилецът веднага центрира в наказателното поле. Там Родриго овладя на гърди и спокойно си осигури пространство за изстрел, след което прати топката в мрежата на Муслера - 1:0.</p>
      <figure>
        <iframe data-src="https://twitter.com/DONSPORTS2/status/1192171378704896000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>В седмата минута мадридчани повториха почти същата операция, както при първото попадение. "Белите" отнеха топката току пред наказателното поле на Галатасарай, след което Кроос овладя, подаде към Марсело, а крайният защитник предостави центриране за Родриго, който отбеляза втория си гол в мача с глава - 2:0.</p>
      <figure>
        <iframe data-src="https://twitter.com/feuille_match/status/1192172191493869569?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Седем минути по-късно "балета" вече водеше с 3:0. Галата извърши нарушение на границата на наказателното поле, а ВАР трябваше да се намеси. От повторенията се видя, че фаулът е извършен точно върху линията на полето, което принуди съдията да посочи бялата точка. Серхио Рамос изпълни "паненка" и зарадва домакинските привърженици - 3:0.</p>
      <figure>
        <iframe data-src="https://twitter.com/RouteOneFootbal/status/1192174042633166854?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Малко преди края на първата част мениджърът на Реал Мадрид Зинедин Зидан извърши смяна в състава си. Марсело бе изваден от игра, след като бе видимо, че крайният бранител все още не се е възстановил напълно от контузията си и изпитва болки. На негово място се появи Ферлан Менди.</p>
      <p>В 45-ата минута Галатасарай допусна недопустима грешка, която на мига бе наказана от футболистите в бяло. Голмайсторът в мача Родриго овладя топката, за да се окаже този път в ролята на асистент на своя колега в атака Карим Бензема, който прати топката в мрежата на Муслера от чиста позиция за 4:0.</p>
      <p>В третата минута на добавеното време към първата част Еден Азар осъществи страхотен пробив отляво, с който си осигури възможност за изстрел, а топката като по чудо не влезе в мрежата на Муслера, след като рикошира между краката му, за да излезе в ъглов удар.</p>
      <p>
        <b>Второ полувреме</b>
      </p>
      <p>През втората част Реал драстично намали оборотите с оглед на комфортната преднина в резултата. "Белите" продължиха да държат контрол над мача и не позволиха на своя съперник да се добере до опасни положения пред вратата на Тибо Куртоа.</p>
      <p>В 67-ата минута играещият отличен футбол Тони Кроос отправи много тежък удар към вратата на Галатасарай, но Муслера успя да спаси, а при добавката Карим Бензема пропусна да вкара втория си гол в срещата.</p>
      <p>Минута по-късно влезлият току-що като резерва Иско засече с глава центриране на Кроос от корнер, но ударът отново бе отразен от Муслера в нов ъглов удар. </p>
      <p>В следващите минути Карим Бензема имаше няколко добри възможности за гол, но не се възползва. Галатасарай стигна до по-добра ситуация за гол в 78-ата минута, но Тибо Куртоа отказа гостите от почетен гол.</p>
      <p>В 81-вата минута домакините се добраха и до пето попадение. Дани Карвахал бе изведен в наказателното поле, откъдето подаде успоредно на голлинията, за да намери Бензема, който на празна врата отбеляза втория си гол в мача - 5:0.</p>
      <p>
        <b>СЪСТАВИ</b>
      </p>
      <p><b>Реал Мадрид: </b>Куртоа, Карвахал, Рамос, Варан, Марсело, Каземиро, Валверде, Кроос, Родриго, Азар, Бензема</p>
      <p><b>Галатасарай: </b>Муслера, Ферейра, Луйиндама, Маркао, Нагатомо, Сери, Нзонзи, Лемина, Бабел, Андоне, Фегули</p>
      <p>
        <b>Преди срещата:</b>
      </p>
      <p>
        <b>вубоят е от изключителна важност за "белия балет", който няма право на повече грешки в надпреварата.</b>
      </p>
      <p>
        <b>Реал разполага с четири точки, като изостава на пет от лидера ПСЖ. Галатасарай пък е на дъното на таблицата с една точка, докато Брюж има две. В предишния мач между двата отбора, изигран в Турция, Реал измъкна минимален успех с 0:1, което е и единствената победа на тима в турнира през новия сезон.</b>
      </p>
      <p>
        <b>За състава на Зинедин Зидан не са налични Асенсио, Начо и Бейл, които са контузени. Очаква се Хамес и Марсело да се завърнат в игра за "белите". Акбаба е контузен за гостите, а Фалкао и Йозбайраклъ са под въпрос за двубоя.</b>
      </p>
      <p>Двубоят е от изключителна важност за "белия балет", който няма право на повече грешки в надпреварата. Реал разполага с четири точки, като изостава на пет от лидера ПСЖ.</p>
      <p>Галатасарай пък е на дъното на таблицата с една точка, докато Брюж има две. В предишния мач между двата отбора, изигран в Турция, Реал измъкна минимален успех с 0:1, което е и единствената победа на тима в турнира през новия сезон.</p>
      <p>За състава на Зинедин Зидан не са налични Асенсио, Начо и Бейл, които са контузени. Очаква се Хамес и Марсело да се завърнат в игра за "белите". Акбаба е контузен за гостите, а Фалкао и Йозбайраклъ са под въпрос за двубоя.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/Ot-Galatasaraj-Ne-se-strahuvame-ot-Real-shte-igraem-kato-za-final-1403383.html"/>
        <a href="https://www.sportlive.bg/worldfootball/spain/V-Ispaniq-Bejl-vyzstanoven-za-Uels-no-za-Realkontuzen-1403148.html"/>
        <a href="https://www.sportlive.bg/worldfootball/spain/Zvezda-na-Real-Vizhdam-se-v-kluba-dylgo-vreme-napred-1403197.html"/>
        <a href="https://www.sportlive.bg/worldfootball/championsleague/3000-fenove-na-Galatasaraj-v-Madrid-Falkao-ostava-tam-i-sled-macha-1403178.html"/>
      </related>
    </article>
  </body>
</html>