<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/sheft-na-razuznavaneto-v-kosovo-podade-ostavka_news707818.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T23:01:00+00:00"/>
    <meta property="og:title" content="Шефът на разузнаването в Косово подаде оставка"/>
    <meta property="og:description" content="Новината беше публикувана от премиерът Харадинай в страницата му във Фейсбук"/>
  </head>
  <body>
    <article>
      <h1>Шефът на разузнаването в Косово подаде оставка</h1>
      <h2>Новината беше публикувана от премиерът Харадинай в страницата му във Фейсбук</h2>
      <address>
        <time datetime="2019-11-06T23:01:00+00:00">06 Nov 2019, 23:01</time>
      </address>
      <p>https://blitz.bg/svyat/sheft-na-razuznavaneto-v-kosovo-podade-ostavka_news707818.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573068182-1.jpg"/>
      </figure>
      <p><b>Шефът на Агенцията за разузнаване на Косово Шпенд Маджуни подаде оставка днес. Той заемаше поста от април 2018 г., съобщава МИА.</b><br/><br/>Новината беше публикувана от премиерът Харадинай в страницата му във Фейсбук, като той информира, че е приел оставката и в същото време е удостоил Маджуни с орден „Скендербег“ за приноса му в изпълнението на държавните и институционални задължения.</p>
      <figure>
        <img src="https://tpc.googlesyndication.com/pagead/imgad?id=CICAgKCn9LvesgEQARgBMggKOOfJNuWaAg"/>
      </figure>
      <p>„Приех оставката на Шпенд Маджуни от поста му начело на разузнаването в Косово. Благодаря за професионалното сътрудничество досега в защита на сигурността на страната ни и народа. За приноса му към изпълнението на държавните и институционални задължения отличих г-н Маджуни с орден „Скандербег“ за професионализъм и ангажираност в държавната служба“, написа министър-председателят в оставка.<br/><br/>Според Харадинай, "по време на този мандат правителството на Косово последователно се застъпва за укрепването на правовия ред и институциите за сигурност в страната", като "ролята на Маджуни е особено важна, превръщайки агенцията в една от най-професионалните и надеждни институции днес в страната и извън нея."<br/><br/>Все още няма информация за причините за оставката, но е сигурно, че Маджуни се оттегля поради смяната на властта, която се очаква скоро след като приключиха предсрочните парламентарни избори на 6 октомври, спечелени от опозиционните партии.</p>
      <aside>На 21 октомври 2018 г. косовската опозиционна партия Движение Самоопределение поиска моралната оставка или освобождаване на служители по сигурността заради скандал, в който бяха замесени синът и внукът на директора на Агенцията за разузнаване Шпенд Маджуни. При акция полицията откри у тях незаконни оръжия и наркотици.</aside>
      <aside>
        <a href="https://adclick.g.doubleclick.net/pcs/click%253Fxai%253DAKAOjssMtwz-NW4W_GfWz87r7sbBaSkbTdOjyWOOhRzTI61oMRyd_D9heZp-xg7E9UIgD9uhORN6qHbqxfmPbV9VIjI9edDRzSXYoAOPampwlYvivYNBpQCGIXBMWURB7AYHEHyDMMbHEdeT9-A7VECqcXcqOtGBITvcPSy59dGfbGmi72jr2t1dcfwZTpOm_9bxgVj2G_tLKAXEYeONEqTK_2bNu_8XKf3u7UJ3qzX4Gru_bQy7yQvM8mXxBMvyKQHJjbYJAImXR5CaeMvm0xU-rb5YK6q0gjLYaegWja721SHzCsMNkMJZREgsMfQ%2526sig%253DCg0ArKJSzJ7MZHi5sZOQEAE%2526urlfix%253D1%2526adurl%253Dhttps://ad.doubleclick.net/ddm/trackclk/N477408.1679339EDNA.BG/B23349707.257949805;dc_trk_aid=455330296;dc_trk_cid=123949457;dc_lat=;dc_rdid=;tag_for_child_directed_treatment=;tfua=">Как най-сетне накарах детето ми да чете</a>
      </aside>
      <p>На 13 октомври при претърсването на автомобил "Голф", в което са били синът и внукът на директора на Агенцията за разузнаване Шпенд Маджуни, косовската полиция е открила наркотици, както пистолет и нож.<br/><br/>Превозното средство, което е било спряно, е собственост на Енвер Маджуни, баща на директора на Агенцията за разузнаване, т.е. дядо на двамата задържани.<br/><br/>Енвер Маджуни е известен сред косовската общественост като бивш полицейски началник, а синът му Шпенд, преди да бъде назначен за ръководител на Агенцията за разузнаване, е бил директор на полицията на Косово, от времето, когато премиер беше настоящият президент Хашим Тачи.</p>
    </article>
  </body>
</html>