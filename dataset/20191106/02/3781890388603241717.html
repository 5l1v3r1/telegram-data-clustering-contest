<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/bangkok/740188"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T02:00:00+00:00"/>
    <meta property="og:title" content="เช้านี้'ฝุ่นพิษ'เกิน11จุด เตือนคนกรุงระวังกระทบสุขภาพ"/>
    <meta property="og:description" content="สำนักสิ่งแวดล้อม กรุงเทพมหานคร รายงานเช้านี้ฝุ่นจิ๋วเกินค่ามาตรฐาน 11 จุด เริ่มมีผลกระทบต่อสุขภาพ เตือนประชาชนเฝ้าระวัง โดยเฉพาะผู้สูงอายุ เด็กและผู้ป่วยทางเดินหายใจ ต้องใช้หน้ากากป้องกัน"/>
  </head>
  <body>
    <article>
      <h1>เช้านี้'ฝุ่นพิษ'เกิน11จุด เตือนคนกรุงระวังกระทบสุขภาพ</h1>
      <address>
        <time datetime="2019-11-06T02:00:00+00:00">06 Nov 2019, 02:00</time>
      </address>
      <figure>
        <img src="https://www.dailynews.co.th/admin/upload/20191106/news_kREaDtDHWA085256_533.jpg?v=20191106095"/>
      </figure>
      <p>
        <b>สำนักสิ่งแวดล้อม กรุงเทพมหานคร รายงานเช้านี้ฝุ่นจิ๋วเกินค่ามาตรฐาน 11 จุด เริ่มมีผลกระทบต่อสุขภาพ เตือนประชาชนเฝ้าระวัง โดยเฉพาะผู้สูงอายุ เด็กและผู้ป่วยทางเดินหายใจ ต้องใช้หน้ากากป้องกัน</b>
      </p>
      <p>เมื่อเวลา 08.00 น. วันที่ 6 พ.ย. <b>สำนักสิ่งแวดล้อม</b> กรุงเทพมหานคร รายงานสถานการณ์ฝุ่นละอองขนาดไม่เกิน 2.5 ไมครอน (pm2.5) ของสถานีตรวจวัดคุณภาพอากาศค่าเฉลี่ย 24 ชั่วโมง ของฝุ่นละอองขนาดไม่เกิน 2.5 ไมครอน (PM2.5) ตรวจวัดได้ 34-78 ไมโครกรัม/ลูกบาศก์เมตร (มคก./ลบ.ม.) พบว่าเกินมาตรฐาน (มาตรฐานไม่เกิน 50 มคก./ลบ.ม.) จำนวน 11 พื้นที่ ได้แก่ 1.เขตปทุมวัน บริเวณหน้าห้างสามย่านมิตรทาวน์: มีค่าเท่ากับ  54 มคก./ลบ.ม. 2.เขตสาทร สี่แยกหน้าสำนักงานเขตสาทร ซอย ถนนเซนต์หลุยส์ : มีค่าเท่ากับ 62 มคก./ลบ.ม. 3.เขตบางคอแหลม บริเวณป้อมตำรวจสี่แยกถนนตก : มีค่าเท่ากับ 72 มคก./ลบ.ม. 4.เขตยานนาวา ใกล้ธนาคารกรุงศรีอยุธยา สำนักงานใหญ่ : มีค่าเท่ากับ 52 มคก./ลบ.ม. 5.เขตธนบุรี ริมป้ายรถเมล์บริเวณแยกมไหศวรรย์ : มีค่าเท่ากับ 51 มคก./ลบ.ม.</p>
      <figure>
        <img src="https://www.dailynews.co.th/admin/upload/20191106/news_cIjyDWlcHy085257_533.jpg?v=20191106095?v=5278"/>
      </figure>
      <p>6.เขตคลองสาน บริเวณหน้าห้องสมุดใต้สะพานสมเด็จพระเจ้าตากสิน : มีค่าเท่ากับ 53 มคก./ลบ.ม. 7.เขตบางกอกน้อย บริเวณหน้าสถานีตำรวจรถไฟบางกอกน้อย : มีค่าเท่ากับ 55 มคก./ลบ.ม. 8.เขตภาษีเจริญ หน้ามหาวิทยาลัยสยาม (ประมาณซอยเพชรเกษม 36) : มีค่าเท่ากับ 78 มคก./ลบ.ม. 9.เขตหลักสี่ ภายในสำนักงานเขตหลักสี่ : มีค่าเท่ากับ 54 มคก./ลบ.ม. 10.เขตบางพลัด ภายในสำนักงานเขตบางพลัด : มีค่าเท่ากับ 65 มคก./ลบ.ม. และ 11.เขตบางขุนเทียน ภายในสำนักงานเขตบางขุนเทียน : มีค่าเท่ากับ 71 มคก./ลบ.ม.</p>
      <figure>
        <img src="https://www.dailynews.co.th/admin/upload/20191106/news_VjggrFLfZi085257_533.jpg?v=20191106095?v=3353"/>
      </figure>
      <p>โดยดัชนีคุณภาพอากาศของสถานีตรวจวัดของกรุงเทพมหานคร <i><b>ส่วนใหญ่อยู่ในระดับคุณภาพอากาศปานกลาง- เริ่มมีผลกระทบต่อสุขภาพ</b></i> คำแนะนำในการปฏิบัติตน คุณภาพอากาศปานกลาง ประชาชนทั่วไปสามารถทำกิจกรรมกลางแจ้งได้ตามปกติ ผู้ที่ต้องดูแลสุขภาพเป็นพิเศษ หากมีอาการเบื้องต้น เช่น ไอ หายใจลำบาก ระคายเคืองตา ควรลดระยะเวลาทำกิจกรรมกลางแจ้ง ส่วนคุณภาพอากาศเริ่มมีผลกระทบต่อสุขภาพ ให้ประชาชนทั่วไปในบริเวณที่มีมลพิษทางอากาศเกินมาตรฐานให้เฝ้าระวังสุขภาพ หากมีอาการเบื้องต้น เช่น ไอ หายใจลำบาก ระคายเคืองตา ควรลดระยะเวลาการทำกิจกรรมกลางแจ้งโดยเฉพาะ ผู้สูงอายุ เด็กและผู้ป่วยทางเดินหายใจ และใช้อุปกรณ์ป้องกันตนเองหากเกิดความจำเป็น.</p>
    </article>
  </body>
</html>