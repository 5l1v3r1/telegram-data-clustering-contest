<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/06/15-drept-og-to-skadd-i-angrep-s%C3%B8r-i-Thailand-20328913.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T02:52:56+00:00"/>
    <meta property="og:title" content="15 drept og to skadd i angrep sør i Thailand"/>
    <meta property="og:description" content="15 personer er drept og to er skadd i angrep sør i Thailand, opplyser en talsperson for forsvarsmyndighetene i landet onsdag."/>
  </head>
  <body>
    <article>
      <h1>15 drept og to skadd i angrep sør i Thailand</h1>
      <address><time datetime="2019-11-06T02:52:56+00:00">06 Nov 2019, 02:52</time> by <a rel="author">(NTB) NTB-AP-AFP</a></address>
      <p>15 personer er drept og to er skadd i angrep sør i Thailand, opplyser en talsperson for forsvarsmyndighetene i landet onsdag.</p>
      <aside><a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på e-post</a></aside>
      <p>Ifølge talsperson Pramote Prom-in for militæret var det trolig muslimske opprørere som sto bak det som er det dødeligste angrepet på mange år i Thailand.</p>
      <p>Et ukjent antall angripere skjøt mot sikkerhetskontroller sent tirsdag kveld.</p>
      <p>– Tolv personer ble drept på stedet, ytterligere to døde på sykehuset og én døde denne morgenen, sier Pramote onsdag.</p>
      <p>Områdene sør i Thailand, provinsene Pattani, Narathiwat og Yala, har de siste 15 årene vært preget av et opprør blant muslimer med tilknytning til Malaysia. Det har resultat i blodige sammenstøt og mer enn 7.000 dødsfall, der de fleste av de drepte er sivile.</p>
      <p>Både opprørere og regjeringsstyrker beskyldes for menneskerettighetsbrudd.</p>
      <p>(©NTB)</p>
    </article>
  </body>
</html>