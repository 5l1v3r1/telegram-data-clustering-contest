<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191106_04703112"/>
    <meta property="og:site_name" content="De Standaard"/>
    <meta property="article:published_time" content="2019-11-06T02:45:00+00:00"/>
    <meta property="og:title" content="Zware separatistische aanslag in Thailand"/>
    <meta property="og:description" content="Een schietpartij aan een controlepost in de zuidelijke provincie Yala, kostte dinsdag aan minstens 15 mensen het leven. Vier anderen raakten gewond."/>
  </head>
  <body>
    <article>
      <h1>Zware separatistische aanslag in Thailand</h1>
      <address>
        <time datetime="2019-11-06T02:45:00+00:00">06 Nov 2019, 02:45</time>
      </address>
      <p>Een schietpartij aan een controlepost in de zuidelijke provincie Yala, kostte dinsdag aan minstens 15 mensen het leven. Vier anderen raakten gewond.</p>
      <p>De daders gebruikten explosieven en verspreidden spijkers over de weg om een achtervolging te vermijden.</p>
      <p>De Thaise autoriteiten spreken over de grootste gewapende aanslag in jaren. Het geweld werd niet opgeÃ«ist, maar volgens Kolonel Pramote Promin, woordvoerder van de regionale veiligheid, waren er vermoedelijk opstandelingen aan het werk.</p>
      <p>In de zuidelijke provincies Yala, Pattani en Narathi van het overwegend boeddhistische Thailand is de moslimbevolking in de meerderheid. De drie provincies maakten deel uit van een onafhankelijk sultanaat tot Thailand ze in 1909 annexeerde. Sinds een tiental jaren leiden separatisten er een opstand die volgens de monitoring group Deep South Watch al aan 7000 mensen het leven kostte.</p>
      <p>Premier Prayut Chan-o-cha heeft de aanval al fors veroordeeld en gaf de autoriteiten het bevel om de daders snel te vatten.</p>
    </article>
  </body>
</html>