<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/prezident-litvi-formula-shtaynmajera-spriyatliva-dlya-rosiji-637967.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T02:57:43+00:00"/>
    <meta property="og:title" content="Президент Литви: «формула Штайнмаєра» сприятлива для Росії"/>
    <meta property="og:description" content="Діалог з Москвою стане можливим, тільки якщо Росія змінить свою поведінку, зазначив Науседа"/>
  </head>
  <body>
    <article>
      <h1>Президент Литви: «формула Штайнмаєра» сприятлива для Росії</h1>
      <address>
        <time datetime="2019-11-06T02:57:43+00:00">06 Nov 2019, 02:57</time>
      </address>
      <h4>Діалог з Москвою стане можливим, тільки якщо Росія змінить свою поведінку, зазначив Науседа</h4>
      <p>Президент Литви Гітанас Науседа вважає закладений у «формулі Штайнмаєра» план вигіднішим для Росії, ніж для України.</p>
      <p>Про це Науседа заявив під час візиту в Гельсінкі на спільній з президентом Фінляндії Саулі Нііністьо прес-конференції, передає Delfi.</p>
      <p>«З «формулою Штайнмаєра» все добре, однак, на мій погляд, вона сприятливіша для Росії, а не для України. Хтось чинить сильний тиск на український уряд, щоб якось домовитися з російською стороною і піти на поступки, проте ми не бачимо жодних поступок з російської сторони», – заявив президент Литви.</p>
      <p>Також він додав, що діалог з Москвою стане можливим, тільки якщо Росія змінить свою поведінку.</p>
      <p>Нагадаємо, 4 липня, у Литві стартували міжнародні військові навчання «Залізний вовк 2019», в яких візьмуть участь майже чотири тисячі військовослужбовців із 11 країн НАТО. </p>
    </article>
  </body>
</html>