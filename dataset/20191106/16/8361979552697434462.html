<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/strilyanina-u-harkovi-pidozryuvaniy-vtik-do-rosiji-novini-ukrajini-50052005.html"/>
    <meta property="og:site_name" content="НВ"/>
    <meta property="article:published_time" content="2019-11-06T16:21:00+00:00"/>
    <meta property="og:title" content="Стрілянина у Харкові: підозрюваний втік до Росії"/>
    <meta property="og:description" content="Стрілянину у Харкові, у результаті якої постраждав іноземець, влаштував 36-річний громадянин Азербайджану."/>
  </head>
  <body>
    <article>
      <h1>Стрілянина у Харкові: підозрюваний втік до Росії</h1>
      <h2>Стрілянину у Харкові, у результаті якої постраждав іноземець, влаштував 36-річний громадянин Азербайджану.</h2>
      <address>
        <time datetime="2019-11-06T16:21:00+00:00">06 Nov 2019, 16:21</time>
      </address>
      <p>Про це повідомили в управлінні Національної поліції у Харківській області.</p>
      <p>За даними слідчих, підозрюваний близько 22:00 через пункт пропуску Гоптівка перетнув українсько-російський кордон та направився до РФ.</p>
      <p>«Наразі вирішується питання щодо оголошення чоловіка у міжнародний розшук та обрання йому запобіжного заходу у вигляді тримання під вартою», — зазначив заступник начальника слідчого управління ГУНП в Харківській області Андрій Шарнін.</p>
      <p>Нагадаємо, що ввечері 5 листопада біля спортивного клубу на вулиці Валентинівська у Харкові <a href="https://nv.ua/ukr/ukraine/events/strilyanina-v-harkovi-video-novini-harkova-50051824.html">стався конфлікт зі стріляниною</a>.</p>
      <p>У результаті 30-річний громадянин Азербайджану отримав поранення живота, передпліччя та ноги. За інформацією лікарів, стан його здоров’я стабільно тяжкий.</p>
    </article>
  </body>
</html>