<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425247/me-tis-eyxes-ths-ekklhsias-o-syndesmos-diaithtwn-dwdekanhsoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T16:45:02+00:00"/>
    <meta property="og:title" content="Με τις ευχές της Εκκλησίας ο Σύνδεσμος Διαιτητών Δωδεκανήσου"/>
    <meta property="og:description" content="Τον ετήσιο τους Αγιασμό πραγματοποίησαν τη Δευτέρα το βράδυ στα γραφεία του Συνδέσμου τους οι διαιτητές ποδοσφαίρου της Δωδεκανήσου."/>
  </head>
  <body>
    <article>
      <h1>Με τις ευχές της Εκκλησίας ο Σύνδεσμος Διαιτητών Δωδεκανήσου</h1>
      <h2>Έγινε ο καθιερωμένος Αγιασμός στα γραφεία</h2>
      <address>
        <time datetime="2019-11-06T16:45:02+00:00">06 Nov 2019, 16:45</time>
      </address>
      <p>
        <b>Τον ετήσιο τους Αγιασμό πραγματοποίησαν τη Δευτέρα το βράδυ στα γραφεία του Συνδέσμου τους οι διαιτητές ποδοσφαίρου της Δωδεκανήσου.</b>
      </p>
      <p>Πραγματοποιήθηκε πριν από την έναρξη της καθιερωμένης Δευτεριάτικης συγκέντρωσης και έτσι οι διαιτητές της περιοχής μας πήραν τις ευχές της εκκλησίας ενόψει της δύσκολης συνέχειας των πρωταθλημάτων.</p>
      <p>Αμέσως μετά, ο αρχιδιαιτητής Κώστας Ζανεττίδης πραγματοποίησε ένα ενημερωτικό μάθημα σχετικά με τη συμπλήρωση του φύλλου αγώνα και τις ενστάσεις που επιτρέπονται να καταχωρηθούν σε αυτό.</p>
      <p>Αργότερα έγινε και η ανάλυση των φάσεων του περασμένου Σαββατοκύριακου από τους παρατηρητές που πήγαν στα γήπεδα. Το συμπέρασμα που βγήκε ήταν ότι οι διαιτητές δεν έκαναν τα μεγάλα λάθη που αλλοίωσαν τα τελικά αποτελέσματα και η παρουσία τους κρίνεται ικανοποιητική.</p>
      <p>Η μόνη ίσως «ένσταση» ήταν τα δυο πέναλτι που δεν έδωσε ο Δημαράκης στο παιχνίδι του ΑΕΡΑ με τον Απόλλωνα Καλυθιών. Όπως γράφαμε και χθες ήταν από ένα πέναλτι σε κάθε ομάδα.</p>
    </article>
  </body>
</html>