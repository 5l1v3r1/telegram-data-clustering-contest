<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620239/%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%D8%AA%D9%88%D8%A7%D9%81%D9%82-%D8%B1%DB%8C%D8%A7%D8%B6-%D9%85%D8%B1%D8%AF%D9%87-%D9%85%D8%AA%D9%88%D9%84%D8%AF-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T16:12:00+00:00"/>
    <meta property="og:title" content="انصارالله: &quot;توافق ریاض&quot; مرده متولد شد"/>
    <meta property="og:description" content="عضو هیئت مذاکره کننده انصارالله یمن اعلام کرد، &quot;توافق ریاض&quot; که میان دولت مستعفی و شورای انتقالی جنوب یمن به امضا رسید، در نطفه خفه شد؛ چرا که این توافق از سوی طرف‌هایی امضا شد که به منزله طرف‌های مرده هستند."/>
  </head>
  <body>
    <article>
      <h1>انصارالله: "توافق ریاض" مرده متولد شد</h1>
      <address>
        <time datetime="2019-11-06T16:12:00+00:00">06 Nov 2019, 16:12</time>
      </address>
      <p>
        <i>عضو هیئت مذاکره کننده انصارالله یمن اعلام کرد، "توافق ریاض" که میان دولت مستعفی و شورای انتقالی جنوب یمن به امضا رسید، در نطفه خفه شد؛ چرا که این توافق از سوی طرف‌هایی امضا شد که به منزله طرف‌های مرده هستند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از خبرگزاری آناتولی ترکیه، حمید عاصم، عضو هیئت مذاکره کننده انصارالله یمن خاطرنشان کرد: تنها کسانی هستند که "توافق ریاض" را امضا کردند (سالم الخنبشی، معاون نخست وزیر دولت مستعفی یمن و ناصر الخبجی، عضو ریاست شورای انتقالی) و لذا خودشان نماینده آن هستند و این توافق بیانگر رویکرد دو طرف است نه رویکرد شمال و جنوب یمن.</p>
      <p>حمید عاصم همچنین تصریح کرد: نیروهای مزدور در حال حاضر حتی بدون اجازه عربستان دست به سلاح‌ نمی‌زنند.</p>
      <p>وی درخصوص میزان امکان اجرای این توافق گفت: این توافق هرگز اجرا نخواهد شد؛ چرا که از همان ابتدا مرده متولد شد و این توافق برای ما هیچ اهمیتی ندارد و هیچ توجهی برای آن قائل نمی‌شویم.</p>
      <p>روز سه‌شنبه دولت مستعفی یمن و شورای انتقالی جنوب "توافقنامه ریاض" را امضا کردند؛ توافقنامه‌ای که محمد بن سلمان، ولیعهد سعودی آن را "مرحله‌ای جدید در راستای ثبات یمن" خواند و انصارالله آن را زیر سوال برد.</p>
      <p>براساس این توافق،‌ دولت مستعفی یمن فعالیت‌های خود را در عدن به عنوان پایتخت موقت خود از سر می‌گیرد و تمام بخش‌های سیاسی و امنیتی از جمله شورای انتقالی جنوب در قالب وزارت دفاع و کشور در دولت مستعفی ادغام می‌شوند.</p>
      <p>همچنین طرفین توافق کردند، دولت منصفانه‌ای بین شمال و جنوب با حضور ۲۴ وزیر تشکیل شود.</p>
    </article>
  </body>
</html>