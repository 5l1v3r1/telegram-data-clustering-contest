<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545301.html/%D8%A2%DB%8C%D8%A7-%D8%AE%D9%88%D8%A7%D9%87%D8%B1%D8%B2%D9%86-%D9%88%D8%B2%DB%8C%D8%B1-%D8%AC%D9%88%D8%A7%D9%86-%D9%88-%D9%85%D8%B3%D8%A6%D9%88%D9%84%D8%A7%D9%86-%D8%B3%D8%A7%DB%8C%D8%AA-%D8%A7%D9%86%D8%AA%D8%AE%D8%A7%D8%A8-%D9%87%D9%85-%D8%AF%D8%B1-%D9%84%D8%A7%DB%8C%D9%88-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85%DB%8C-%D9%88%D8%B2%DB%8C%D8%B1-%D8%AD%D8%B6%D9%88%D8%B1-%D8%AE%D9%88%D8%A7%D9%87%D9%86%D8%AF-%D8%AF%D8%A7%D8%B4%D8%AA---%D8%B2%D8%B1%D8%A2%D8%A8%D8%A7%D8%AF%DB%8C-%D9%88%D8%B2%DB%8C%D8%B1-%D8%AC%D9%88%D8%A7%D9%86-%D8%B1%D8%A7-%D8%A8%D9%87-%D9%85%D9%86%D8%A7%D8%B8%D8%B1%D9%87-%D9%81%D8%B1%D8%A7-%D8%AE%D9%88%D8%A7%D9%86%D8%AF--%D9%81%DB%8C%D9%84%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T16:05:00+00:00"/>
    <meta property="og:title" content="آیا خواهرزن وزیر جوان و مسئولان سایت انتخاب هم در لایو اینستاگرامی وزیر حضور خواهند داشت؟/ زرآبادی وزیر جوان را به مناظره فرا خواند+ فیلم"/>
    <meta property="og:description" content="عضو کمیسیون صنایع مجلس جهرمی را به مناظره در جمع خبرنگاران فراخواند."/>
  </head>
  <body>
    <article>
      <h1>آیا خواهرزن وزیر جوان و مسئولان سایت انتخاب هم در لایو اینستاگرامی وزیر حضور خواهند داشت؟/ زرآبادی وزیر جوان را به مناظره فرا خواند+ فیلم</h1>
      <h2>واکنش زرآبادی به خبر لایو اینستاگرامی امشب آذری جهرمی؛</h2>
      <address>
        <time datetime="2019-11-06T16:05:00+00:00">06 Nov 2019, 16:05</time>
      </address>
      <p>عضو کمیسیون صنایع مجلس جهرمی را به مناظره در جمع خبرنگاران فراخواند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ روز گذشته زرآبادی عضو کمیسیون صنایع و معادن مجلس شورای اسلامی در نشستی خبری افشاگری های مهمی را علیه آذری جهرمی وزیر ارتباطات مطرح کرد که با واکنش افکار عمومی و کاربران شبکه های مجازی همراه شد و کاربران از وزیر جوان دولت دوازدهم خواستند تا در خصوص مطالب مطرح شده پاسخگو باشد.</p>
      <p> </p>
      <p>این اقدام زرآبادی در کنار فعالیت های رسانه ای مختلف در سایت ها، خبرگزاری ها و روزنامه ها و همچنین جریان سازی صورت گرفته در فضای مجازی، موجب شد تا بالاخره آذری جهرمی وزیر ارتباطات وادار به پاسخگویی شده و اعلام کند در لایو اینستاگرامی خود توضیحاتی مطرح خواهد کرد.</p>
      <p> </p>
      <p>زرآبادی نماینده مجلس شورای اسلامی نیز با استقبال از این اقدام آذری جهرمی با انتشار کلیپی از خود خطاب به وی اعلام کرد: امروز در بخش کوهین مشغول بازدیدهای روستایی هستم؛ متاسفانه وضعیت ارتباطات و اینترنت در این منطقه به نحوی نیست که بتوانم با دوستان ارتباط برقرار کنم.<br/><br/>وی خاطر نشان کرد: از طریق خبرنگاران مطلع شدم که آقای آذری جهرمی امشب برنامه ای دارند؛ این مسئله را به فال نیک می گیرم که  صدای اعتراض مردم به گوش وزیر ارتباطات رسید، زیرا 2 سال است که از  ایشان میخواهم پاسخ دهند که بالاخره  وادار به پاسخگویی شدند.<br/><br/>عضو کمیسیون صنایع و معادن مجلس افزود: امیدوارم  در مهمان های ویژه اقای وزیر، خانم ثنا اسدیان، آقای یاشار سلطانی، آقای مصطفی فقیهی، آقای علی مرادی و آقای بهروز عزیزی هم حضور داشته باشند.<br/><br/>زرآبادی در پایان گفت: ضمناً از آقای وزیر دعوت می کنم تا با حضور خبرنگاران در مجلس شورای اسلامی یا هر مکان رسمی دیگری، مناظره ای داشته باشیم.</p>
    </article>
  </body>
</html>