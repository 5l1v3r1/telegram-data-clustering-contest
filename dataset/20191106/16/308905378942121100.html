<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/gaat-satoshi-nakamoto-hier-in-gevecht-om-bitcoin-video-33040"/>
    <meta property="og:site_name" content="Apparata"/>
    <meta property="article:published_time" content="2019-11-06T16:45:00+00:00"/>
    <meta property="og:title" content="Gaat Satoshi Nakamoto hier in gevecht om Bitcoin [video]?"/>
    <meta property="og:description" content="De live koersen maken zich op voor een ander gevecht."/>
  </head>
  <body>
    <article>
      <h1>Gaat Satoshi Nakamoto hier in gevecht om Bitcoin [video]?</h1>
      <h2>De live koersen maken zich op voor een ander gevecht.</h2>
      <address><time datetime="2019-11-06T16:45:00+00:00">06 Nov 2019, 16:45</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>In de tijd waarin geen stukje informatie onontdekt blijft lukt het maar niet om de identiteit van de illustere Satoshi Nakamoto te achterhalen. Het zou dus een man, vrouw of groep personen kunnen zijn. Als we de Duitser Jörg Molt zouden moeten geloven is dat laatste het geval. Sterker nog, hij claimt één van de ontwikkelaars uit die groep te zijn. Verder claimt hij 250.000 BTC te bezitten. Dit zou hem tegen de huidige koers ruim 2,8 miljard waard maken. Helaas ontbreekt ook hier het alles verklarende en <a href="https://www.apparata.nl/nieuws/is-satoshi-nakamoto-zijn-miljarden-aan-bitcoin-kwijt-32180">simpele bewijs</a>.</p>
      <p>Molt dook vorig jaar op in een aankondiging van een bijeenkomst op een management-instituut in India, waar hij werd geïntroduceerd als ‘co-founder of Bitcoin’. De Twitterdraad laat zien hoe sceptisch men toen al was.</p>
      <figure>
        <iframe data-src="https://twitter.com/PuneSIMS/status/1074536827573293056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dat Molt vervolgens claimde bevriend te zijn met de bekende crypto-analist Andreas Antonopoulos en dat bewees met een selfie viel nog minder goed. Het was Antonopoulos zelf die hem, ook via Twitter, digitaal te kijk zette. (Voor de duidelijkheid, Molt is de persoon met haar, links op de foto).</p>
      <figure>
        <iframe data-src="https://twitter.com/aantonop/status/1191007637355323392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Toen hij vervolgens tijdens een congres gespot werd door een bekende en actieve Twitteraar over Bitcoin kwam het zelfs tot een handgemeen tussen betrokkenen. Voor je het geluid van het filmpje aanzet moet ik je even waarschuwen voor het typisch Amerikaanse ‘f*cking’ taalgebruik.</p>
      <figure>
        <iframe data-src="https://twitter.com/KennethBosak/status/1190065532021534720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kortom, het lijkt erop dat deze Rockstar-achtige Duitser de <a href="https://www.apparata.nl/nieuws/john-mcafee-en-craig-wright-vechten-bitcoin-ruzie-online-uit-video-31366">zoveelste Faketoshi</a> is.</p>
      <p>Ook op de beurs maken de Bitcoin en Altcoins zich klaar voor een gevecht. Zoals je in de <a href="https://cryptoclan.nl/live-cryptokoersen-bitcoin-en-altcoins/">live koersen</a>, die ik vandaag om 17.30 vastlegde, kunt zien zijn de koersen aan het consolideren. Dit betekent dat de marge voor handel steeds kleiner wordt en dat er een nieuwe uitbraak nabij is. De analisten zijn, zoals zo vaak niet op één lijn, maar de meeste verwachten dat er een koersstijging aan gaat komen. Het wordt dus óf een gevecht met de beren óf een gevecht omhoog.</p>
      <figure>
        <img src="https://static.apparata.nl/images/2019/bitcoin-top-5-cryptomunten-consolideren.jpg"/>
      </figure>
    </article>
  </body>
</html>