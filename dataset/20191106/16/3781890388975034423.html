<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740358"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T16:05:00+00:00"/>
    <meta property="og:title" content="&quot;แรชฟอร์ด&quot;เพ้อผีแดงยังมีลุ้นท็อป4"/>
    <meta property="og:description" content="'มาร์คัส แรชฟอร์ด' หัวหอก ผีแดง มั่นใจต้นสังกัดยังมีลุ้นท็อป 4 แม้จะออกสตาร์ตได้อย่างย่ำแย่ก็ตาม"/>
  </head>
  <body>
    <article>
      <h1>"แรชฟอร์ด"เพ้อผีแดงยังมีลุ้นท็อป4</h1>
      <address>
        <time datetime="2019-11-06T16:05:00+00:00">06 Nov 2019, 16:05</time>
      </address>
      <p>
        <b>"มาร์คัส แรชฟอร์ด" หัวหอก ผีแดง มั่นใจต้นสังกัดยังมีลุ้นท็อป 4 แม้จะออกสตาร์ตได้อย่างย่ำแย่ก็ตาม</b>
      </p>
      <p>มาร์คัส แรชฟอร์ด ดาวยิงตีนจรวด แมนเชสเตอร์ ยูไนเต็ด ทีมดังแห่งศึกพรีเมียร์ลีก อังกฤษ มั่นใจว่า "ผีแดง" ยังมีลุ้นติดท็อป 4 ในฤดูกาลนี้ ถึงแม้จะออกสตาร์ตได้อย่างย่ำแย่ก็ตาม<br/><br/>แมนฯ ยูไนเต็ด เก็บได้แค่ 13 คะแนนจาก 11 นัด รั้งอันดับ 10 ของตาราง และมีคะแนนตามหลัง เลสเตอร์ ซิตี รวมทั้ง เชลซี ทีมอันดับ 3 และ4 ไกลถึง 10 คะแนนเลยทีเดียว อย่างไรก็ตาม แรชฟอร์ด มองว่า การคว้าท็อป 4 ไม่ใช่เรื่องที่เป็นไปไม่ได้สำหรับ เรด เดวิลส์<br/><br/>"มันจะเป็นเรื่องยาก แต่ไม่ใช่ว่าจะเป็นไปไม่ได้เลย มันสามารถจะเป็นเรื่องง่ายๆ สำหรับเราได้ และในเวลาเดียวกัน คุณก็ไม่อยากทำให้มันเป็นเรื่องยุ่งยากสำหรับตัวเอง เรื่องสำคัญคือเราต้องกลับมาให้ได้ ผมคิดเสมอว่ากับเกมในบ้าน ถ้าคุณเล่นอย่างมีพลัง คุณช่วยกันวิ่ง และเล่นด้วยความกระตือรือร้น คุณมีโอกาสจะชนะมากกว่าไม่ชนะแน่นอน" แรชฟอร์ด กล่าว.<br/><br/><b>ภาพ gettyimages</b></p>
    </article>
  </body>
</html>