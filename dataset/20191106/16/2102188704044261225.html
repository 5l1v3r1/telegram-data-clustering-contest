<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/6/653409/"/>
    <meta property="og:site_name" content="Економічна правда"/>
    <meta property="article:published_time" content="2019-11-06T16:41:00+00:00"/>
    <meta property="og:title" content="Коштів в держбюджеті вистачить на &quot;державу в смартфоні&quot; — Гончарук"/>
    <meta property="og:description" content="У уряді заявляють, що коштів в державному бюджеті вистачить для того, щоб проєкт “держави у смартфоні” запустився вже у наступному році."/>
  </head>
  <body>
    <article>
      <h1>Коштів в держбюджеті вистачить на "державу в смартфоні" — Гончарук</h1>
      <address>
        <time datetime="2019-11-06T16:41:00+00:00">06 Nov 2019, 16:41</time>
      </address>
      <p>У уряді заявляють, що коштів в державному бюджеті вистачить для того, щоб проєкт "держави у смартфоні" запустився вже у наступному році.</p>
      <p>Про це заявив прем`єр-міністр України Олексій Гончарук під час брифінгу за підсумками засідання Кабінету міністрів.</p>
      <p>"Повірте, коштів, закладених у бюджеті, вистачить на те, щоб "держава у смартфоні" з`явилася вже наступного року. Я вам більше скажу: окремі його елементи з`являться вже цього року", — сказав Гончарук.</p>
      <p>Гончарук також наголосив, що у кожного відомства заплановані видатки на діджиталізацію.</p>
      <p>"У кожного міністерства є видатки, які передбачають інформатизацію та цифровізацію. Крім того, у нас є окремий бюджет відповідного міністерства", — додав прем`єр.<br/><br/><b>Нагадаємо</b>, що в проєкті держбюджету на додаток і портал державних послуг "Дія", та на навчання цифровими навичками <a href="https://www.epravda.com.ua/news/2019/11/5/653364/">не було закладено коштів.</a></p>
    </article>
  </body>
</html>