<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/sluga_narodu_hoche_aby_pravoohorontsi_vzyalysya_za_lystuvannya_iz_prankeramy_1685171"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T16:40:00+00:00"/>
    <meta property="og:title" content="​&quot;Слуга народу&quot; хоче, аби правоохоронці взялися за листування із пранкерами"/>
    <meta property="og:description" content="У &quot;Слузі народу&quot; заявили, що правоохоронні органи повинні розслідувати випадки листування пранкерів від імені генпрокурора Руслана Рябошапки з депутатами."/>
  </head>
  <body>
    <article>
      <h1>​"Слуга народу" хоче, аби правоохоронці взялися за листування із пранкерами</h1>
      <address>
        <time datetime="2019-11-06T16:40:00+00:00">06 Nov 2019, 16:40</time>
      </address>
      <p>
        <b>У "Слузі народу" заявили, що правоохоронні органи повинні розслідувати випадки листування пранкерів від імені генпрокурора Руслана Рябошапки з депутатами.</b>
      </p>
      <p>Про це зазначила народний депутат від "Слуги народу", представник уряду у Верховній Раді Ірина Верещук на брифінгу, передає <a href="https://www.ukrinform.ua/rubric-polytics/2812935-u-sluzi-narodu-hocut-sob-za-skandalne-listuvanna-iz-prankerami-vzalasa-prokuratura.html">Укрінформ</a>.</p>
      <p>Відповідаючи на запитання, чи обговорюватиме фракція "Слуга народу" листування членів фракції з пранкерами, Верещук висловила власну думку про те, що в цю ситуацію повинен втрутитися генпрокурор Руслан Рябошапка, адже саме його ім'я використовували в цих переписках. </p>
      <p>"Ми насправді будемо обговорювати, тому що занадто багато інсинуацій і маніпуляцій уже з даного приводу в публічній сфері задано. На мою думку, це моя суб'єктивна думка, власне генеральний прокурор Рябошапка, а позаяк він є часто згадуваний у переписках як одна зі сторін або як суб'єкт. Я думаю, йому варто було б все таки розпочати певні гласні, негласні чи інші дії, аби встановити все-таки, хто використовує його ім'я, переписуючись з депутатами Верховної Ради в такий спосіб, хто може собі дозволити подумати, що народний депутат може в такий спосіб переписуватись з генеральним прокурором. Це все має бути предметом детального аналізу правоохоронних органів", - повідомила Верещук. </p>
      <p>Також вона додала, що реакцію правоохоронних органів на ці переписки можна вимагати лише після проведення відповідного аналізу.</p>
      <p>"Гратись у поліграф ми не будемо. Ми розуміємо, що ситуація занадто серйозно, аби на свій розсуд давати їй оцінку. Отже, ми сподіваємося, що правоохоронна система спрацює якісною, швидко і превентивно, щоб надалі таких речей не повторювати... Ми дуже сподіваємося, що тим випадкам нібито переписки з генеральним прокурором буде дано правову юридичну оцінку", - наголосила вона і запевнила, що ніколи не отримувала зарплату в конверті. </p>
      <p>Нагадаємо, пранкер "Джокер", який став відомим завдяки розіграшам "слуг народу", <a href="https://zik.ua/news/2019/11/06/pranker_dzhoker_podyakuvav_zmi_i_skazav_shcho_viryt_u_chetvertu_vladu_1684735">подякував ЗМІ за увагу </a>та сказав, що вірить у четверту владу. </p>
      <related>
        <h4>читайте також</h4>
        <a href="https://zik.ua/news/2019/11/06/ryaboshapka_poobitsyav_deputatam_nezabarom_zvilnyty_kulyka_1684989"/>
        <a href="https://zik.ua/news/2019/11/06/pranker_dzhoker_podyakuvav_zmi_i_skazav_shcho_viryt_u_chetvertu_vladu_1684735"/>
        <a href="https://zik.ua/news/2019/11/05/perepyska_tyshchenka_z_prankerom_vidverte_pro_slug_inshi_fakapy_ta_sumnivne_1684051"/>
        <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251"/>
      </related>
    </article>
  </body>
</html>