<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/06/novyna/polityka/spravu-poltavskoho-eksdeputata-peredaly-antykorupczijnoho-sudu"/>
    <meta property="og:site_name" content="Слово і Діло"/>
    <meta property="article:published_time" content="2019-11-06T16:40:01+00:00"/>
    <meta property="og:title" content="Справу полтавського ексдепутата передали до антикорупційного суду"/>
    <meta property="og:description" content="Верховний суд задовольнив клопотання прокурора САП про передачу справи про недостовірне декларування колишнього депутата до ВАКС."/>
  </head>
  <body>
    <article>
      <h1>Справу полтавського ексдепутата передали до антикорупційного суду</h1>
      <address>
        <time datetime="2019-11-06T16:40:01+00:00">06 Nov 2019, 16:40</time>
      </address>
      <p>
        <b>Верховний суд передав до Вищого антикорупційного суду кримінальне провадження за обвинуваченням колишнього депутата Полтавської обласної ради Юрія Лебедина у недостовірному декларуванні.</b>
      </p>
      <p>Таке рішення 31 жовтня ухвалила колегія суддів Касаційного кримінального суду за результатами розгляду клопотання Спеціалізованої антикорупційної прокуратури, повідомляє «Слово і Діло».</p>
      <p>Прокурор САП Сергій Козачина просив передати справу Лебедина до ВАКС, оскільки справу по суті ще не розглянули, а антикорупційний суд офіційно розпочав свою роботу. Вивчивши клопотання, судді його задовольнили.</p>
      <p>За версією слідства, <a href="https://www.slovoidilo.ua/2019/03/05/novyna/polityka/sap-nabu-rozpovily-detali-spravy-eks-deputata-lebedyna">Лебедин не відобразив в е-декларації 14,05 млн грн</a>, які він зберігав на банківських рахунках, а також не вказав позичених понад 126 млн грн. Крім того, політик не вказав корпоративні права в 14 фірмах (ТОВ «НС Богданівська», ТОВ «НС Крутобалчанская», ТОВ «НС Богданівська-Агро», ТОВ «НС Драбінівская», ТОВ «Востокстройгаз», ТОВ «Елеватор «Чиста криниця» , ПП «Санжари-Агросвіт Плюс», ТОВ «Сократ», ТОВ «Промінь», ТОВ «Промбудконсалтінг», ТОВ «Українська вовняна компанія», Харківський електроапаратний завод, ТОВ «Українсько-російське спільне підприємство «Студбуд»і ТОВ «Спецкран»). Ще Лебедин «забув» про 20 компаній, де він був кінцевим бенефіціаром, а саме: «НС Богданівська», «НС Крутобалчанская», «НС Богданівська-Агро», «НС Драбінівская», «Востокстройгаз», «Елеватор «Чиста криниця», ПП «Санжари-Агросвіт Плюс», «Сократ», «Промінь», «Спецкран», Новосанжарський комбікормовий завод, «Агропрод-Сервіс», «Фармко», «НС Фармко», «Селещинський елеватор», приватна агрофірма «Колос», ТОВ «Агро-Фарм» і дочірнє підприємство «Допомога».</p>
      <p>Нагадаємо, <a href="https://www.slovoidilo.ua/2019/02/28/novyna/polityka/sud-vyznachyv-zastavu-pidozryuvanomu-nabu-eks-deputatu-poltavy">суд відпустив ексдепутата під заставу</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/05/13/novyna/polityka/pidozryuvanomu-eks-deputatu-obmezhyly-stroky-oznajomlennya-spravoyu"/>
        <a href="https://www.slovoidilo.ua/2018/10/12/novyna/polityka/nabu-pereviryt-raxunky-eks-deputata-poltavskoyi-oblrady-sberbanku"/>
        <a href="https://www.slovoidilo.ua/2018/07/16/novyna/polityka/nabu-pereviryt-diyi-deputata-poltavskoyi-oblrady-sajti-nazk"/>
      </related>
    </article>
  </body>
</html>