<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/geroizatsiya_neonatsyzmu_i_fashyzmu_staie_osnovoyu_novoi_derzhavnoi_polityky_1685139"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T16:11:00+00:00"/>
    <meta property="og:title" content="Героїзація неонацизму і фашизму стає основою нової державної політики Зе-влади, – заява &quot;Опозиційної платформи – За життя&quot;"/>
    <meta property="og:description" content="Установка пам’ятної дошки офіцеру СС Дмитру Паліїву в Калуші на Івано-Франківщині – це не тільки акт цинічної наруги над пам’яттю мільйонів українців, загиблих в роки Великої Вітчизняної війни, а й яскраве підтвердження того, що героїзація неонацизму і фашизму стає основою нової державної політики Зе-влади."/>
  </head>
  <body>
    <article>
      <h1>Героїзація неонацизму і фашизму стає основою нової державної політики Зе-влади, – заява "Опозиційної платформи – За життя"</h1>
      <address>
        <time datetime="2019-11-06T16:11:00+00:00">06 Nov 2019, 16:11</time>
      </address>
      <p>
        <b>Установка пам’ятної дошки офіцеру СС Дмитру Паліїву в Калуші на Івано-Франківщині – це не тільки акт цинічної наруги над пам’яттю мільйонів українців, загиблих в роки Великої Вітчизняної війни, а й яскраве підтвердження того, що героїзація неонацизму і фашизму стає основою нової державної політики Зе-влади.</b>
      </p>
      <p>Про це йдеться в заяві партії "Опозиційна платформа – За життя", <a href="http://zagittya.com.ua/ua/news/zajavlenija/geroizacija_neonacizma_i_fashizma_stanovitsja_osnovoj_novoj_gosudarstvennoj_politiki_zelvlasti.html">повідомляє</a> прес-служба політсили.</p>
      <p>Особливо обурює той факт, йдеться в заяві політсили, що пам’ятний знак гауптштурмфюреру СС Дмитру Паліїву був встановлений через кілька днів після того, як націоналісти варварськи демонтували в Одесі барельєф Георгію Жукову – легендарному полководцю, Маршалу Перемоги, який  звільнив Україну від німецько-фашистських загарбників.</p>
      <p>У партії зазначають, прославляння нацизму і знищення народної пам’яті про героїзм українського народу в роки Великої Вітчизняної війни – так можна охарактеризувати політику, яка проводиться, очевидно, з відома і схвалення чинної влади на чолі з президентом Зеленським.</p>
      <p>Як вважають в "Опозиційній платформі – За життя, про це свідчать і виступ прем’єр-міністра Гончарука на концерті неонацистської групи "Сокира Перуна", а також багатозначне мовчання президента, який не засудив дії топ-чиновника, і варварське знищення меморіальної дошки Георгію Жукову в Одесі, і повернення ненависника пам’яті героїв Великої Вітчизняної війни Володимира В’ятровича до Українського інституту національної пам’яті, і встановлення чергового пам’ятного знака німецьким колабораціоністам.</p>
      <p>І наголошують, заграючи з ура-патріотами і зраджуючи інтереси своїх виборців, які сприймають героїзацію фашизму, як злочин проти національної пам’яті, Зе-влада продовжує угарно-націоналістичну, печерно-русофобську політику Порошенка – Турчинова – Парубія.</p>
      <p>"Партія" Опозиційна платформа – За життя "вимагає від президента Зеленського і місцевої влади негайно вжити заходів для демонтажу пам’ятного знака офіцеру СС", – йдеться в заяві партії.</p>
      <p>А також закликають міжнародне співтовариство дати об’єктивну оцінку таким діям української влади і не допустити перетворення України – європейської держави, що знаходиться в центрі Європи, – в оплот неонацизму і радикалізму.</p>
      <p>Раніше, партія "Опозиційна платформа – За життя" <a href="https://zik.ua/news/2019/11/04/zelenskyy_pid_chas_spilnogo_bryfingu_bezsoromno_zbrehav_genseku_nato__1683311">у своїй заяві</a> обурилася тим, що президент Володимир Зеленський під час спільного брифінгу безсоромно збрехав генеральному секретарю НАТО Єнсу Столтенбергу, заявивши: "...Україна виконує всі рекомендації Венеціанської комісії щодо Закону України "Про освіту"".</p>
      <related>
        <h4>читайте також</h4>
        <a href="https://zik.ua/news/2019/11/06/zelenskyy_shokovanyy_pislya_vidvidyn_zavodiv_ukroboronpromu_v_harkovi_1685049"/>
        <a href="https://zik.ua/news/2019/11/06/zelenskyy_pryznachyv_novogo_golovu_harkivskoi_oda_1685033"/>
        <a href="https://zik.ua/news/2019/11/06/ryaboshapka_pro_potribni_posady_vid_zelenskogo_takoi_rozmovy_ne_bulo_1684877"/>
        <a href="https://zik.ua/news/2019/11/06/u_dbr_vidkryly_kryminalne_provadzhennya_proty_fedyny_cherez_ii_pogrozy_1684799"/>
      </related>
    </article>
  </body>
</html>