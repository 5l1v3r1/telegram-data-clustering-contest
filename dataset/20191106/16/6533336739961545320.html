<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/nostro-angela-custode-paura-90enne-piero-angela-ricoverato-218313.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T16:40:00+00:00"/>
    <meta property="og:title" content="Paura per piero angela: ricoverato per un problema ortopedico in seguito a un incidente domestico"/>
    <meta property="og:description" content="IL NOSTRO ANGELA CUSTODE - PAURA PER IL 90ENNE PIERO ANGELA: RICOVERATO PER UN PROBLEMA ORTOPEDICO IN SEGUITO A UN INCIDENTE DOMESTICO (CHE AVREBBE POTUTO AVERE CONSEGUENZE MOLTO SERIE) - I FATTI SAREBBERO AVVENUTI TRA IL 1 E IL 2 NOVEMBRE…"/>
  </head>
  <body>
    <article>
      <h1>Paura per piero angela: ricoverato per un problema ortopedico in seguito a un incidente domestico</h1>
      <address>
        <time datetime="2019-11-06T16:40:00+00:00">06 Nov 2019, 16:40</time>
      </address>
      <p>
        <b>
          <b>IL NOSTRO ANGELA CUSTODE - PAURA PER IL 90ENNE PIERO ANGELA: RICOVERATO PER UN PROBLEMA ORTOPEDICO IN SEGUITO A UN INCIDENTE DOMESTICO (CHE AVREBBE POTUTO AVERE CONSEGUENZE MOLTO SERIE) - I FATTI SAREBBERO AVVENUTI TRA IL 1 E IL 2 NOVEMBRE…</b>
        </b>
      </p>
      <hr/>
      <p>
        <b>Gennaro Marco Duello per <a href="https://tv.fanpage.it/">https://tv.fanpage.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254738/1125731.htm">
          <img src="https://cdn-static.dagospia.com/img/foto/03-2019/piero-angela-2-1125731.jpg"/>
        </a>
        <figcaption>piero angela (2)</figcaption>
      </figure>
      <p>Piero Angela è stato ricoverato per un problema ortopedico in seguito a un incidente domestico. Secondo fonti vicine alla redazione di Fanpage.it, il divulgatore scientifico è stato ricoverato presso l'ospedale Sant'Andrea di Roma. Un incidente domestico, questa la causa del ricovero, che avrebbe potuto avere conseguenze peggiori. I fatti sarebbero successi tra il 1 e il 2 novembre. La redazione ha provato a contattare il portavoce del divulgatore scientifico per una dichiarazione ufficiale. Nelle prossime ore seguiranno aggiornamenti.</p>
      <figure>
        <a href="https://www.dagospia.com/mediagallery/Dago_fotogallery-254738/903875.htm">
          <img src="https://cdn-static.dagospia.com/img/foto/05-2017/piero-angela-903875.jpg"/>
        </a>
        <figcaption>PIERO ANGELA</figcaption>
      </figure>
      <p>La straordinaria e luminosa carriera di Piero Angela è stata celebrata dalla Rai lo scorso dicembre, in occasione dei 90 anni del divulgatore scientifico. Nato a Torino il 22 dicembre del 1928, Piero Angela è un simbolo del nostro tempo. Scrittore, giornalista, appassionato di musica, ha avuto una carriera luminosa nel giornalismo ed ha legato il suo nome a un programma d'informazione e divulgazione culturale e scientifica che tutti conoscono, "Quark" e i suoi derivati, da "Super Quark" a "Il mondo di Quark". Le sue trasmissioni ancora oggi sono amate dal pubblico generalista.</p>
      <figure>
        <a href="https://www.dagospia.com/mediagallery/Dago_fotogallery-254738/903874.htm">
          <img src="https://cdn-static.dagospia.com/img/foto/05-2017/piero-angela-903874.jpg"/>
        </a>
        <figcaption>PIERO ANGELA</figcaption>
      </figure>
      <p>Il ritorno in prima serata</p>
      <p>Soltanto pochi mesi fa, Piero Angela è tornato in prima serata con il suo SuperQuark, in occasione dei 25 anni del programma. Il format ha accompagnato i telespettatori per tutto il periodo estivo, come d'abitudine ormai negli ultimi anni. Una venticinquesima edizione che si è chiusa con grandi ascolti anche questa volta. Un prodotto che non smette di sorprendere per la sua longevità e per la sua freschezza. Merito di Piero Angela e dei suoi autori. Il divulgatore scientifico alimenta da sempre il desiderio di scoperta e di conoscenza del mondo, delle sue complessità. Per questo motivo, ma non solo, è un patrimonio vivente per la nostra televisione e per il nostro Paese.</p>
    </article>
  </body>
</html>