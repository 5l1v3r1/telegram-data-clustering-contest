<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231200/"/>
    <meta property="og:site_name" content="Українська правда"/>
    <meta property="article:published_time" content="2019-11-06T16:27:54+00:00"/>
    <meta property="og:title" content="На Донбасі поранили одразу чотирьох українських бійців"/>
    <meta property="og:description" content="В зоні проведення ООС на Донбасі отримали поранення 4 військовослужбовців Об’єднаних сил."/>
  </head>
  <body>
    <article>
      <h1>На Донбасі поранили одразу чотирьох українських бійців</h1>
      <address>
        <time datetime="2019-11-06T16:27:54+00:00">06 Nov 2019, 16:27</time>
      </address>
      <p>В зоні проведення ООС на Донбасі отримали поранення 4 військовослужбовців Об’єднаних сил.</p>
      <p><b>Джерело: </b>Повідомлення на <a href="https://www.facebook.com/pressjfo.news/videos/752022345274617/?__xts__%5b0%5d=68.ARBuh9WM2sVdGMS0nvsJDe1N9NIRR1vTb_zgJxnHrGTedjjhb6eVKd_P8tuMoUHgDqs07Yl4YUSXa-a2j9G5UueneEEZ6MvH6i18cM_EIS4PajUIRLSbfxFH6KbAMMvYRhBvBYbmW3zKa85kC1-bg_ge6cRC5wqZAS3xIOUO1N3piEjcHOQ">Facebook-сторінці</a> Операції об’єднаних сил  </p>
      <p><b>Дослівно:</b> "Впродовж поточної доби збройні формування Російської Федерації та її найманці 5 разів порушили режим припинення вогню. Противник обстріляв позиції наших підрозділів із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї".</p>
      <p>"Впродовж поточної доби осколкові поранення отримали чотири військовослужбовці Об'єднаних сил".</p>
      <p><b>Деталі: </b>Вказується, що тривають заходи на ділянці розведення №2 у районі населеного пункту Золоте-4 Луганської області. Продовжується технічне обстеження, розмінування доріг та узбіч, очистка місцевості забрудненої вибухонебезпечними предметами. Роботи з розмінування, за графіком, триватимуть до 9 листопада. Також українська сторона готується до розведення сил та засобів на ділянці №3 (Богданівка - Петрівське).</p>
      <p>Початок практичних заходів попередньо заплановано на 8 листопада 2019 року при умові дотримання режиму "Тиша" на цій ділянці протягом 7 діб.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/6/7231157/"/>
        <a href="https://www.pravda.com.ua/news/2019/11/6/7231154/"/>
        <a href="https://www.pravda.com.ua/news/2019/11/6/7231119/"/>
      </related>
    </article>
  </body>
</html>