<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/vbivstvo-mormoniv-v-meksici-zatrimano-pidozryuvanogo-50052001.html"/>
    <meta property="og:site_name" content="НВ"/>
    <meta property="article:published_time" content="2019-11-06T16:08:00+00:00"/>
    <meta property="og:title" content="Шокуючий злочин. У Мексиці затримали підозрюваного у вбивстві дев’яти жінок і дітей з громади мормонів"/>
    <meta property="og:description" content="У Мексиці затримали підозрюваного, можливо причетного до вбивства дев’яти американських громадян з громади мормонів в штаті Сонора."/>
  </head>
  <body>
    <article>
      <h1>Шокуючий злочин. У Мексиці затримали підозрюваного у вбивстві дев’яти жінок і дітей з громади мормонів</h1>
      <h2>У Мексиці затримали підозрюваного, можливо причетного до вбивства дев’яти американських громадян з громади мормонів в штаті Сонора.</h2>
      <address>
        <time datetime="2019-11-06T16:08:00+00:00">06 Nov 2019, 16:08</time>
      </address>
      <p>Про це повідомляє <a href="https://www.nbcnews.com/news/us-news/suspect-arrested-highway-massacre-case-mexican-investigators-say-n1077071">NBC News.</a></p>
      <p>Співробітники поліції затримали підозрюваного, чиє ім'я і стать поки не розкриваються, в місті Агуа-Прієта, штат Сонора, недалеко від кордону з американським штатом Арізона.</p>
      <p>Зазначається, що людину затримали за володіння вогнепальною зброєю. Поліція також виявила декілька автомобілів, в тому числі куленепробивний позашляховик.</p>
      <p>В одному з позашляховиків знайшли двох зв’язаних заручників з закритими кляпами ротами.</p>
      <p>«Ми розслідуємо можливість того, що затриманий брав участь в тих жахливих подіях», — йдеться в заяві мексиканського агентства з кримінальних розслідувань.</p>
      <p>4 листопада в Мексиці було <a href="https://nv.ua/ukr/world/countries/u-meksici-rozstrilyali-sim-yu-mormoniv-video-50051719.html">скоєно напад на групу автомобілів</a>, в яких їхали кілька сімей з громади мормонів. Три автомобілі було обстріляно і ще один підпалено.</p>
      <p>В результаті загинули три жінки і шестеро дітей, в тому числі двоє немовлят.</p>
    </article>
  </body>
</html>