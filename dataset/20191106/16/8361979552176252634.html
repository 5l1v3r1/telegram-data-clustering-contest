<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-kongres-ssha-ogolosiv-pro-publichni-sluhannya-50052015.html"/>
    <meta property="og:site_name" content="НВ"/>
    <meta property="article:published_time" content="2019-11-06T16:58:00+00:00"/>
    <meta property="og:title" content="Конгрес США призначив перші публічні слухання щодо імпічменту Трампа"/>
    <meta property="og:description" content="Перші публічні слухання в рамках розслідування щодо імпічменту президента США Дональда Трампа почнуться наступного тижня."/>
  </head>
  <body>
    <article>
      <h1>Конгрес США призначив перші публічні слухання щодо імпічменту Трампа</h1>
      <h2>Перші публічні слухання в рамках розслідування щодо імпічменту президента США Дональда Трампа почнуться наступного тижня.</h2>
      <address>
        <time datetime="2019-11-06T16:58:00+00:00">06 Nov 2019, 16:58</time>
      </address>
      <p>Про це в середу, 6 листопада, заявив голова комітету з розвідки Палати представників США Адам Шифф, передає <a href="https://www.nbcnews.com/politics/trump-impeachment-inquiry/first-public-hearings-trump-impeachment-inquiry-begin-next-week-schiff-n1077371">NBC News.</a></p>
      <p>У середу, 13 листопада, будуть заслухані показання тимчасово повіреного США в Україн Вільяма Тейлора і заступника помічника державного секретаря США Джорджа Кента.</p>
      <p>На п'ятницю, 15 листопада, планується виступ колишнього американського посла в Україні Марі Йованович.</p>
      <p>31 жовтня Палата представників Конгресу США <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">прийняла резолюцію на підтримку процедури імпічменту</a> президента Дональда Трампа.</p>
      <p>Розслідування щодо імпічменту Трампа ініціювали після скандалу навколо телефонної розмови очільника Білого дому і президента України Володимира Зеленського.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/yovanovich-i-impichment-trampa-novini-svitu-50051710.html">Не сподобалася Трампу. Головне з розсекречених свідчень екс-посла США в Україні Марі Йованович</a>
        </li>
        <li>
          <a href="https://nv.ua/ukr/world/geopolitics/tramp-i-zelenskiy-svidchennya-volkera-i-sondlenda-novini-ukrajini-50051897.html">«Чого ви хочете від України?» Що розповіли дипломати Сондленд та Волкер про вимоги Трампа до Зеленського</a>
        </li>
      </ul>
      <p>Демократи хочуть з'ясувати, чи пов'язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа - Джо Байдена.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>