<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/stasera-in-tv-6-novembre-film-la-la-land/"/>
    <meta property="og:site_name" content="Il Post"/>
    <meta property="article:published_time" content="2019-11-06T16:14:48+00:00"/>
    <meta property="og:title" content="Cosa c’è stasera in TV"/>
    <meta property="og:description" content="&quot;La La Land&quot; in prima visione su Rai 1, una nuova serie di Canale 5 e i soliti programmi del mercoledì sera"/>
  </head>
  <body>
    <article>
      <h1>Cosa c’è stasera in TV</h1>
      <h2>"La La Land" in prima visione su Rai 1, una nuova serie di Canale 5 e i soliti programmi del mercoledì sera</h2>
      <address>
        <time datetime="2019-11-06T16:14:48+00:00">06 Nov 2019, 16:14</time>
      </address>
      <hr/>
      <p>
        <b>Rai Uno</b>
      </p>
      <p>
        <b>21.25 – La La Land</b>
      </p>
      <p>Film musical del 2016 scritto e diretto da Damien Chazelle, che racconta la storia di un musicista jazz (Ryan Gosling) e una cameriera (Emma Stone) che aspira a diventare un’attrice di Hollywood. I due inizialmente si stanno antipatici, ma poi finiscono per innamorarsi. Il film ebbe un grande successo quando uscì, e se ne parlò molto per come ringiovanì il genere musical, considerato vecchio e inadatto al cinema moderno, grazie alle <a href="https://www.ilpost.it/2017/01/29/la-la-land-canzoni-colonna-sonora/">molte canzoni e musiche</a> orecchiabili. Vinse sei premi Oscar (quasi sette, <a href="https://www.ilpost.it/2017/02/27/moonlight-oscar-la-la-land-miglior-film/">diciamo</a>), e sette Golden Globe, e Emma Stone vinse la Coppa Volpi per la miglior interpretazione femminile al Festival di Venezia. Il titolo è un riferimento a Los Angeles (“L.A.”; pronunciato <i>elei</i>), in cui è ambientato il film, e alla parola inglese <i>Lalaland</i>, che <a href="https://www.merriam-webster.com/dictionary/la%E2%80%93la%20land">definisce</a> uno «stato mentale euforico e sognante, distaccato dalla dura realtà». Un po’ come “avere la testa tra le nuvole”, pensando a qualcosa di particolarmente bello.</p>
      <figure>
        <iframe src="https://www.youtube.com/embed/YbtJyxjXpMI" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Due</b>
      </p>
      <p>
        <b>21.00 – Volevo fare la Rock Star</b>
      </p>
      <p>Secondo episodio di una nuova serie tv della Rai con Giuseppe Battiston, Valentina Bellè, Angela Finocchiaro e Emanuela Grimalda, che racconta di una ragazza di 26 anni che dopo aver avuto due gemelle a 16 anni ha rinunciato a tutte le sue passioni e aspirazioni. Un incontro fortuito le farà capire che è arrivato il momento di provare a cambiare la sua vita.</p>
      <figure>
        <iframe data-src="https://twitter.com/RaiDue/status/1192048138414104576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Tre</b>
      </p>
      <p><b>21.20 – Chi l’ha visto?</b><br/>Una nuova puntata della nuova stagione dello storico programma condotto anche quest’anno da Federica Sciarelli.</p>
      <figure>
        <iframe data-src="https://twitter.com/chilhavistorai3/status/1192063375179730945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.25 – Fuori dal coro</b><br/>Il programma di politica e polemica condotto da Mario Giordano.</p>
      <figure>
        <iframe data-src="https://twitter.com/fuoridalcorotv/status/1192053642947387392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Canale 5</b>
      </p>
      <p><b>21.20 – Oltre la soglia</b><br/>Nuova fiction di Mediaset con protagonista Gabriella Pession che interpreta la dottoressa Tosca Navarro, primaria di un reparto di psichiatria, specializzato nella cura di giovani problematici, a sua volta affetta da una forma di schizofrenia paranoide.</p>
      <figure>
        <iframe src="https://www.youtube.com/embed/QIJTCAHng1o" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Italia Uno</b>
      </p>
      <p>
        <b>21.20 – Outcast – L’ultimo templare</b>
      </p>
      <p>Film del 2014 con Nicolas Cage e Hayden Christensen. Parla di eredi al trono imperiale cinese, omicidi, complotti e crociati.</p>
      <figure>
        <iframe src="https://www.youtube.com/embed/kwmUMGVCTRs" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>La7</b>
      </p>
      <p><b>21.20 – Atlantide </b><br/>Programma di approfondimento condotto da Andrea Purgatori.</p>
      <hr/>
      <p>
        <b>Tv8</b>
      </p>
      <p><b>21.30 – X-Factor</b><br/>Replica della seconda puntata <i>live </i>di X-Factor, andata in onda giovedì scorso su Sky Uno.</p>
      <hr/>
      <p>
        <b>Nove</b>
      </p>
      <p><b>21.25 – L’assedio</b><br/>Quarta puntata del nuovo programma di interviste condotto da Daria Bignardi. Gli ospiti saranno Sigfrido Ranucci, Letizia Battaglia, Levante, <a href="https://www.ilpost.it/2019/11/06/esperance-hakuzwimana-ripanti/">Espérance H. Ripanti</a> e Michela Murgia.</p>
      <figure>
        <iframe data-src="https://twitter.com/lassedio/status/1192083151993966599?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Movie</b>
      </p>
      <p><b>21.10 – L’amore ai tempi del colera</b><br/>Film del 2007 diretto da Mike Newell (<i>Harry Potter e il calice di fuoco</i>, <i>Donnie Brasco</i>) e con Javier Bardem e Giovanna Mezzogiorno: basato sull’omonimo romanzo di Gabriel García Márquez, racconta la lunga e travagliata storia d’amore tra Florentino Ariza e Fermina Daza.</p>
      <figure>
        <iframe src="https://www.youtube.com/embed/dopU0PgygD0" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Iris</b>
      </p>
      <p><b>21.10 – Ricky e Barabba</b><br/>Commedia del 1992 con Christian De Sica, che interpreta un barbone che vive in una discarica, e Renato Pozzetto, che interpreta un ricco imprenditore sul punto di suicidarsi.</p>
      <figure>
        <iframe src="https://www.youtube.com/embed/Vx6u9anSnlE" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Uno<br/>21.15 – Ma cosa ci dice il cervello </b>
      </p>
      <figure>
        <iframe src="https://www.youtube.com/embed/STdwYovczVg" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/05/prodotti-ricondizionati-vantaggi-apple/"/>
        <a href="https://www.ilpost.it/2019/11/04/novita-audible-storytel-novembre/"/>
        <a href="https://www.ilpost.it/2019/11/04/raiplay-programmi-film-serie-consigli/"/>
      </related>
    </article>
  </body>
</html>