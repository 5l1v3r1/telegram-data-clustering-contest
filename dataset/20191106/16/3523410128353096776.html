<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638480/%D8%A8%DB%8C%D8%A7%D9%86%DB%8C%D9%87-%D8%B3%D9%81%D8%A7%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AE%D8%B5%D9%88%D8%B5-%D8%AA%D8%AD%D9%88%D9%84%D8%A7%D8%AA-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T16:07:00+00:00"/>
    <meta property="og:title" content="بیانیه سفارت آمریکا در خصوص تحولات عراق"/>
    <meta property="og:description" content="سفارت آمریکا در بغداد با انتشار بیانیه‌ای ادعایی، اعلام کرد عراقی‌ها باید آزاد باشند تا در خصوص آینده کشورشان تصمیم بگیرند."/>
  </head>
  <body>
    <article>
      <h1>
        <a href="https://www.bultannews.com/fa/news/638480/%D8%A8%DB%8C%D8%A7%D9%86%DB%8C%D9%87-%D8%B3%D9%81%D8%A7%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AE%D8%B5%D9%88%D8%B5-%D8%AA%D8%AD%D9%88%D9%84%D8%A7%D8%AA-%D8%B9%D8%B1%D8%A7%D9%82">بیانیه سفارت آمریکا در خصوص تحولات عراق</a>
      </h1>
      <h2>سفارت آمریکا در بغداد با انتشار بیانیه‌ای ادعایی، اعلام کرد عراقی‌ها باید آزاد باشند تا در خصوص آینده کشورشان تصمیم بگیرند.</h2>
      <address><time datetime="2019-11-06T16:07:00+00:00">06 Nov 2019, 16:07</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری رویترز، سفارت آمریکا در بغداد امروز، چهارشنبه، با صدور بیانیه‌ای، آنچه به ادعا قتل و ربایش تظاهرکنندگان غیرمسلح از سوی نیرو‌های امنیتی عراق خوانده شده را محکوم کرد و از سران این کشور خواست فورا با هزاران معترض علیه دولت تعامل کنند.</p>
      <p>در بیانیه سفارت آمریکا در بغداد آمده است: ما کشتار و ربودن معترضان غیرمسلح را محکوم کرده و این اقدام را تهدیدی برای آزادی بیان و وقوع چرخه خشونت می‌دانیم. عراقی‌ها باید آزاد باشند تا در خصوص آینده کشور خود تصمیم بگیرند.</p>
      <p>در این بیانیه همچنین آمده است: آمریکا بر ادامه حمایت از عراقی ایمن و شکوفا که قادر باشد از مردم خود در برابر اقدامات سرکوبگرانه حمایت کند و در برابر افرادی که حاکمیت و دموکراسی را تضعیف کرده، دفاع کند، مصمم خواهد بود.</p>
      <p>بیانیه سفارت آمریکا در بغداد در حالی امروز منتشر شده که برخی اخبار و شواهد از نقش داشتن برخی سفارتخانه‌های خارجی از جمله سفارت آمریکا در بغداد در ناآرامی‌های عراق حکایت دارند.</p>
    </article>
  </body>
</html>