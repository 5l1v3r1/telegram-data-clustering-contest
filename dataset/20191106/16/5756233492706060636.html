<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620234/%D8%B9%D9%88%D8%A7%D9%85%D9%84-%D8%B3%D8%A7%DB%8C%D8%B4-%D9%84%D8%A7%D8%B3%D8%AA%DB%8C%DA%A9-%D8%AF%D8%B1-%D8%AE%D9%88%D8%AF%D8%B1%D9%88-%DA%86%DB%8C%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T16:01:00+00:00"/>
    <meta property="og:title" content="عوامل سایش لاستیک در خودرو چیست؟"/>
    <meta property="og:description" content="یکی از مهمترین و کلیدی ترین اجزاء خودرو لاستیک خودروست که برای جلوگیری از تحمیل هزینه‌های بالا باید با رعایت یکسری نکات در نگهداری آن کوشا باشیم."/>
  </head>
  <body>
    <article>
      <h1>عوامل سایش لاستیک در خودرو چیست؟</h1>
      <address>
        <time datetime="2019-11-06T16:01:00+00:00">06 Nov 2019, 16:01</time>
      </address>
      <p>
        <i>یکی از مهمترین و کلیدی ترین اجزاء خودرو لاستیک خودروست که برای جلوگیری از تحمیل هزینه‌های بالا باید با رعایت یکسری نکات در نگهداری آن کوشا باشیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>لاستیک سایی که بیشتر در خودروهای مدل پائین دیده می‌شود، به علت آن است که به مرور زمان زاویه‌های تنظیم این خودروها به هم می‌خورد و نیز هنگام انجام تعمیرات توسط تعمیرکاران غیر مجرب، این اندازه‌ها رعایت نمی‌شوند و یا اصلا دقیق تنظیم نمی‌شوند مثلا به هنگام تعمیر جلوبندی ماشین و تعویض سیبک ها یا فنر بندی خودرو ممکن است، این تنظیم ها به هم بخورد.</p>
      <p>
        <b>فرمان خودور:</b>
      </p>
      <p>اگر خودرو شما به هنگام رانندگی به یک سمت کشیده می‌شود ( بخصوص زمانی که فرمان را رها می کیند ) اولین کاری که باید انجام دهید این است که میزان بودن باد لاستیک ها را چک کنید. اما اگر باد لاستیکها را چک کردید و تنظیم بودند آنگاه ممکن است اشکال در جای دیگری باشد، ممکن است ،میل فرمان نامیزان باشد یا زاویه کمبر و کستر درست نباشند یا فرمان درست در مرکز تنظیم نشده باشد. اگر فرمان ماشین شما بیش از اندازه بازی دارد یا به سختی می‌پیچید، باید مارپیچ فرمان و قطعات داخلی جعبه فرمان را چک کنید.</p>
      <p>
        <b>فنر بندی:</b>
      </p>
      <p>فنر بندی ماشین از اجزای متعددی تشکیل شده است در این حالت لازم است که همراستایی چرخها و یاتاقانهای آنها و بوش و میله تعادل و بازوهای کنترل فنر و خود فنرها را بررسی کنید. اگر بخش هایی از فنرها دچار سائیدگی شده یا صدمه دیده اند باید تعویض شوند. چون اگر این کار صورت نگیرد باعث فرسودگی و صدمه دیدن پیش از موعد سایر بخش های سیستم فنر بندی و خودرو می‌شود.</p>
      <p>
        <b>همراستایی:</b>
      </p>
      <p>برای هدایت کردن مناسب و درست خودرو و جلوگیری از سائیدگی لاستیکها؛ لازم است که چرخها هم راستا باشند. این کار باعث می‌شود که از سائیدگی و اصطکاک و سر خوردن چرخها جلوگیری شود. ضمن اینکه میزان مصرف سوخت هم کاهش می‌یابد و از وارد آمدن فشار بر روی فرمان و سیستم فنر بندی کاسته می‌شود و هدایت خودرو بهتر صورت می‌گیرد.</p>
    </article>
  </body>
</html>