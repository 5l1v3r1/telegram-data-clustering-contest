<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/productivitatea-statelor-unite-a-inregistrat-cea-mai-mare-scadere-din-ultimii-patru-ani-productia-pe-ora-per-muncitor-a-scazut-cu-0-3-intre-iulie-si-septembrie-18548893"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T16:00:00+00:00"/>
    <meta property="og:title" content="Productivitatea Statelor Unite a înregistrat cea mai mare scădere din ultimii patru ani. Producţia pe oră per muncitor a scăzut cu 0,3% între iulie şi septembrie"/>
    <meta property="og:description" content="Muncitorii din Statele Unite ale Americii au fost foarte puţini productivi în al treilea trimestru al anului, creşterea producţiei nereuşind să ţină pasul cu orele lucrate, transmite Reuters."/>
  </head>
  <body>
    <article>
      <h1>Productivitatea Statelor Unite a înregistrat cea mai mare scădere din ultimii patru ani. Producţia pe oră per muncitor a scăzut cu 0,3% între iulie şi septembrie</h1>
      <address><time datetime="2019-11-06T16:00:00+00:00">06 Nov 2019, 16:00</time> by <a rel="author">Teona Tomoiaga, Mediafax</a></address>
      <p>Muncitorii din Statele Unite ale Americii au fost foarte puţini productivi în al treilea trimestru al anului, creşterea producţiei nereuşind să ţină pasul cu orele lucrate, transmite Reuters.</p>
      <p>Departamentul Muncii american a informat, miercuri, că productivitatea care măsoară producţia pe oră per muncitor, a scăzut cu 0,3% între iulie şi septembrie, cea mai mare depreciere din ultimii patru ani. Ultima scădere mai accentuată a fost înregistrată în al patrulea trimestru din 2015, relatează sursa citată.</p>
      <p>Analiştii s-au aşteptat la o creştere a productivităţii de 0,9% în decursul trimestrului.</p>
      <p>Totodată, Departamentul Muncii a emis o revizuirea ascendentă modestă în ceea ce priveşte creşterea productivităţii în trimestrul doi, adică o creştere de 2,5% faţă de o estimare anterioară de 2,3%.</p>
      <p>Productivitatea muncii a fost, astfel, cu 1,4% mai mare în trimestrul al treilea al anului curent decât în aceeaşi perioadă a anului 2018.</p>
      <p>Productivitatea muncii a scăzut şi în sectorul fabricilor, cu o rată anuală de 0,1% în trimestrul al treilea.</p>
      <p>Costurile unitare ale forţei de muncă, preţul forţei de muncă pe unitatea de producţie unică, au crescut cu o rată de 3,6% în trimestrul al treilea.</p>
      <p>Orele lucrate au crescut cu o rată de 2,4%, în timp ce producţia a crescut cu 2,1%.</p>
    </article>
  </body>
</html>