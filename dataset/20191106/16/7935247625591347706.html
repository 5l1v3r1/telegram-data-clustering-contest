<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bakan-akardan-bagdadi-aciklamasi-214358h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T16:38:12+00:00"/>
    <meta property="og:title" content="Bakan Akar'dan Bağdadi açıklaması"/>
    <meta property="og:description" content="ABD medyasına önemli açıklamalarda bulunan Milli Savunma Bakanı Akar, &quot;ABD'nin operasyonu öncesi Bağdadi'nin yerini bilmiyorduk. Bağdadi'nin yakalanmasıyla ilgili yakında yeni bilgiler açıklayacağız&quot; dedi."/>
  </head>
  <body>
    <article>
      <h1>Bakan Akar'dan Bağdadi açıklaması</h1>
      <h2>ABD medyasına önemli açıklamalarda bulunan Milli Savunma Bakanı Akar, "ABD'nin operasyonu öncesi Bağdadi'nin yerini bilmiyorduk. Bağdadi'nin yakalanmasıyla ilgili yakında yeni bilgiler açıklayacağız" dedi.</h2>
      <address>
        <time datetime="2019-11-06T16:38:12+00:00">06 Nov 2019, 16:38</time>
      </address>
      <p>Millî Savunma Bakanı Hulusi Akar, ABD medyasına önemli açıklamalarda bulundu. "DAEŞ lideri Bağdadi'nin yerini ABD'nin operasyonu öncesinde bilmiyorduk" diyen Akar, "Bağdadi'nin yakalanan aile üyeleriyle ilgili bilgileri yakında açıklayacağız" ifadesini kullandı.</p>
      <p>Amerikan CNN International kanalında soruları yanıtlayan Akar, "DAEŞ'e yüzde yüz karşıyız. Nerede olursa olsun terörle mücadeleye hazırız" ifadelerini kullandı.</p>
      <p>"Avrupa vatandaşı DAEŞ'liler ülkelerine iade edilecek" diyen Hulusi Akar, "Avrupa ülkeleriyle DAEŞ üyesi vatandaşlarını geri almaları için iletişim halindeyiz. Bu konuda dikkatlice çalışıyoruz" şeklinde konuştu.</p>
    </article>
  </body>
</html>