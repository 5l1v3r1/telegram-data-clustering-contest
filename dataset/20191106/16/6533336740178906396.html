<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/quando-foto-ti-cambia-vita-ndash-pilota-compagnia-cinese-218227.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T16:10:10+00:00"/>
    <meta property="og:title" content="Quando una foto ti cambia la vita – un pilota della compagnia cinese air guilin"/>
    <meta property="og:description" content="QUANDO UNA FOTO TI CAMBIA LA VITA – UN PILOTA DELLA COMPAGNIA CINESE AIR GUILIN È STATO SOSPESO A VITA PER AVER PERMESSO ALLA FIDANZATA DI ENTRARE NELLA CABINA DI PILOTAGGIO – LA RAGAZZA NON SI È LASCIATA SCAPPARE L’OCCASIONE DI FARSI IMMORTALARE AI COMANDI METTENDO NEI GUAI IL COMANDANTE CHE È STATO ACCUSATO DI…"/>
  </head>
  <body>
    <article>
      <h1>Quando una foto ti cambia la vita – un pilota della compagnia cinese air guilin</h1>
      <address>
        <time datetime="2019-11-06T16:10:10+00:00">06 Nov 2019, 16:10</time>
      </address>
      <p>
        <b>QUANDO UNA FOTO TI CAMBIA LA VITA – UN PILOTA DELLA COMPAGNIA CINESE AIR GUILIN È STATO SOSPESO A VITA PER AVER PERMESSO ALLA FIDANZATA DI ENTRARE NELLA CABINA DI PILOTAGGIO – LA RAGAZZA NON SI È LASCIATA SCAPPARE L’OCCASIONE DI FARSI IMMORTALARE AI COMANDI METTENDO NEI GUAI IL COMANDANTE CHE È STATO ACCUSATO DI…</b>
      </p>
      <hr/>
      <p><b>Da</b> <a href="http://www.ilmessaggero.it/">"www.ilmessaggero.it"</a></p>
      <figure>
        <a href="https://www.dagospia.com/mediagallery/Dago_fotogallery-254652/1234285.htm">
          <img src="https://cdn-static.dagospia.com/img/foto/11-2019/la-foto-della-fidanzata-in-cabina-1234285.jpg"/>
        </a>
        <figcaption>la foto della fidanzata in cabina</figcaption>
      </figure>
      <p>Quando una foto compromette una carriera. È stato sospeso a vita il pilota della compagnia cinese Air Guilin, colpevole di aver concesso a una passeggera di entrare nella cabina di pilotaggio e averle scattato una foto proprio mentre l'aereo era in volo.</p>
      <p>L'immagine, che ha fatto il giro del web, scatenando l'indignazione generale, ritrae la ragazza, non in uniforme, seduta nella cabina di pilotaggio di un aereo passeggeri, con le dita che formano una V. Nella didascalia si legge: «Molte grazie al capitano».</p>
      <figure>
        <a href="https://www.dagospia.com/mediagallery/Dago_fotogallery-254652/1234282.htm">
          <img src="https://cdn-static.dagospia.com/img/foto/11-2019/air-guilin-1234282.jpg"/>
        </a>
        <figcaption>air guilin</figcaption>
      </figure>
      <p>Secondo la compagnia aerea, l'episodio si è verificato all'inizio di quest'anno sul volo GT1011 da Guilin a Yangzhou, nella provincia di Jiangsu, zona orientale della Cina. La Air Guilin, basata nella Regione Autonoma di Guangxi Zhuang, ha reso noto che il capitano ha violato le procedure operative, i regolamenti e che la compagnia migliorerà le misure di sicurezza per prevenire incidenti simili.</p>
      <figure>
        <a href="https://www.dagospia.com/mediagallery/Dago_fotogallery-254652/1234281.htm">
          <img src="https://cdn-static.dagospia.com/img/foto/11-2019/air-guilin-2-1234281.png"/>
        </a>
        <figcaption>air guilin 2</figcaption>
      </figure>
      <p>Anche resto dell'equipaggio è stato sospeso a tempo indeterminato per permettere ulteriori indagini da parte della Air Guilin. Zhang Qihuai, a capo della Chinese Aviation Law Association, ha affermato che anche la donna ritratta in foto potrebbe essere punita con una multa di circa 200 dollari e fino a 5 giorni di prigione.</p>
      <figure>
        <a href="https://www.dagospia.com/mediagallery/Dago_fotogallery-254652/1234283.htm">
          <img src="https://cdn-static.dagospia.com/img/foto/11-2019/la-fidanzata-del-pilota-1-1234283.jpg"/>
        </a>
        <figcaption>la fidanzata del pilota 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254652/1234280.htm">
          <img src="https://cdn-static.dagospia.com/img/foto/11-2019/air-guilin-1-1234280.jpg"/>
        </a>
        <figcaption>air guilin 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254652/1234284.htm">
          <img src="https://cdn-static.dagospia.com/img/foto/11-2019/la-fidanzata-del-pilota-2-1234284.jpg"/>
        </a>
        <figcaption>la fidanzata del pilota 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254652/1234286.htm">
          <img src="https://cdn-static.dagospia.com/img/foto/11-2019/la-foto-incriminata-in-cabina-1234286.jpg"/>
        </a>
        <figcaption>la foto incriminata in cabina</figcaption>
      </figure>
    </article>
  </body>
</html>