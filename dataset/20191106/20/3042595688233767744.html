<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/russer-domt-etter-drapsforsok/71791339"/>
    <meta property="og:site_name" content="Dagbladet.no"/>
    <meta property="article:published_time" content="2019-11-06T20:19:42+00:00"/>
    <meta property="og:title" content="Russer dømt etter drapsforsøk"/>
    <meta property="og:description" content="En russisk statsborger (20) som var tiltalt for drapsforsøk på to personer i en butikk i Oslo i januar, er i Oslo tingrett dømt til tvungent psykisk helsevern."/>
  </head>
  <body>
    <article>
      <h1>Russer dømt etter drapsforsøk</h1>
      <h2>En russisk statsborger (20) som var tiltalt for drapsforsøk på to personer i en butikk i Oslo i januar, er i Oslo tingrett dømt til tvungent psykisk helsevern.</h2>
      <address><time datetime="2019-11-06T20:19:42+00:00">06 Nov 2019, 20:19</time> by <a rel="author">NTB I</a></address>
      <p>Det var 17. januar i år at den 20 år gamle mannen <a href="https://www.dagbladet.no/nyheter/terrorsiktelsen-frafalles---han-angrer-ikke/70765361">knivstakk en 26 år gammel kvinne i ryggen</a> på en Kiwi-butikk i Møllergata. Kvinnen ble påført livstruende skader og lå flere dager i koma.</p>
      <p>Kort tid etter skal han ha forsøkt å drepe en av butikkens mannlige ansatte, ved å gjentatte ganger ha forsøkt å stikke ham med kniv. Mannen gjorde kraftig motstand, og ble ikke skadd, heter det tiltalen.</p>
      <p>
        <b>Russeren var ifølge tiltalen fra Det nasjonale statsadvokatembetet psykotisk under knivangrepet, og onsdag falt dommen om tvungent psykisk helsevern.</b>
      </p>
      <p>Rettens begrunnelse er at det i dag en «nærliggende og kvalifisert fare for gjentakelse av alvorlige voldslovbrudd».</p>
      <p>Mannen ble etter angrepet siktet for terror. I avhør sa russeren at han ønsket å drepe flere mennesker, men han endret senere forklaring. Terrorsiktelsen ble frafalt i februar.</p>
      <figure>
        <img src="https://dbstatic.no/71791376.jpg?imageId=71791376&amp;width=1024&amp;height=615"/>
        <figcaption><b>ANGREP MED KNIV:</b> Det var i denne Kiwi-butikken i Møllergata at russeren gikk til knivangrep på to personer. Foto: Lars Eivind Bones / Dagbladet Vis mer</figcaption>
      </figure>
      <p>
        <b>Russerens forsvarer, advokat Ola Lunde, opplyste etter knivstikkingen at det var mistanke om at hans klient lider av schizofreni.</b>
      </p>
      <p>20-åringen har siden 27. mars vært innlagt på Dikemark, der han er undergitt høyeste sikkerhetsnivå.</p>
      <p><a href="https://www.dagbladet.no/nyheter/russer-nektet-straffskyld-for-knivstikking-pa-kiwi/71709795">Rettssaken gikk i Oslo tingrett</a> fra 15. til 18. oktober.</p>
    </article>
  </body>
</html>