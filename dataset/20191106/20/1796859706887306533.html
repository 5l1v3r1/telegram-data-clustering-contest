<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/popscience/reshtki-generala-armiji-napoleona-znayshli-v-smolensku-50051990.html"/>
    <meta property="og:site_name" content="НВ"/>
    <meta property="article:published_time" content="2019-11-06T20:05:00+00:00"/>
    <meta property="og:title" content="Відлуння війни. У Смоленську знайшли рештки генерала армії Наполеона"/>
    <meta property="og:description" content="Генетики підтвердили, що знайдені в бастіоні Смоленська рештки належать найближчому другові Наполеона Бонапарта, генералу Шарлю Етьєну Гюдену."/>
  </head>
  <body>
    <article>
      <h1>Відлуння війни. У Смоленську знайшли рештки генерала армії Наполеона</h1>
      <h2>Генетики підтвердили, що знайдені в бастіоні Смоленська рештки належать найближчому другові Наполеона Бонапарта, генералу Шарлю Етьєну Гюдену.</h2>
      <address><time datetime="2019-11-06T20:05:00+00:00">06 Nov 2019, 20:05</time> by <a rel="author">Антон Ходоренко</a></address>
      <p>Впізнати воєначальника війни 1812 року дозволив аналіз генома і його порівняння з ДНК родичів, <a href="https://www.facebook.com/InstArchaeology/posts/2457214804546548">повідомляють</a> вчені з Інституту археології РАН.</p>
      <p>У червні спільна російсько-французька археологічна експедиція, робота якої була ініційована французьким істориком П'єром Маліновські, виявила в Королівському бастіоні Смоленська одиночне поховання. У ньому знаходилися рештки чоловіка 40−45 років, у якого була відсутня нижня ліва кінцівка, починаючи з нижньої третини стегнової кістки. У могилі не було ніяких знаків військових відзнак, а навколо поховання археологи виявили сліди округлих ям.</p>
      <p>Все це збігалося з даними з письмових джерел, згідно з якими генерал Гюден отримав смертельне поранення в битві в бою біля села Лубіна у віці 44 років і був евакуйований в Смоленський госпіталь.</p>
      <p>Він був похований без мундира, оскільки помер в лазареті, а його нагороди і забальзамоване серце були відправлені до Парижа. Над могилою було споруджено мавзолей: можливо, круглі ями, розташовані по кільцю навколо могили — це сліди вкопаних вертикально гармат, які після втечі армії Наполеона були розібрані жителями Смоленська.</p>
      <p>Остаточне підтвердження того, що поховання дійсно належить Гюдену, могло дати лише дослідження ДНК. Це було непростим завданням, оскільки кістки були в дуже поганому стані, і не було очевидним, що з них можна буде витягти ДНК.</p>
      <p>У Відділі медико-біологічних досліджень управління організації експертно-криміналістичної діяльності Головного управління криміналістики Слідчого комітету РФ було проведено дослідження двох зубів генерала, в результаті якого виділена деградована ДНК людини. Встановлено генетичні ознаки по 13 аутосомним STR-маркерам і 18 маркерам Y-хромосоми.</p>
      <p>Частина зразків кісткової тканини і один зуб були передани для досліджень до Франції.</p>
      <p>За запитом одного з нащадків генерала, Альберика Орлеана, був розкритий фамільний склеп Гюденів і взяті зразки тканин брата, матері і сина генерала. Результати підтвердили спорідненість похованих і дозволили надійно ідентифікувати рештки як ті, що належать генералу Шарлю Етьєну Гюдену.</p>
      <hr/>
    </article>
  </body>
</html>