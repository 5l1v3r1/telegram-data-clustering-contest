<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620278/%D8%A7%DB%8C%D8%B1%D8%A7%D9%86-%DB%B3-%D9%82%D8%B1%D9%82%DB%8C%D8%B2%D8%B3%D8%AA%D8%A7%D9%86-%D8%B5%D9%81%D8%B1-%D8%B4%D8%A7%DA%AF%D8%B1%D8%AF%D8%A7%D9%86-%D9%BE%D9%88%D8%B1%D9%85%D9%88%D8%B3%D9%88%DB%8C-%DA%AF%D8%A7%D9%85-%D8%A7%D9%88%D9%84-%D8%B1%D8%A7-%D9%85%D8%AD%DA%A9%D9%85-%D8%A8%D8%B1%D8%AF%D8%A7%D8%B4%D8%AA%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T20:35:00+00:00"/>
    <meta property="og:title" content="ایران ۳ - قرقیزستان صفر/ شاگردان پورموسوی گام اول را محکم برداشتند"/>
    <meta property="og:description" content="مصاف تیم‌های ملی جوانان ایران و قرقیزستان با پیروزی ۳ بر صفر شاگردان سیروس پورموسوی به پایان رسید."/>
  </head>
  <body>
    <article>
      <h1>ایران ۳ - قرقیزستان صفر/ شاگردان پورموسوی گام اول را محکم برداشتند</h1>
      <address>
        <time datetime="2019-11-06T20:35:00+00:00">06 Nov 2019, 20:35</time>
      </address>
      <p>
        <i>مصاف تیم‌های ملی جوانان ایران و قرقیزستان با پیروزی ۳ بر صفر شاگردان سیروس پورموسوی به پایان رسید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در جریان رقابت‌های مقدماتی قهرمانی جوانان آسیا و در گروه D تیم‌های ملی جوانان ایران و قرقیزستان به مصاف هم رفتند که این بازی در نهایت با پیروزی ۳ بر صفر ملی‌پوشان ایران به پایان رسید.</p>
      <p>نیمه اول این بازی، توپ‌ و میدان دست ملی‌پوشان ایران بود اما تک موقعیت‌های شاگردان پورموسوی ثمری نداشت تا نیمه اول با تساوی بدون گل پایان یابد.</p>
      <figure>
        <img src="https://aftabnews.ir/files/fa/news/1398/8/15/356258_666.jpg"/>
      </figure>
      <p>نیمه دوم با حملات ایران آغاز شد و در دقیقه ۵۳ اولین گل ایران به ثمر رسید. آریا برزگر با سانتر از کناره و با ضربه سر، اولین گل ملی‌پوشان ایران را به ثمر رساند تا بازی یک بر صفر به سود ایران پیش برود.</p>
      <p>گل دوم ایران توسط علیرضا منظمی و در دقیقه ۷۷ به ثمر رسید و این بازیکن با ضربه سر موفق شد دومین گل ایران را به ثمر برساند.</p>
      <p>یاسین سلمانی در دقیقه ۸۲ و از روی نقطه پنالتی، موفق شد گل سوم ایران را به ثبت برساند.</p>
      <p>در ادامه باز هم توپ و میدان دست ملی‌پوشان ایران بود ولی موقعیت‌های توسط ایران ایجاد شد بی‌ثمر بود.</p>
      <p>در نهایت تلاش شاگردان پورموسوی برای زدن گل بیشتر بی‌نتیجه بود تا این بازی با نتیجه سه بر صفر به سود ایران پایان یابد.</p>
      <p>با این نتیجه ایران با توجه به پیروزی سه برصفر مقابل قرقیزستان و با توجه به پیروزی چهار بر صفر امارات مقابل امارات در رده دوم گروه D، قرار می‌گیرد.</p>
      <p>ایران در روز جمعه ساعت ۱۷:۴۵ در ورزشگاه پاس قوامین مقابل نپال قرار می‌گیرد.</p>
    </article>
  </body>
</html>