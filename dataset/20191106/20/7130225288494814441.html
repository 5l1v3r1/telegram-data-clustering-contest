<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/hem-hastalar-hem-ogrenciler-magdur-depremde-bosaltilan-capa-dis-hekimligi-ne-yeni-yer-tahsis-edilmedi-888969"/>
    <meta property="og:site_name" content="Onedio"/>
    <meta property="article:published_time" content="2019-11-06T20:08:52+00:00"/>
    <meta property="og:title" content="Hem Hastalar Hem Öğrenciler Mağdur: Depremde Boşaltılan Çapa Diş Hekimliği'ne Yeni Yer Tahsis Edilmedi"/>
    <meta property="og:description" content="5.8’lik depremin ardından boşaltılan İstanbul Üniversitesi Diş Hekimliği Fakültesi'ne henüz yer tahsisi yapılmadı. Geçici binada yeni hasta kabulü yap..."/>
  </head>
  <body>
    <article>
      <h1>Hem Hastalar Hem Öğrenciler Mağdur: Depremde Boşaltılan Çapa Diş Hekimliği'ne Yeni Yer Tahsis Edilmedi</h1>
      <address><time datetime="2019-11-06T20:08:52+00:00">06 Nov 2019, 20:08</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4>5.8’lik depremin ardından boşaltılan <a href="https://onedio.com/etiket/istanbul/501c48f7cc161f8ec13422a8">İstanbul</a> Üniversitesi Diş Hekimliği Fakültesi'ne henüz yer tahsisi yapılmadı. Geçici binada yeni hasta kabulü yapılamıyor. Hem hastalar hem öğrenciler mağdur durumda. </h4>
      <figure>
        <img src="https://img-s1.onedio.com/id-5dc323c1cc8b08d743bba830/rev-0/w-500/s-71477aa8e80fc26ee70fdd5bb7a3900ad4456c80.jpg"/>
      </figure>
      <p><a href="https://onedio.com/etiket/istanbul/501c48f7cc161f8ec13422a8">İstanbul</a>'da yaşanan son depremin ardından, İstanbul Üniversitesi Diş Hekimliği Fakültesi'nin Çapa'daki binası hasar görmüş ve öğrencilerin eylemi sonucu boşaltılmıştı.</p>
      <h3>Mediko Sosyal Merkezi binasında oda açtılar</h3>
      <figure>
        <img src="https://img-s1.onedio.com/id-5dc323e45eb6e1d942873cec/rev-0/w-500/s-5e66e2217d77c6651c62d282e89319f8880d6084.jpg"/>
        <figcaption>
          <i>Yarım kalan hasta tedavileri için Vezneciler'deki kampüste 6 hasta koltuğu yer alıyor.</i>
        </figcaption>
      </figure>
      <p>Fakülte, geçici olarak üniversitenin Beyazıt'taki Merkez Kampüsü'ne taşınırken, öğretim üyelerinin odaları ise Rektörlük binasına alındı. Öğrencilerin klinik eğitim puanlarını tamamlamaları ve yarım kalan hasta tedavilerini yapabilmeleri için geçici olarak Merkez Kampüs'ün Mediko Sosyal Merkezi binasında oda açıldı.</p>
      <h3>Yeni binaya taşınmak Nisan'ı bulabilir</h3>
      <figure>
        <img src="https://img-s1.onedio.com/id-5dc32413505281a6685471e0/rev-0/w-500/s-a375aeecd8a7d1a78e7678d4e0afa49edc61869c.jpg"/>
        <figcaption>
          <i>Öğrenciler, depremde hasar gören binalara girmek istemedikleri için eylem yapmıştı.</i>
        </figcaption>
      </figure>
      <p>Ancak yeni hasta alımı yok ve öğretim üyeleri diş tedavisi yapamıyor. <a href="https://www.sozcu.com.tr/hayatim/yasam-haberleri/plansiz-tasinma-ogrenci-ve-hastalari-magdur-ediyor/">Sözcü'den Hande Zeyrek'in haberine göre,</a>hastalara röntgen dahi çekemediklerini söyleyen öğretim üyeleri, plansız bir <a href="https://onedio.com/etiket/tahliye/57b46b9574ff9a2b2a02c233">tahliye</a> yapıldığını hastaların ve öğrencilerin mağdur edildiğini belirtti. 900'ü aşkın öğrencinin eğitim aldığı fakültede 4'üncü ve 5'inci sınıfların klinik uygulama ile hasta bakarak puan aldıklarını belirten bölüm başkanlarına; fakültenin inşaatı devam eden Biyomühendislik binasına taşınacağını, binanın ise mart ya da nisan ayında bitirileceği bilgisi verildi.</p>
    </article>
  </body>
</html>