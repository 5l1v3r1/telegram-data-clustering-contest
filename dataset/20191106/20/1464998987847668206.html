<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/gujarat-government-purchase-rs-191cr-aircraft-for-cm"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-06T20:31:00+00:00"/>
    <meta property="og:title" content="ഗുജറാത്ത് മുഖ്യമന്ത്രിക്ക് സഞ്ചരിക്കാന്‍ 191 കോടിയുടെ പുതിയ വിമാനം"/>
    <meta property="og:description" content="അഹമ്മദാബാദ്: ഗുജറാത്ത് മുഖ്യമന്ത്രി വിജയ് രൂപാണിക്കും ഗവര്‍ണറും ഉപമുഖ്യമന്ത്രിയും അടക്കമുള്ള പ്രമുഖര്‍ക്കും സഞ്ചരിക്കാനായി 191 കോടിയുടെ പുതിയ വിമാനം വാങ്ങി ഗുജറാത്ത് സര്‍ക്കാര്‍. ഇരട്ട എഞ്ചിന്‍ 'ബോംബാര്‍ഡിയര്‍ ചലഞ്ചര്‍ 650' വിമാനം അടുത്ത രണ്ടാഴ്ചക്കുള്ളില്‍..."/>
  </head>
  <body>
    <article>
      <h1>ഗുജറാത്ത് മുഖ്യമന്ത്രിക്ക് സഞ്ചരിക്കാന്‍ 191 കോടിയുടെ പുതിയ വിമാനം</h1>
      <address><time datetime="2019-11-06T20:31:00+00:00">06 Nov 2019, 20:31</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>അഹമ്മദാബാദ്: ഗുജറാത്ത് മുഖ്യമന്ത്രി വിജയ് രൂപാണിക്കും ഗവര്‍ണറും ഉപമുഖ്യമന്ത്രിയും അടക്കമുള്ള പ്രമുഖര്‍ക്കും സഞ്ചരിക്കാനായി 191 കോടിയുടെ പുതിയ വിമാനം വാങ്ങി ഗുജറാത്ത് സര്‍ക്കാര്‍. ഇരട്ട എഞ്ചിന്‍ 'ബോംബാര്‍ഡിയര്‍ ചലഞ്ചര്‍ 650' വിമാനം അടുത്ത രണ്ടാഴ്ചക്കുള്ളില്‍ സംസ്ഥാനത്തെത്തിക്കുമെന്ന് സര്‍ക്കാര്‍ അറിയിച്ചു. 12 യാത്രക്കാര്‍ക്ക് ഒരുമിച്ച് സഞ്ചരിക്കാം. 7000 കിലോമീറ്ററാണ് ഫ്ലയിംഗ് റേഞ്ച്. പരമാവധി വേഗത മണിക്കൂറില്‍ 870 കിലോമീറ്റര്‍.</p>
      <p>നടപടി ക്രമങ്ങള്‍ പൂര്‍ത്തിയായെന്ന് സിവില്‍ ഏവിയേഷന്‍ ഡയറക്ടര്‍ ക്യാപ്റ്റന്‍ അജയ് ചൗഹാന്‍ പറഞ്ഞു. ബീച്ക്രാഫ്റ്റ് സൂപ്പര്‍ കിംഗ് വിമാനമാണ് മുഖ്യമന്ത്രിക്കും വിഐപികള്‍ക്കും സഞ്ചരിക്കാനായി ഇപ്പോള്‍ ഉപയോഗിക്കുന്നത്. കഴിഞ്ഞ 20 വര്‍ഷമായി ഈ വിമാനമാണ് ഉപയോഗിക്കുന്നതെന്നും അഞ്ച് വര്‍ഷം മുമ്പാണ് പുതിയ വിമാനത്തിന്‍റെ നിര്‍ദേശം വന്നതെന്നു അധികൃതര്‍ അറിയിച്ചു.</p>
      <p>മുമ്ബത്തെ വിമാനത്തിന് ദീര്‍ഘദൂരം പറക്കാന്‍ കഴിയാത്തതിനാല്‍ മണിക്കൂറിന് ഒരുലക്ഷം രൂപവരെ ചിലവ് വരുന്ന സ്വകാര്യ വിമാനങ്ങള്‍ വിശിഷ്ട വ്യക്തികള്‍ക്കുവേണ്ടി വാടകയ്ക്ക് എടുക്കേണ്ടി വന്നിരുന്നുവെന്ന് അധികൃതര്‍ പറഞ്ഞു. അഞ്ച് പേര്‍ക്കുമാത്രം സഞ്ചരിക്കാന്‍ കഴിയുന്ന വിമാനമായിരുന്നു മുമ്ബുണ്ടായിരുന്നത്. അഹമ്മദാബാദില്‍നിന്ന് ഗുവഹാത്തിയിലെത്താന്‍ അതിന് അഞ്ച് മണിക്കൂര്‍ വേണ്ടിയിരുന്നു. എന്നാല്‍ പുതിയ വിമാനത്തിന് രണ്ട് മണിക്കൂര്‍കൊണ്ട് ഈ ദൂരം സഞ്ചരിക്കാനാവുമെന്നും അധികൃതര്‍ പറഞ്ഞു.</p>
    </article>
  </body>
</html>