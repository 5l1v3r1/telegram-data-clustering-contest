<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/v-napoli-mozhe-da-pribegnat-do-syd-sreshtu-igrachite-si-1403695.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T20:53:00+00:00"/>
    <meta property="og:title" content="В Наполи може да прибегнат до съд срещу играчите си"/>
    <meta property="og:description" content="Наполи може да предприеме съдебни мерки срещу собствените си футболисти заради неподчинение, стана ясно от съобщение, публикувано на сайта на клуба Веднага след края на мача в Шампионска лига срещу Ред Бул Залцбург (1:1) играчите трябваше да заминат на наказателен тренировъчен лагер до съботния си мач с Дженоа в Серия А"/>
  </head>
  <body>
    <article>
      <h1>В Наполи може да прибегнат до съд срещу играчите си</h1>
      <address><time datetime="2019-11-06T20:53:00+00:00">06 Nov 2019, 20:53</time> by <a rel="author">Sportlive.bg</a></address>
      <p><b><a href="https://www.sportlive.bg/tags/9715">Наполи</a></b> може да предприеме съдебни мерки срещу собствените си футболисти заради неподчинение, стана ясно от съобщение, публикувано на сайта на клуба. Веднага след края на мача в Шампионска лига срещу Ред Бул Залцбург (1:1) играчите трябваше да заминат на наказателен тренировъчен лагер до съботния си мач с Дженоа в Серия А. Тази мярка бе наложена заради загубата в последния кръг от Рома на "Олимпико" (2:1), която остави "партенопеите" на 7-мо място в класирането.</p>
      <p>Играчите обаче не спазили нареждането на клубния президент Аурелио Де Лаурентис и се прибрали по своите домове след вчерашния мач в Европа. Треньорът Карло Анчелоти, който преди това открито изрази несъгласието си с това решение, отказа да говори пред медиите след края на сблъсъка.</p>
      <p><i>"По отношение поведението на първия ни състав във вторник вечер клубът заявява, че ще защити своите икономически и дисциплинарни интереси, активи и имиджови права. Клубът също така иска да изясни, че отговорността за решението за тренировъчния лагер беше поверена на наставника Карло Анчелоти. Няма да има повече медийни изявления в близкото бъдеще”</i>, съобщават от клуба. Не е изключено скандалът между ръководство и играчи да доведе и до уволнението на Анчелоти. <b><i>Наскоро звездата на тима Дрис Мертесн призна, че и обикновените граждани в Неапол си позволяват критики към него и колегите му след загуби. <a href="https://www.sportlive.bg/worldfootball/italy/Mertens-75-godishnata-dama-koqto-zhivee-nad-men-shte-me-plesne-ako-ne-igraq-dobre-1382048.html">Вижте подробности в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/Napoli-prenese-neudachite-si-i-v-Shampionska-liga---podeli-tochkite-s-RB-Zalcburg-1403321.html"/>
        <a href="https://www.sportlive.bg/worldfootball/italy/Roma-prechupi-Napoli-i-se-doblizhi-do-liderite-v-Seriq-A-1391120.html"/>
        <a href="https://www.sportlive.bg/worldfootball/italy/Napoli-ne-uspq-da-prechupi-i-koraviq-Atalanta-sled-golovo-shou-na-San-Paolo-1390214.html"/>
        <a href="https://www.sportlive.bg/worldfootball/italy/Napoli-se-prepyna-sreshtu-izpadasht-i-izpusna-da-se-doblizhi-do-Yuve-i-Inter-1388998.html"/>
        <a href="https://www.sportlive.bg/worldfootball/italy/Eskalirashto-naprezhenie-v-Napoli-Igrachite-bojkotiraha-shefovete-a-Ancheloti-abdikira-1403546.html"/>
      </related>
    </article>
  </body>
</html>