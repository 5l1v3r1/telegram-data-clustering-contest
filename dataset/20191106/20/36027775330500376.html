<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/06/ozbekistonda-bolish-qoidalarini-buzganlik-uchun-jinoiy-javobgarlik-bekor-qilindi/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-06T20:48:00+00:00"/>
    <meta property="og:title" content="O‘zbekistonda vaqtincha bo‘lish qoidalarini buzganlik uchun jinoiy javobgarlik bekor qilindi"/>
    <meta property="og:description" content="Jinoyat kodeksining O‘zbekistonda bo‘lish qoidalarini buzganlik uchun javobgarlikni nazarda tutuvchi moddasi chiqarib tashlandi"/>
  </head>
  <body>
    <article>
      <h1>O‘zbekistonda vaqtincha bo‘lish qoidalarini buzganlik uchun jinoiy javobgarlik bekor qilindi</h1>
      <address>
        <time datetime="2019-11-06T20:48:00+00:00">06 Nov 2019, 20:48</time>
      </address>
      <p>“O‘zbekiston Respublikasining ayrim qonun hujjatlariga o‘zgartishlar kiritish to‘g‘risida”gi qonun 5-noyabr kuni Prezident tomonidan imzolandi, deb <a href="https://t.me/huquqiyaxborot">xabar bermoqda</a> “Huquqiy axborot” kanali.</p>
      <figure>
        <img src="https://s.daryo.uz/wp-content/uploads/2019/10/Odamlar-Daryo.jpg"/>
        <figcaption>Foto: “Daryo”</figcaption>
      </figure>
      <p>Qonunga muvofiq, chet el fuqarolarining va fuqaroligi bo‘lmagan shaxslarning O‘zbekistonda vaqtincha bo‘lish qoidalarini buzganligi uchun javobgarligi liberallashtirilishi munosabati bilan Jinoyat, Jinoyat-protsessual hamda Ma’muriy javobgarlik to‘g‘risidagi kodekslarga tegishli o‘zgartirishlar kiritildi.</p>
      <p>Xususan, Jinoyat kodeksining O‘zbekistonda bo‘lish qoidalarini buzganlik uchun javobgarlikni nazarda tutuvchi moddasi chiqarib tashlandi.</p>
      <p>Shuningdek, Ma’muriy javobgarlik to‘g‘risidagi kodeksga 18 yoshgacha bo‘lgan, O‘zbekistonda doimiy yashayotgan chet el fuqarosi va fuqaroligi bo‘lmagan shaxs 16 yoshga to‘lishi munosabati bilan yashash guvohnomasini o‘z vaqtida olmaganligi uchun ma’muriy javobgarlikka tortilmasligini nazarda tutuvchi norma kiritildi.</p>
      <p>Ushbu qonun rasmiy e’lon qilingan kundan e’tiboran kuchga kiradi.</p>
    </article>
  </body>
</html>