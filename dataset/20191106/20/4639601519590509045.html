<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/world/vretania-57-atoma-me-anapneystika-provlimata/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T20:46:23+00:00"/>
    <meta property="og:title" content="Βρετανία : 57 άτομα με αναπνευστικά προβλήματα"/>
    <meta property="og:description" content="Επειτα από διαρροή μονοξειδίου του άνθρακα στην κομητεία του Κεντ"/>
  </head>
  <body>
    <article>
      <h1>Βρετανία : 57 άτομα με αναπνευστικά προβλήματα</h1>
      <h2>Επειτα από διαρροή μονοξειδίου του άνθρακα στην κομητεία του Κεντ</h2>
      <address><time datetime="2019-11-06T20:46:23+00:00">06 Nov 2019, 20:46</time> by <a rel="author">ΤοΒΗΜΑ Team</a></address>
      <p>Πανικός προκλήθηκε το απόγευμα στο Μέιντστοουν, στην κομητεία του Κεντ της Βρετανίας, μετά από διαρροή χημικής ουσίας, η οποία προκάλεσε αναπνευστικά προβλήματα σε 57 άτομα.</p>
      <p>Όλα δείχνουν πως η εν λόγω χημική ουσία ήταν μονοξείδιο του άνθρακα, ένα άοσμο και άχρωμο αέριο το οποίο μπορεί να αποβεί θανατηφόρο σε μεγάλες ποσότητες.</p>
      <p>
        <a href="https://www.in.gr/2019/11/06/economy/oikonomikes-eidiseis/ilektronikes-apodeikseis-o-kryfos-foros-kai-oi-pagides-tou-neou-forologikou/">Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού</a>
      </p>
      <p>Οι άνθρωποι που εισέπνευσαν το αέριο έλαβαν τις πρώτες βοήθειες και είναι όλοι καλά στην υγεία τους. Κάποιοι από αυτούς μεταφέρθηκαν προληπτικά σε κοντινά νοσοκομεία.</p>
      <h3>Αποκλείστηκε η περιοχή</h3>
      <p>Σημειώνεται ότι συναγερμός σήμανε λίγο πριν τις 15:00 τοπική ώρα (17:00 ώρα Ελλάδος) κοντά σε φάρμα στην Sutton Road, στο Langley, κοντά στο Maidstone.</p>
      <p>Τρία ασθενοφόρα, πέντε πυροσβεστικές μηχανές, αξιωματικοί επικίνδυνων υλικών, μια ειδική χημική μονάδα και περισσότεροι από 40 πυροσβέστες έσπευσαν στο σημείο όπου έγινε η διαρροή.</p>
      <p>Η περιοχή, όπου διέρρευσε το μονοξείδιο του άνθρακα, έχει αποκλειστεί, ενώ στο σημείο βρίσκεται ακόμη ομάδα επεξεργασίας επικίνδυνων υλικών.</p>
      <p>
        <a href="https://www.tovima.gr/2019/11/06/science/sos-gia-tin-klimatiki-allagi-11-200-epistimones-proeidopoioun-gia-aneipota-anthropina-vasana/">SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/06/world/vretania-diarroi-ximikon-sto-kent/"/>
      </related>
    </article>
  </body>
</html>