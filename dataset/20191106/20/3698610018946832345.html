<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kabmin-vidmovivsya-viyavlyati-splyachi-licenziyi-na-koristuvannya-nadrami-reva-328753_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T20:37:00+00:00"/>
    <meta property="og:title" content="Кабмін відмовився виявляти &quot;сплячі ліцензії&quot; на користування надрами — Рева"/>
    <meta property="og:description" content="Рева вказав на ознаки злочину у відмові від верифікації ліцензій на користування надрами."/>
  </head>
  <body>
    <article>
      <h1>Кабмін відмовився виявляти "сплячі ліцензії" на користування надрами — Рева</h1>
      <h2>Рева вказав на ознаки злочину у відмові від верифікації ліцензій на користування надрами.</h2>
      <address>
        <time datetime="2019-11-06T20:37:00+00:00">06 Nov 2019, 20:37</time>
      </address>
      <p>У Держбюджеті на 2020 рік не заклали прибуток від перегляду ліцензій на <a href="https://dt.ua/ECONOMICS/nabula-chinnosti-postanova-pro-onlayn-prodazh-licenziy-na-koristuvannya-nadrami-291808_.html"><b>користування надрами</b></a>, за якими не були виконані умови з подальшим продажем лотів через аукціон. Про це повідомив ексміністр соціальної політики Андрій Рева.</p>
      <p>За його словами, невиконання умов щодо надання в оренду землі для видобутку газу є справою для НАБУ.</p>
      <p>"У чому проблема високих тарифів на газ? У тому, що видобуток вітчизняного газу не збільшується. Як його збільшити? Треба, щоб "Укргазвидобування" розробляло нові родовища. Але цього не можна зробити без ліцензій. Всі ліцензії в минулому, без аукціонів, за безцінь віддавалися "серйозним дядькам". Вони отримували ліцензії і... нічого не робили. Ліцензії у них лежать мертвим вантажем. Вони не платять рентну плату до бюджету, хоча за Законом, їм дається 180 днів, щоб почати роботу з видобутку нафти і газу. На практиці, вони роками нічого не платять і чекають на інвестора, яким вони продадуть ліцензію втридорога. Чому у них не відбирають ліцензії через 180 днів? Тому що є "поважні причини". Хто це визначає? Податкова. Треба пояснювати, що приймати або не приймати ці "поважні причини", вирішує податкова. Звичайно, безкоштовно. Бюджетний комітет запропонував провести верифікацію цих ліцензій. Для чого? Виявити "сплячі ліцензії", вилучити через суд і продати на аукціоні, а гроші направити в бюджет. Це десятки мільярдів гривень. Почитайте, чому цю пропозицію бюджетного комітету відхилено. Це ж готова  справа для НАБУ", - зазначив Рева.</p>
      <p>"Тобто верифікацію соціальних виплат: без проблем! Нагинати будуть пенсіонерів, інвалідів, малозабезпечених. А "серйозних людей", хапнувших державні надра турбувати не комільфо!", - підкреслив екс-міністр.</p>
      <p>Раніше повідомлялося, що Кабінет міністрів вводить <a href="https://zn.ua/ECONOMICS/licenzii-na-polzovanie-nedrami-budut-prodavatsya-na-prozorro-groysman-290150_.html"><b>процедуру електронних торгів ліцензіями на користування надрами</b></a>, зокрема газовидобутку, на електронній платформі ProZorro.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>