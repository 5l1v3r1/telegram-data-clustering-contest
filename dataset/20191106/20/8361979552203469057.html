<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-rosssiyskoy-armiyu-prizvali-mayzhe-20-tisyach-krimchan-novini-ukrajini-50052053.html"/>
    <meta property="og:site_name" content="НВ"/>
    <meta property="article:published_time" content="2019-11-06T20:45:00+00:00"/>
    <meta property="og:title" content="В армію РФ призвали майже 20 тисяч кримчан"/>
    <meta property="og:description" content="На початок листопада понад 19 тисяч кримчан були призвані до лав ЗС РФ в рамках десятої призовної кампанії."/>
  </head>
  <body>
    <article>
      <h1>В армію РФ призвали майже 20 тисяч кримчан</h1>
      <h2>На початок листопада понад 19 тисяч кримчан були призвані до лав ЗС РФ в рамках десятої призовної кампанії.</h2>
      <address>
        <time datetime="2019-11-06T20:45:00+00:00">06 Nov 2019, 20:45</time>
      </address>
      <p>Про це заявив аналітик Кримської правозахисної групи Олександр Сєдов під час круглого столу Російська військова присутність в Україні і її вплив на ситуацію з правами людини, передає <a href="https://www.ukrinform.ru/rubric-crimea/2813208-okkupanty-prizvali-v-armiu-rf-uze-19-tysac-krymcan.html">Укрінформ</a>.</p>
      <p>«Крим, згідно з доповіддю прокурора Міжнародного кримінального суду, — окупована територія, і всі дії російської влади на окупованій території підпадають під юрисдикцію Міжнародного кримінального суду. Тобто вони розглядаються з точки зору Женевської конвенції і Римського статуту. І саме російські військові винні в тому, що в Криму проводиться незаконний призов. Зараз триває вже десята призовна кампанія в Криму, і на початок листопада понад 19 тисяч жителів Криму були призвані до лав ЗС РФ. Це робиться військкоматами, які підпорядковані Міністерству оборони РФ, Генштабу ВС РФ, тобто це військовий злочин», — заявив Сєдов.</p>
      <p>Він також нагадав, що російські військові беруть активну участь в пропаганді ЗС РФ серед дітей. Зокрема, майже щотижня проходять акції у вигляді «парадів», виставок військової техніки тощо.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/nardep-zayaviv-shcho-zelenskiy-ne-gotoviy-borotisya-za-krim-novini-ukrajini-50051772.html">Зеленський демонструє неготовність боротися за Крим — Чийгоз</a>
        </li>
        <li>
          <a href="https://nv.ua/ukr/ukraine/politics/gricenko-zayaviv-shcho-za-zdachu-krimu-mayut-vidpovisti-turchinov-i-nalivaychenko-50051805.html">Гриценко: Я б заарештував Турчинова і Наливайченка за здачу Криму</a>
        </li>
        <li>
          <a href="https://nv.ua/ukr/ukraine/events/stiven-sigal-bude-reklamuvati-krim-50051808.html">Стівен Сігал займеться рекламою «туризму» в анексованому Криму</a>
        </li>
      </ul>
    </article>
  </body>
</html>