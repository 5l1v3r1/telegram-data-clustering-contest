<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902707/-de-match-tegen-standard-wordt-een-wedstrijd-met-directe-uitschakeling-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T20:30:00+00:00"/>
    <meta property="og:title" content="&quot;De match tegen Standard wordt een wedstrijd met directe uitschakeling&quot;"/>
    <meta property="og:description" content="In aanloop naar de wedstrijd Standard - Frankfurt heeft ook bezoekende trainer Adi Hütter de pers toegesproken. Hütter is duidelijk: deze wedstrijd kan beslissen over wie er doorgaat in deze groep."/>
  </head>
  <body>
    <article>
      <h1>"De match tegen Standard wordt een wedstrijd met directe uitschakeling"</h1>
      <address>
        <time datetime="2019-11-06T20:30:00+00:00">06 Nov 2019, 20:30</time>
      </address>
      <p>
        <b>In aanloop naar de wedstrijd Standard - Frankfurt heeft ook bezoekende trainer Adi Hütter de pers toegesproken. Hütter is duidelijk: deze wedstrijd kan beslissen over wie er doorgaat in deze groep.</b>
      </p>
      <p>"Het belang van deze wedstrijd is heel groot", aldus Hütter bij <i><a href="https://www.nieuwsblad.be/cnt/dmf20191106_04703795?utm_source=twitter&amp;utm_medium=dlvr&amp;utm_campaign=twitterfeed">Het Nieuwsblad</a>. </i>"Als we in Luik winnen, zijn we zeker en ook een gelijkspel zou een grote stap op weg naar de zestiende finales betekenen. Een nederlaag kan ons uiteindelijk de kwalificatie kosten. Deze groepswedstrijd heeft veel weg van een duel met rechtstreekse uitschakeling."</p>
      <p>Frankfurt heeft wel net met 5-1 van Bayern München gewonnen. "Dat is donderdag van geen tel meer. Goed voor het vertrouwen is zo'n resultaat wel. We hebben uit de partij tegen Bayern geleerd dat als we bepaalde zaken op het veld goed uitvoeren, we voor elke club een onaangename tegenstander zijn.</p>
      <p>Van onderschatting is alvast geen sprake. "Donderdag staan we tegenover een ploeg met een ijzersterke thuisreputatie. Ik verwacht een offensief Standard. Onze achterhoede zal er dus moeten staan. Zelf zullen we elke kans om er aanvallend uit te komen, moeten grijpen."</p>
    </article>
  </body>
</html>