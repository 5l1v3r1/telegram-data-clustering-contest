<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196509/ratsistiki-epithesi-se-prosfygopoylo-se-exelixi-oi-ereynes-tis-el-as-katadikazei-i-kerameos"/>
    <meta property="og:site_name" content="CNN.gr"/>
    <meta property="article:published_time" content="2019-11-06T20:19:10+00:00"/>
    <meta property="og:title" content="Ρατσιστική επίθεση σε προσφυγόπουλο: Σε εξέλιξη οι έρευνες της ΕΛ.ΑΣ - Καταδικάζει η Κεραμέως"/>
    <meta property="og:description" content="Σε εξέλιξη βρίσκονται οι έρευνες για τη ρατσιστική επίθεση με μαχαίρι που δέχτηκε 12χρονο προσφυγόπουλο, μαθητής της Α’ τάξης Γυμνασίου σε σχολείο της..."/>
  </head>
  <body>
    <article>
      <h1>Ρατσιστική επίθεση σε προσφυγόπουλο: Σε εξέλιξη οι έρευνες της ΕΛ.ΑΣ - Καταδικάζει η Κεραμέως</h1>
      <h2>Σε εξέλιξη βρίσκονται οι έρευνες για τη ρατσιστική επίθεση με μαχαίρι που δέχτηκε 12χρονο προσφυγόπουλο, μαθητής της Α’ τάξης Γυμνασίου σε σχολείο της Νεάπολης στη Θεσσαλονίκη, το πρωί της Τετάρτης.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Αγάπη Βαρούνη, CNN Greece 22:19 , 06 November 2019</p>
      <p>Συγκεκριμένα, <b>δύο άγνωστοι με καλυμμένα τα χαρακτηριστικά τους, </b>φορώντας κουκούλες<b>,</b> πλησίασαν τον 12χρονο ενώ πήγαινε προς το σχολείο και του επιτέθηκαν, ρίχνοντάς τον στο έδαφος.</p>
      <p>Σύμφωνα με πληροφορίες, αρχικά τον απείλησαν λεκτικά, λέγοντάς του ότι <b>θα σκοτώσουν τόσο τον ίδιο όσο και μία συμμαθήτριά του -επίσης παιδί προσφύγων</b>- εάν συνεχίσουν να πηγαίνουν στο σχολείο.</p>
      <p>Μετά τις λεκτικές απειλές, οι δύο άγνωστοι άνδρες προξένησαν εκδορές με μαχαίρι στο αριστερό χέρι του 12χρονου, ενώ για την επίθεση με <a href="https://www.cnn.gr/eidhseis/tag/77111/ratsistiko-kinhtro"><b>ρατσιστικό κίνητρο</b></a>, ενημερώθηκε το <b><a href="https://www.cnn.gr/eidhseis/tag/69425/tmhma-ratsistikhs-vias">Τμήμα Ρατσιστικής Βίας</a> </b>της Ασφάλειας Θεσσαλονίκης καθώς και ο δήμαρχος Νεάπολης-Συκεών, <b>Σίμος Δανιηλίδης.</b></p>
      <p>Η <a href="https://www.cnn.gr/eidhseis/tag/2/astynomia"><b>αστυνομία</b> </a>αρχικά διερεύνησε το ενδεχόμενο οι δύο δράστες να είναι μαθητές του ίδιου σχολείου, σενάριο το οποίο οι αρχές αποκλείουν, για την ώρα.</p>
      <p>Σε ανακοίνωση της, η <b>Γενική Αστυνομική Διεύθυνση Θεσσαλονίκης</b> αναφέρει ότι περιμένει και τα <b>αποτελέσματα της ιατροδικαστικής εξέτασης</b>,που διενεργήθηκε άμεσα, ώστε να αποσαφηνιστούν τα χαρακτηριστικά του περιστατικού, με βάση τα ιατροδικαστικά ευρήματα και το λοιπό προανακριτικό υλικό.</p>
      <h3>Κεραμέως: Καταδικάζουμε κάθε περιστατικό ρατσισμού</h3>
      <p>Η υπουργός Παιδείας, <a href="https://www.cnn.gr/eidhseis/tag/17045/nikh-keramews"><b>Νίκη Κεραμέως</b></a>, σε ανάρτησή της στο Τwitter υπογράμμισε ότι καταδικάζεται κάθε περιστατικό ρατσισμού και μισαλλοδοξίας.</p>
      <p>«Κάθε παιδί έχει πρόσβαση και δικαίωμα στη γνώση, και το σχολείο αγκαλιάζει όλους, χωρίς αποκλεισμούς και προκαταλήψεις», ανέφερε στην ανάρτησή της. </p>
      <figure>
        <iframe data-src="https://twitter.com/nkerameus/status/1192083203437289474?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η Περιφερειακή Διεύθυνση Εκπαίδευσης Κεντρικής Μακεδονίας ζήτησε έγγραφη ενημέρωση για τα γεγονότα, όπως αυτά καταγράφηκαν μέσα από μαρτυρίες εκπαιδευτικών και μαθητών.</p>
      <p>«Είχα μια προφορική ενημέρωση για το περιστατικό και ζήτησα να διερευνηθεί εμπεριστατωμένα τι ακριβώς συνέβη και υπό ποιες συνθήκες. Δόθηκε εντολή και στη διεύθυνση δευτεροβάθμιας εκπαίδευσης να καταγραφούν όλα αυτά γραπτώς, να έχουμε εικόνα, ώστε να προχωρήσει άμεσα η έρευνα στα επόμενα στάδια», δήλωσε στο ΑΠΕ-ΜΠΕ ο περιφερειακός διευθυντής, <b>Αλέξανδρος Κόπτσης</b>.</p>
      <p>Για να συζητήσει το θέμα συγκάλεσε συνεδρίαση η <b>Γ’ ΕΛΜΕ Θεσσαλονίκης</b>.</p>
      <p>«Ήταν ένα ρατσιστικό περιστατικό, απειλήθηκε ένα μικρό προσφυγάκι και μάλιστα θέτοντας σε κίνδυνο τη σωματική του ακεραιότητα και απειλώντας το να μην ξαναπάει στο σχολείο. Δίνουμε έναν αγώνα χρόνια τώρα για να ενταχθούν στην εκπαίδευση όλα τα προσφυγόπουλα, να έχουμε τάξεις υποδοχής. Έχουμε αρκετά προσφυγόπουλα στον Δήμο, τα οποία οι εκπαιδευτικοί και οι μαθητές τα έχουν αγκαλιάσει και τα βοηθούν. Η <b>τοπική κοινωνία θα πρέπει να απαντήσει σε τέτοια ρατσιστικά περιστατικά και να μην αφήνει περιθώρια σε άτομα με φασιστικές συμπεριφορές</b> να εκφοβίζουν και να εκτοξεύουν απειλές σε βάρος προσφύγων», δήλωσε στο ΑΠΕ-ΜΠΕ η πρόεδρος της Γ’ ΕΛΜΕ, Γιάννα Λαθήρα.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196505/se-exelixi-poiniki-ereyna-gia-to-kethea-thessalonikis">Σε εξέλιξη ποινική έρευνα για το ΚΕΘΕΑ Θεσσαλονίκης</a>
        </li>
        <li>
          <a href="https://www.cnn.gr/news/kosmos/story/196478/xrimatodotisi-29-5-ekat-eyro-gia-antiplimmyrika-erga-stin-perifereia-kentrikis-makedonias">Χρηματοδότηση 29,5 εκατ. ευρώ για αντιπλημμυρικά έργα στην Περιφέρεια Κεντρικής Μακεδονίας</a>
        </li>
        <li>
          <a href="https://www.cnn.gr/news/politiki/story/196495/tsipras-o-mitsotakis-antimetopos-me-ta-ratsistika-antanaklastika-poy-exethrepse-gia-liga-psifalakia">Τσίπρας: Ο Μητσοτάκης αντιμέτωπος με τα ρατσιστικά αντανακλαστικά που εξέθρεψε για λίγα ψηφαλάκια</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/2623/thessaloniki">ΘΕΣΣΑΛΟΝΙΚΗ</a>
        </li>
        <li>
          <a href="https://www.cnn.gr/eidhseis/tag/33481/neapolh">ΝΕΑΠΟΛΗ</a>
        </li>
        <li>
          <a href="https://www.cnn.gr/eidhseis/tag/27350/ratsistikh-epithesh">ΡΑΤΣΙΣΤΙΚΗ ΕΠΙΘΕΣΗ</a>
        </li>
        <li>
          <a href="https://www.cnn.gr/eidhseis/tag/14980/prosfygopoylo">ΠΡΟΣΦΥΓΟΠΟΥΛΟ</a>
        </li>
        <li>
          <a href="https://www.cnn.gr/eidhseis/tag/11402/epithesi-me-maxairi">ΕΠΙΘΕΣΗ ΜΕ ΜΑΧΑΙΡΙ</a>
        </li>
        <li>
          <a href="https://www.cnn.gr/eidhseis/tag/77111/ratsistiko-kinhtro">ΡΑΤΣΙΣΤΙΚΟ ΚΙΝΗΤΡΟ</a>
        </li>
        <li>
          <a href="https://www.cnn.gr/eidhseis/tag/69425/tmhma-ratsistikhs-vias">ΤΜΗΜΑ ΡΑΤΣΙΣΤΙΚΗΣ ΒΙΑΣ</a>
        </li>
        <li>
          <a href="https://www.cnn.gr/eidhseis/tag/2/astynomia">ΑΣΤΥΝΟΜΙΑ</a>
        </li>
        <li>
          <a href="https://www.cnn.gr/eidhseis/tag/36475/simos-danihlidhs">ΣΙΜΟΣ ΔΑΝΙΗΛΙΔΗΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/06/196442/snapshot/21791905.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196516/snapshot/06-08-31-image-39.jpeg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196462/snapshot/2463929.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196493/snapshot/2699035.jpg"/>
      </figure>
    </article>
  </body>
</html>