<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/u_ssha_nazvaly_imya_rozvidnyka_yakyy_podav_skargu_na_rozmovu_trampa_z_1685419"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T20:58:00+00:00"/>
    <meta property="og:title" content="У США назвали ім'я розвідника, який подав скаргу на розмову Трампа з Зеленським"/>
    <meta property="og:description" content="У Сполучених Штатах Америки назвали ім'я можливого інформатора, який подав скаргу на телефонну розмову президента США Дональда Трампа з президента України Володимиром Зеленським."/>
  </head>
  <body>
    <article>
      <h1>У США назвали ім'я розвідника, який подав скаргу на розмову Трампа з Зеленським</h1>
      <address>
        <time datetime="2019-11-06T20:58:00+00:00">06 Nov 2019, 20:58</time>
      </address>
      <p>
        <b>У Сполучених Штатах Америки назвали ім'я можливого інформатора, який подав скаргу на телефонну розмову президента США Дональда Трампа з президента України Володимиром Зеленським.</b>
      </p>
      <p>Про це повідомляє <a href="https://www.breitbart.com/politics/2019/11/06/alleged-whistleblower-eric-ciaramella-worked-closely-with-anti-trump-dossier-hoaxers/">Breitbart</a>.</p>
      <p>Згідно з повідомленням, інформатором є Ерік Чарамелла, який працює аналітиком у Центральному розвідувальному управлінні США. Він брав участь в розсилці електронної пошти адміністрації президента Барака Обами, зокрема, листів, які стосувалися виділення Україні кредитних гарантій з боку США на суму 1 млрд доларів у червні 2016 року.</p>
      <p>Зазначається, що його ім'я зустрічається у шести електронних листах уряду Обами, які були опубліковані Держдепом згідно із законом про свободу інформації. У часи Обами Чарамелла обіймав посаду директора по справах Балтії та Східної Європи в Раді національної безпеки, де він займався політикою щодо України.</p>
      <p>Ім'я було розкрито в приватному порядку під час дачі свідчень у Палаті представників у справі про імпічмент президента США Дональда Трампа і принаймні на одному відкритому слуханні.</p>
      <p>Як повідомляється, Чарамелла нібито тісно співпрацював з колишнім віцепрезидентом США Джо Байденом і працював під керівництвом радника президента Обами з нацбезпеки Сьюзен Райс. Крім того, він також співпрацював з колишнім директором Центрального розвідувального управління Джоном Бреннаном.</p>
      <p><a href="https://zik.ua/news/2019/11/05/impichment_trampa_u_ssha_oprylyudnyly_stenogramy_pokazan_volkera_ta_1684539">Нагадаємо</a>, раніше Комітет із питань розвідки Палати представників Сполучених Штатів Америки опублікував стенограми свідчень колишнього представника США по Україні Курта Волкера та посла США в ЄС Гордона Сондленда у справі щодо імпічменту президента США Дональда Трампа.</p>
      <related>
        <h4>читайте також</h4>
        <a href="https://zik.ua/news/2019/11/06/u_ssha_nazvaly_datu_pershyh_vidkrytyh_sluhan_shchodo_impichmentu_trampa_1685403"/>
        <a href="https://zik.ua/news/2019/11/05/kongres_ssha_dopytaie_kerivnyka_administratsii_trampa_1684507"/>
        <a href="https://zik.ua/news/2019/11/04/impichment_trampu_u_ssha_oprylyudnyly_stenogramy_pokazan_dvoh_svidkiv_1683653"/>
        <a href="https://zik.ua/news/2019/11/04/tramp_vymagaie_osobystoi_yavky_svogo_vykryvacha_v_kongres_1683559"/>
      </related>
    </article>
  </body>
</html>