<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10634--denni-menu-6-11-2019-vesely-po-titulu-vypadl-kolar-zaskocil-nasazeneho-itala"/>
    <meta property="og:site_name" content="Tenisový svět"/>
    <meta property="article:published_time" content="2019-11-06T20:44:00+00:00"/>
    <meta property="og:title" content="Denní menu, 6.11.2019: Veselý po titulu vypadl. Kolář zaskočil nasazeného Itala"/>
    <meta property="og:description" content="Jiří Veselý se po titulu z minulého týdne v Eckentalu rozloučil s Bratislavou ve druhém kole. Na stejném místě prohrál Lukáš Rosol, kterého vyřadil osmý nasazený Lloyd Harris. Zdeněk Kolář si naopak vyšlápl na patnáctku turnaje."/>
  </head>
  <body>
    <article>
      <h1>Denní menu, 6.11.2019: Veselý po titulu vypadl. Kolář zaskočil nasazeného Itala</h1>
      <address>
        <time datetime="2019-11-06T20:44:00+00:00">06 Nov 2019, 20:44</time>
      </address>
      <p>
        <b>Jiří Veselý se po titulu z minulého týdne v Eckentalu rozloučil s Bratislavou ve druhém kole. Na stejném místě prohrál Lukáš Rosol, kterého vyřadil osmý nasazený Lloyd Harris. Zdeněk Kolář si naopak vyšlápl na patnáctku turnaje.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>V PRAZE USPĚL SINIAKOV NEBO ŠÁTRAL:</b> Halový turnaj v Praze pokračoval ve středu dalšími zápasy úvodního kola. Ve dvouhře se během nabitého programu představilo hned šestnáct domácích tenistů. Mezi postupujícími jsou Jan Šátral, Petr Nouza, Lucas Miedler, rakouská nasazená jednička, nebo Marek Gengel, který vyřadil Víta Kopřivu. Šestnáctiletý Daniel Siniakov vyhrál také v hlavní soutěži.<br/>Více se turnaji věnujeme <a href="https://www.tenisovysvet.cz/article/detail/../../../article/detail/10635--neride-indoor-open-v-akci-16-domacich-tenistu-i-velky-rakousky-favorit">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">16:00</td>
          <td><b>VESELÝ PO TITULU RYCHLE VYPADL: </b>Jiří Veselý (104.) v Bratislavě skončil ve druhém kole. Čech při svém úvodním zápase na turnaji prohrál s domácím Lukášem Kleinem (326.) 6:4, 6:7(5), 2:6. Veselý po úspěšném prvním setu, ve kterém mu stačil jediný brejk, ve druhé sadě nevyužil brejkbol za stavu 4:4. V tiebreaku nezachytil úvod, rychle prohrával 1:5. Nezvládnutá koncovka druhého setu se s Čechem přenesla do závěrečného dějství, ve kterém hned na úvod přišel o servis. To se přihodilo ještě v sedmé hře. Veselý tak nenavázal na titul z challengerového Eckentalu. – <i>Lukáš Klein (SVK, 326.) x Jiří Veselý (104.), 4:6, 7:6(5), 6:2.</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">13:30</td>
          <td><b>ROSOL S HARRISEM PADL V TIEBREACÍCH: </b>Lukáš Rosol (156.) na challengeru v Bratislavě skončil ve druhém kole dvouhry. Zkušený Čech nestačil na osmého nasazeného Lloyda Harrise (99.) dvakrát 6:7(5). Celý zápas byl víceméně o servisech. V úvodním setu byl k vidění jediný brejkbol, který Rosol v jedenácté hře odvrátil. V tiebreaku mu vzápětí nepomohla ani skutečnost, že okamžitě stáhl minibrejk soupeře. Druhá sada opět nabídla zkrácenou hru. Čech v ní měl dvakrát navrch, od stavu 5:4 však ztratil dva míčky při servisu a celkově tři v řadě. Loňské finále tak neobhájí. – <i>Lukáš Rosol (156.) x Lloyd George Harris (RSA, 99.), 6:7(5), 6:7(5)</i></td>
        </tr>
      </table>
      <h3>Češi v akci</h3>
      <p><b>Kolář vyřadil nasazeného Itala</b><br/>Zdeněk Kolář (258.) bude hrát na challengeru v Bratislavě osmifinále dvouhry. Český hráč ve druhém kole překvapil patnáctého nasazeného Itala Gianlucu Magera (119.) 7:6(5), 6:4. Obě sady nabídly především utkání na servisech. V tiebreaku první sady Kolář vedl 4:0, i přes ztracené vedení dokázal úvodní sadu získat na své konto. Ve druhém dějství měl Čech ve čtvrté hře brejkbol, dvě šance následně nevyužil ani jeho soupeř. Druhou příležitost Kolář zužitkoval za stavu 5:4, kdy měl první mečbol.</p>
      <h4>Challenger Tour</h4>
      <p><b>Peugeot Slovak Open 2019, Bratislava (muži, SVK, 114 800 EUR, tvrdý povrch – hala)</b><br/><u>2. kolo dvouhry</u><br/>LUKÁŠ ROSOL (156.) – <b>Lloyd George Harris (RSA, 99.)</b> 6:7(5), 6:7(5)<br/><b>ZDENĚK KOLÁŘ (258.)</b> – Gianluca Mager (ITA, 119.) 7:6(5), 6:4<br/><b>Lukáš Klein (SVK, 326.)</b> – JIŘÍ VESELÝ (104.) 4:6, 7:6(5), 6:2</p>
      <p><u>1. kolo čtyřhry</u><br/><b>JEBAVÝ, Zelenay (SVK)</b> – Travaglia (ITA), Vega Hernandez (ESP) 6:4, 6:4</p>
      <h4>ITF World Tennis Tour</h4>
      <p><b><b>Neride Indoor Open 2019, Praha (muži, CZE, 15 000 USD, tvrdý povrch – hala)</b><br/></b><u>1. kolo dvouhry</u><br/>VÁCLAV ŠAFRÁNEK (338.) – <b>JAN ŠÁTRAL (470.)</b> 3:6, 6:7(4)<br/><b>PETR NOUZA (569.)</b> – FILIP DUDA (843.) 6:3, 6:4<br/>TOMÁŠ JIROUŠEK (774.) – <b>Peter Makk (HUN, -)</b> 6:3, 3:6, 6:7(4)<br/><b>Lucas Miedler (AUT, 275.)</b> – ŠTĚPÁN PECÁK (-) 6:2, 6:1<br/>JAROSLAV POSPÍŠIL (667.) – <b>ANDREW PAULSON (877.)</b> 4:6, 7:6(7), 4:6<br/><b>MICHAEL VRBENSKÝ (446.)</b> – Remy Bertola (SUI, 1089.) 6:4, 6:4<br/><b>MICHAL KONEČNÝ (616.)</b> – MARTIN KRUMICH (1709.) 6:2, 7:5<br/><b>ROBIN STANĚK (653.)</b> – YVO PANÁK (1412.) 6:2, 6:4<br/>Dominik Böhler (GER, 717.) – <b>DANIEL SINIAKOV (-)</b> 6:3, 5:7, 6:7(2)<br/><b>MAREK GENGEL (570.)</b> – VÍT KOPŘIVA (342.) 6:3, 6:4</p>
      <p><u>1. kolo čtyřhry</u><br/>KONEČNÝ, KRSTEV – <b>Bertola (SUI), Uryson (ARG)</b> 6:4, 2:6, 6:10</p>
      <p>Více se turnaji věnujeme <a href="https://www.tenisovysvet.cz/article/detail/../../../article/detail/10635--neride-indoor-open-v-akci-16-domacich-tenistu-i-velky-rakousky-favorit">v samostatném článku</a>.</p>
      <p><b>Standard Bank Open, Maputo (muži, MOZ, 15 000 USD, tvrdý povrch)<br/></b><u>1. kolo dvouhry</u><br/><b>Prithvi Sekhar (IND, 1799.)</b> – DOMINIK PALÁN (1052.) 6:4, 7:5</p>
      <p><b>Soho Square Egypt F24, Šarm aš-Šajch (ženy, EGY, 15 000 USD, tvrdý povrch)</b><br/><u>1. kolo dvouhry</u><br/><b>Romy Kölzerová (GER, 543.)</b> – VERONIKA VLKOVSKÁ (1013.) 6:2, 6:2<br/><b>GABRIELA HORÁČKOVÁ (678.)</b> – Vitalia Stamatová (MDA, -) 6:3, 6:4</p>
      <p><b>Paf Open 2019, Parnu (ženy, EST, 15 000 USD, tvrdý povrch – hala)</b><br/><u>1. kolo dvouhry</u><br/>ANETA LABOUTKOVÁ (802.) – <b>Margarita Ignatjevová (LAT, 1070.)</b> 4:6, 0:6</p>
      <p><b>15th Lyttos Beach ITF World Tour, Iraklio (ženy, GRE, 15 000 USD, antuka)</b><br/><u>1. kolo dvouhry</u><br/><b>BARBORA MIKLOVÁ (603.)</b> – NATÁLIE AUGUSTÍNOVÁ (-) 6:0, 6:1</p>
      <p><u>1. kolo čtyřhry</u><br/><b>Kardavová (GEO), Ščetininová (RUS)</b> – MIKLOVÁ, A. SISKOVÁ 6:0, 6:4</p>
      <p><b>Magic Tours, Monastir (ženy, TUN, 15 000 USD, tvrdý povrch)</b><br/><u>1. kolo dvouhry</u><br/>Chiraz Bechriová (TUN, 1108.) – <b>NIKOLA TOMANOVÁ (751.)</b> 4:6, 4:6</p>
      <p><b>GD Tennis Cup Series, Antalya (ženy, TUR, 15 000 USD, tvrdý povrch)</b><br/><u>1. kolo dvouhry</u><br/><b>JOHANA MARKOVÁ (419.)</b> – Alice Gillanová (GBR, 709.) 6:1, 6:2<br/>Dorka Drahotová Szabóvá (HUN, 769.) – <b>MAGDALENA PANTŮČKOVÁ (586.)</b> 1:6, 2:6</p>
      <p><b>World Tennis Tour Cancun (ženy, MEX, 15 000 USD, tvrdý povrch)<br/></b><u>1. kolo dvouhry</u><br/>Delisha Guttikondaová (USA, -) – <b>LAETITIA PULCHARTOVÁ (915.)</b> 2:6, 0:6</p>
      <p><u>1. kolo čtyřhry</u><br/>Appelová, Christensenová (obě USA) – <b>PULCHARTOVÁ, Sanzová-Llanezová (ESP)</b> 7:5, 4:6, 7:10</p>
      <footer>Filip Lefenda, Radek Štohl, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10628--denni-menu-5-11-2019-kolar-postupuje-v-bratislave-maleckova-padla-po-boji"/>
        <a href="https://www.tenisovysvet.cz/article/detail/10622--denni-menu-4-11-2019-rosol-vykrocil-vitezne-za-obhajobou-finale-kolar-se-kvalifikoval"/>
      </related>
    </article>
  </body>
</html>