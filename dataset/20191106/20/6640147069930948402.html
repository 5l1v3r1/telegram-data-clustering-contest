<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-nuovi-dettagli/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T20:34:00+00:00"/>
    <meta property="og:title" content="Pokémon Spada e Scudo: emergono nuovi dettagli"/>
    <meta property="og:description" content="The Pokémon Company ha pubblicato un nuovo video per Pokémon Spada e Pokémon Scudo che mostra alcune nuove caratteristiche del gioco."/>
  </head>
  <body>
    <article>
      <h1>Pokémon Spada e Scudo: emergono nuovi dettagli</h1>
      <address><time datetime="2019-11-06T20:34:00+00:00">06 Nov 2019, 20:34</time> by <a rel="author">Ivan Miralli</a></address>
      <p>Per la gioia degli appassionati di tutto il mondo, manca ormai sempre meno al lancio degli attesissimi <b>Pokémon Spada</b> e <b>Pokémon Scudo</b>, entrambi previsti per il prossimo <b>15 novembre</b>, ovviamente in esclusiva per Nintendo Switch.</p>
      <p>Nelle ultime ore in particolare è uscito il trailer di lancio, con ben 5 minuti di sequenze di gameplay che mostrano in lurgo e in largo la nuova regione di <b>Galar</b>, che ospiterà i Pokémon di ottava generazione.</p>
      <p>Sempre nelle ultime ore, <b>The Pokémon Company</b> ha pubblicato un nuovo video che mette in mostra alcune delle nuove caratteristiche che faranno parte di Pokémon Spada e Pokémon Scudo, soffermandosi in particolar modo sul gameplay del titolo. Vi lasciamo dunque al video in questione, augurandovi come sempre una buona visione.</p>
      <figure>
        <iframe src="https://www.youtube.com/embed/ZMbdafiaYdE" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/07/pokemon-spada-scudo-43018.768x432.jpg"/>
        </figure>
        <figure>
          <img src="https://www.tomshw.it/images/images/2019/06/pokemon-spada-e-pokemon-scudo-37590.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/nintendo-venduto-750-milioni/">Nintendo ha venduto più di 750 milioni di console in tutto il mondo</a></p>
      <p>Una delle novità sicuramente più importanti consisterà nel nuovo utilizzo degli <b>integratori </b>come il Ferro e le Proteine: a dispetto infatti dei precedenti capitoli della serie di Game Freak, in Pokémon Spada e Scudo sarà possibile far uso anche esclusivamente degli integratori per aumentare le statistiche dei <b>punti base</b> di un Pokémon, senza un limite prefissato.</p>
      <p>Ci sarà inoltre la possibilità di far scambiare le <b>mosse Uovo</b> tra differenti Pokémon: le mosse Uovo vengono apprese infatti esclusivamente da Pokémon nati da un uovo, e in Pokémon Spada e Scudo il giocatore avrà la possibilità di interscambiarle tra due Pokémon differenti, purchè il ricevente non abbia più di 3 mosse all’interno del suo <i>moveset</i>. Sempre i giocatori potranno cambiare il nome anche ai Pokémon ricevuti in scambio, una sola volta al massimo. Infine, verrà introdotto il <b>salvataggio automatico</b>, che lascerà il giocatore maggiormente spensierato attivandosi all’ingresso di ogni edificio o in una nuova città. E voi, quale versione prenderete tra Pokémon Spada e Pokémon Scudo? Fatecelo sapere qui sotto nei commenti!</p>
      <blockquote>Hai voglia di giocare all’ottava generazione di Pokémon, facendo conoscenza della inedita regione di Galar? Prenota subito Pokémon Spada a questo <a href="https://toms.it/Yq4eO">indirizzo</a>!</blockquote>
    </article>
  </body>
</html>