<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902688/kaa-gent-zet-zich-schrap-misschien-wel-onze-kans-om-iets-te-rapen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T18:22:00+00:00"/>
    <meta property="og:title" content="KAA Gent zet zich schrap: &quot;Misschien wel onze kans om iets te rapen&quot;"/>
    <meta property="og:description" content="Jess Thorup heeft nog een persconferentie gegeven voor de clash tussen Wolfsburg en KAA Gent. Thorup vindt dat zijn elftal zeker een kans maakt om in Duitsland te winnen."/>
  </head>
  <body>
    <article>
      <h1>KAA Gent zet zich schrap: "Misschien wel onze kans om iets te rapen"</h1>
      <address>
        <time datetime="2019-11-06T18:22:00+00:00">06 Nov 2019, 18:22</time>
      </address>
      <p>
        <b>Jess Thorup heeft nog een persconferentie gegeven voor de clash tussen Wolfsburg en KAA Gent. Thorup vindt dat zijn elftal zeker een kans maakt om in Duitsland te winnen.</b>
      </p>
      <p>"Vooraf dacht iedereen dat Wolfsburg alle matchen zou winnen, maar de groep is toch iets evenwichtiger", zo geeft Thorup aan bij <i><a href="https://sporza.be/nl/matches/voetbal/eur/uefa-europa-league/2019-2020/groep-i/04/vfl-wolfsburg-kaa-gent/">Sporza</a>.</i> "Elk punt kan zeer belangrijk zijn."</p>
      <p>Ivan De Witte gaf aan dat hij een puntje al een succes zou vinden, maar Thorup is ambitieuzer. "Dat de voorzitter heel blij zou zijn met een gelijkspel? Vooraf kan ik daar niet tevreden mee zijn, want je moet je eigen spel spelen en niet gewoon verdedigen. Maar achteraf kan een gelijkspel misschien wel goed zijn."</p>
      <p>Wolfsburg heeft momenteel weinig vertrouwen na een 1-6 tegen RB Leipzig en een 3-0 tegen Dortmund. "Wolfsburg verloor wel tegen Leipzig en Dortmund, maar ze hebben veel kwaliteiten. Misschien is dit onze kans om hier iets te rapen, al is vragen om een uitzege bij Wolfsburg niet gemakkelijk."</p>
      <aside>Lees meer<br/><a href="https://www.voetbalprimeur.be/nieuws/902660/wolfsburg-coach-vreest-komst-gent-dat-lukte-ook-tegen-anderlecht-en-standard-.html?itm_source=www.voetbalprimeur.be&amp;itm_medium=highlighted-content">Wolfsburg is late tegentreffer nog niet vergeten: "Dan nog door ongeldig doelpunt"</a></aside>
    </article>
  </body>
</html>