<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/06/megvalasztottak-a-sajtok-sajtjat-megmutatjuk"/>
    <meta property="og:site_name" content="infostart"/>
    <meta property="article:published_time" content="2019-11-06T18:07:00+00:00"/>
    <meta property="og:title" content="Megválasztották a sajtok sajtját, megmutatjuk"/>
    <meta property="og:description" content="Három hónapig aludt a Balaton partján, Vászolyban."/>
  </head>
  <body>
    <article>
      <h1>Megválasztották a sajtok sajtját, megmutatjuk</h1>
      <address><time datetime="2019-11-06T18:07:00+00:00">06 Nov 2019, 18:07</time> by <a rel="author">Infostart</a></address>
      <h3>Három hónapig aludt a Balaton partján, Vászolyban.</h3>
      <p>A II. SZEGA Nemzetek Sajtfesztiválján Budapesten egy nap alatt eldőlt, a tíz tonnányi felhozatalból melyik tétel lesz a nemzet sajtja - derül ki a <a href="https://balaton.hu/a-vaszolyi-balaton-sajt-lett-a-nemzet-legjobb-sajtja/">Balaton.hu</a> összeállításából.</p>
      <p>A verseny zsűrizését két nemzetközi szaktekintély vállalta (Dennis Halle - Franciaország; Ross Capes - Anglia), a győztes részt vehet a sajtok Bocuse d'Orjának tartott Mondial du Fromage elnevezésű "sajtvilágbajnokságon".</p>
      <p>A győztes pedig nem más lett, mint Reményik Kálmán Balaton sajtja, a szakember a Vászolyi Sajtmanufaktúrában készítette el sajtkülönlegességét. A sajtról elmondható, hogy zárt tésztájú, 3 hónapos érlelésű.</p>
      <p>A fesztiválon egyébként a legkisebbek számára mini sajtüzemet állítottak fel, ahol sajtot készíthettek, tehenet fejhettek, megismerhették a tejelő állatok életmódját. A felnőttek egy applikáción keresztül a fesztiválon felvonultatott közel félezer sajt mindegyikéről kaphattak információt.</p>
      <p>
        <i>Nyitókép: Balaton.hu</i>
      </p>
    </article>
  </body>
</html>