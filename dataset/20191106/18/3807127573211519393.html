<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/190-teenlife/55477-4-zodii-koito-se-barkat-v-chuzhdite-raboti/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-06T18:00:00+00:00"/>
    <meta property="og:title" content="4 зодии, които се бъркат в чуждите работи"/>
    <meta property="og:description" content="Ето кои са те"/>
  </head>
  <body>
    <article>
      <h1>4 зодии, които се бъркат в чуждите работи</h1>
      <h2>Ето кои са те</h2>
      <address><time datetime="2019-11-06T18:00:00+00:00">06 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Част от хората просто имат нужда да знаят какво става в живота на другите. Те искат да разберат какво се случва с приятелите и роднините им, какво преживява всеки, къде са ходили близките им и т.н. Някои го правят от загриженост и защото много се интересуват от приятелите и семейството си, но други просто обичат да са информирани и държат да разберат клюките. Те дават много съвети и коментират различните ситуации. Вижте кои зодии се месят в нещата на другите.</p>
      <p>
        <b>Стрелец</b>
      </p>
      <p>Обикновено те имат добри намерения. Просто искат да помогнат, дори понякога да изглеждат малко нахални и любопитни. Те са лъчезарни и весели зодии, искат другите да се забавляват и да ободряват околните. Понякога се намесват в ситуации, в които не би трябвало да имат участие. Ядосват другите и всъщност така провалят нещата, но не го правят нарочно. Сърцето им е добро и те просто държат да са активни. Те са прекалено големи оптимисти и понякога не могат да видят нещата добре и да преценят действията си.</p>
      <p>
        <b>Близнаци</b>
      </p>
      <p>Близнаците са шумни, искат винаги мнението им да се чуе, да се изкажат, да бъдат забелязани. Затова, ако забележат някаква несправедливост, нещо нередно или странно, ще се намесят, независимо дали имат право или не. Опитват се да поправят някои неща или да дадат урок на околните, но всъщност невинаги знаят всичко около самата ситуация и прекалено бързо съдят. Нямат право така да коментират проблемите и решенията на хората около тях и да дават мнение за неща, които не ги касаят. Забъркват големи каши.</p>
      <p>
        <b>Дева</b>
      </p>
      <p>Тези зодии по природа обичат да клюкарстват. Дори не толкова самите те да разпространяват клюки, колкото просто да научават лични неща за близки, познати, познати на свои приятели и т.н. Чувстват се силни, когато знаят всичко за околните - травмиращи случаи, драматични събития, слаби места, грешни избори, пиянски истории и т.н. Майсторски изкопчват информация, не всеки би забелязал веднага, че те се възползват от нея. Коментират събитията и постъпките на хората, като така ги критикуват тънко. Правят хапливи забележки, дават непоискани съвети. Много критични са, дори към хора, които не познават добре. Най-лошо е, че коментират лични неща на свои познати или хора, които дори не познават, а само са чували за тях.</p>
      <p>
        <b>Овен</b>
      </p>
      <p>Овните започват да се месят в животите на другите в един особен случай - когато нищо интересно и вълнуващо не се случва в техния, когато просто нямат какво да правят. Те са свикнали постоянно да са активни, в движение, да им се случва нещо. Не понасят рутината и скуката, затова когато им се стори, че са зациклили, започват да се интересуват от случващото се с околните и да опитват да разрешават техни проблеми. Импулсивни са, понякога не се усещат, говорят, без да мислят, действат прибързано. После съжаляват, че са се намесили в чужди работи, но в началото им е трудно да спрат. Имат добри намерения, но не усещат, че понякога може да дразнят околните със своите предложения и заключения.</p>
      <related>
        <a href="https://www.teenproblem.net/a/190-teenlife/55395-4-zodii-koito-bez-problem-vi-premahvat-ot-zhivota-si/"/>
      </related>
    </article>
  </body>
</html>