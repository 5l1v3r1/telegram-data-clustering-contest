<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/06/news/rai_prestito_obbligazionario_da_300_milioni_quotato_alla_borsa_irlandese-240415882/"/>
    <meta property="og:site_name" content="Repubblica.it"/>
    <meta property="article:published_time" content="2019-11-06T18:05:00+00:00"/>
    <meta property="og:title" content="Rai, prestito obbligazionario da 300 milioni quotato alla Borsa irlandese"/>
    <meta property="og:description" content="La televisione di Stato va a caccia di nuova liquidità offrendo obbligazioni da almeno 100 mila euro a investitori istituzionali. Tasso di interesse fisso non superiore all'1,9 per cento"/>
  </head>
  <body>
    <article>
      <h1>Rai, prestito obbligazionario da 300 milioni quotato alla Borsa irlandese</h1>
      <h2>La televisione di Stato va a caccia di nuova liquidità offrendo obbligazioni da almeno 100 mila euro a investitori istituzionali. Tasso di interesse fisso non superiore all'1,9 per cento</h2>
      <address><time datetime="2019-11-06T18:05:00+00:00">06 Nov 2019, 18:05</time> by <a rel="author">ALDO FONTANAROSA</a></address>
      <p><b>ROMA</b> - La Rai va a caccia di nuova liquidità attraverso un Prestito Obbligazionario da 300 milioni di euro. Prestito che sarà quotato alla Borsa Irlandese (cioè all'Irish Stock Exchange/Euronext Dublin). Ogni singola obbligazione avrà un valore non inferiore ai 100 mila euro e questo importo fa capire che gli acquirenti non saranno certo i piccoli risparmiatori. Saranno invece investitori istituzionali.<br/><br/>La Rai li avvicinerà attraverso un gruppo, un sindacato di banche, che potranno contare su commissioni di collocamento pari a 8 punti base sull'importo complessivo del Prestito Obbligazionario.<br/><br/>Le obbligazioni - della durata di 5 anni - garantiranno un tasso d'interesse fisso non superiore all'1,9 per cento, con cedole fisse annuali. Le obbligazioni, che verranno emesse in un'unica tranche, non saranno convertibili in azioni della Rai Spa e saranno di primo livello (dunque non subordinate).  <br/><br/><b><a href="http://antenne.blogautore.repubblica.it/2019/11/07/perche-moodys-declassa-la-rai-documento/">MA MOODY'S ABBASSA IL RATING A VIALE MAZZINI (Antenne) </a></b><br/><br/>Il prezzo di emissione sarà alla pari o sotto la parità.</p>
    </article>
  </body>
</html>