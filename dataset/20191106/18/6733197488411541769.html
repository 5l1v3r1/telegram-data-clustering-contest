<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/nekdo-si-dal-poradnou-praci-s-tim-aby-tohle-suzuki-vypadalo-jako-mercedes-tridy-g"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-06T18:00:00+00:00"/>
    <meta property="og:title" content="Někdo si dal pořádnou práci s tím, aby tohle Suzuki vypadalo jako Mercedes třídy G"/>
    <meta property="og:description" content="Další úpravce se rozhodl z malého Jimny vytvořit kopii „géčkového“ Mercedesu. Roztomilá napodobenina klame tělem."/>
  </head>
  <body>
    <article>
      <h1>Někdo si dal pořádnou práci s tím, aby tohle Suzuki vypadalo jako Mercedes třídy G</h1>
      <h2>Další úpravce se rozhodl z malého Jimny vytvořit kopii „géčkového“ Mercedesu. Roztomilá napodobenina klame tělem.</h2>
      <address><time datetime="2019-11-06T18:00:00+00:00">06 Nov 2019, 18:00</time> by <a rel="author">Daniel Fuglevič</a></address>
      <p>Po uvedení nového Suzuki Jimny se objevilo hned několik úpravců, kteří se rozhodli design japonského teréňáku ještě více přiblížit obrovitému Mercedesu třídy G. Ostatně „krabicové“ proporce Suzuki k tomu přímo pobízely.</p>
      <related>
        <a href="https://www.autorevue.cz/prvni-test-suzuki-jimny-15-vvt-2019-seriozne-do-terenu-nikdy"/>
      </related>
      <p>Firma FCSC z Dubaje se přitom rozhodla Jimny proměnit hned do podoby bestiálního Mercedesu G500 4x4². A práci odvedla s takovým okem pro detail, že nebýt znaků Suzuki a třídveřové karoserie, z pouhých fotek byste se možná zprvu vážně domnívali, že koukáte na další „géčko“.</p>
      <related>
        <a href="https://www.autorevue.cz/nove-suzuki-jimny-2019-v-cr-cena-vybava-priplatky-technicka-data-fotky"/>
      </related>
      <p>Velikost malého Suzuki totiž není z fotek úplně patrná. Navíc když víte, jak obrovitě reálné G500 4x4² působí. Upravené Jimny dostalo všechno, nový přední nárazník, AMG mřížku chladiče, nová světla, podstatné rozšíření a zvýšení podvozku včetně rozměrných blatníků, větší kola na off-roadových pneumatikách, dodatečná světla na střeše a taky zadní nárazník s LED osvětlením, který opět kopíruje styl Mercedesu.</p>
      <related>
        <a href="https://www.autorevue.cz/suzuki-jimny-delta-4x4-uprava-pro-dakar-cena"/>
      </related>
      <p>Detailisté nicméně mohou podotknout, že maska Jimny odkazuje na novou generaci třídy G, nikoliv starší model, na němž varianta G500 4x4² původně vznikla. Tak či tak, k obleku superhrdiny nakonec Jimny nechybí ani bokem vedené výfukové koncovky. Co je víc?</p>
      <related>
        <h4>Určitě si přečtěte</h4>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/auto-roku-2020-v-cr-zna-sve-finalisty-nechybi-suv-crossover-ani-offroad-132018"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
      </related>
    </article>
  </body>
</html>