<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/khubchev-etr-imashe-situatsiya-i-polovina_442604.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-06T18:20:00+00:00"/>
    <meta property="og:title" content="Хубчев: Етър имаше ситуация и половина"/>
    <meta property="og:description" content="Знам какво може Дени Алар, каза треньорът на Левски"/>
  </head>
  <body>
    <article>
      <h1>Хубчев: Етър имаше ситуация и половина</h1>
      <h2>Знам какво може Дени Алар, каза треньорът на Левски</h2>
      <address>
        <time datetime="2019-11-06T18:20:00+00:00">06 Nov 2019, 18:20</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573057133lap-5719.jpg"/>
      </figure>
      <p>Треньорът на Левски Петър Хубчев бе доволен, че много от нещата са в играта са се  при победата над Етър с 3:0. <br/><br/>"Много повече искахме победата, видно беше. Това е отношението на самите футболисти към професията и към мачовете. На кое място си, не оказва влияние, всичко се брои накрая. Важно е да гоним целите и това, което сме си поставили. Днес топката малко по-добре вървеше. Второто нещо, което ми хареса най-много, е, че неутрализирахме двамата най-опасни играчи на Етър. Знаехме, че този отбор е силен, имат бързи футболисти, днес имахме късмет, че не им се получи. Имаха ситуация и половина", започна Хубчев.<br/><br/>"Помогна ни самото движение, нека не правим изводи - мач, за който 99% от хората казват, че е рутинна победа. Играхме добре, победихме. Усмихвам се, защото преди седмица ме питаха защо Дени Алар изпълнява статично положение. Знаехме, че той е изпълнявал тази роля, знаем го, виждаме го на тренировки и така. <br/><br/>Не бих казал нищо за Здравко Димитров, предпочитам на тях да им кажа, ако имам да им казвам нещо. Какво бъдеще виждам за младите? Бъдеще и много работа. <br/><br/>Мач в Коматево ни чака, а треньорът е сменен. Това ще играе положителна роля, познавам сегашния треньор и знам на какво е способен. Интересува ме следващият мач, ще се съобразим с противника, но ще търсим доизграждане на тези неща, които ние искаме", добави "сините" наставник.<br/><br/><a href="https://www.blitz.bg/sport/bg-futbol/efbet-liga-sezon-20192020_434964.html"><b>Следете с БЛИЦ: efbet Лига - сезон 2019/2020</b></a><br/><b><a href="https://blitz.bg/sport/bg-futbol/kupa-na-blgariya-116-finali_439537.html">Купа на България - сезон 2019/2020</a></b></p>
    </article>
  </body>
</html>