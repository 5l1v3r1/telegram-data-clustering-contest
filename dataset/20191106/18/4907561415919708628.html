<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/real-madrid-sahasinda-galatasarayi-6-0-yendi-2217467"/>
    <meta property="og:site_name" content="Posta"/>
    <meta property="article:published_time" content="2019-11-06T18:59:43+00:00"/>
    <meta property="og:title" content="Real Madrid, sahasında Galatasaray'ı 6-0 yendi"/>
    <meta property="og:description" content="UEFA Şampiyonlar Ligi A Grubunun 4üncü haftasında Real Madrid evinde konuk ettiği Galatasarayı 6-0 mağlup etti. Bu sonuçla Real Madrid grupta puanını 7ye yükseltirken, sarı kırmızılılar 1 puanda kaldı. Galatasaray bu mağlubiyetle Şampiyonlar Ligine veda etti"/>
  </head>
  <body>
    <article>
      <h1>Real Madrid, sahasında Galatasaray'ı 6-0 yendi</h1>
      <address>
        <time datetime="2019-11-06T18:59:43+00:00">06 Nov 2019, 18:59</time>
      </address>
      <h3>UEFA Şampiyonlar Ligi A Grubu'nun 4'üncü haftasında Real Madrid evinde konuk ettiği Galatasaray'ı 6-0 mağlup etti. Bu sonuçla Real Madrid grupta puanını 7'ye yükseltirken, sarı kırmızılılar 1 puanda kaldı. Galatasaray bu mağlubiyetle Şampiyonlar Ligi'ne veda etti</h3>
      <p>4'üncü dakikada Real Madrid öne geçti. Marcelo'nun soldan yaptığı ortada bomboş durumda topla buluşan Rodrygo topu sola çekti ve ardından Muslera'nın sağına vurduğu top ağlarla buluştu: 1-0.</p>
      <p>6'ncı dakikada Kroos'un uzaklardan yaptığı vuruşta Uruguaylı file bekçisi topu tokatladı.</p>
      <p>7'nci dakikada Real Madrid farkı 2'ye çıkardı. Marcelo'nun soldan yaptığı ortada bomboş durumda kafa vuruşunu yapan Rodrygo meşin yuvarlağı ağlara gönderdi: 2-0.</p>
      <p>13'üncü dakikada Real Madrid penaltı kazandı. Nzonzi'nin ceza sahası çizgisi üzerinde Kroos'a yaptığı müdaheleye hakem Felix Zwayer, Video Yardımcı Hakem'e (VAR) başvurarak penaltı kararı verdi.</p>
      <h3>Ramos, penaltıyı ağlara gönderdi</h3>
      <p>14'üncü dakikada Real Madrid farkı 3'e çıkardı. Penaltıda topun başına geçen Ramos, penaltıyı ağlara gönderdi: 3-0.</p>
      <p>15'inci dakikada <a href="https://www.posta.com.tr/haberler/galatasaray">Galatasaray</a>'da Lemina'nın uzaktan yaptığı vuruşta kaleci Courtois topu kornere çeldi</p>
      <p>45'inci dakikada Real Madrid farkı 4'e çıkardı. Nagatomo'nun geri pasında topu çalan Rodrygo topu içeri çevirdi, bomboş durumda topla buluşan Benzema topu ağlara gönderdi: 4-0.</p>
      <figure>
        <img src="https://i.pstimaj.com/img/75/640x0/5dc352acae298b6089473d2f"/>
      </figure>
      <p>45+3'üncü dakikada Eden Hazard'ın sol kanattan ceza sahasına girip yaptığı vuruşta Muslera topu kornere çeldi. </p>
      <p>Karşılaşmanın ilk yarısı 4-0 Real Madrid'in üstünlüğüyle tamamlandı.</p>
      <p>50'nci dakikada Rodrygo'nun uzun pasında ceza sahası içerisinde topla buluşan Benzema'nın vuruşu üstten farklı şekilde auta gitti.</p>
      <p>66'ncı dakikada gelişen Real Madrid atağında Kroos'un ceza sahası üstünden yaptığı vuruşta Muslera topu çeldi, devamındaki pozisyonda Benzema meşin yuvarlağa ıska geçti ve Luyindama topu uzaklaştırdı.</p>
      <h3>Isco'nun topunu Muslera kornere çeldi</h3>
      <p>68'inci dakikada Real Madrid'in kullandığı köşe vuruşunda kafayı vuran Isco'nun topunu Muslera kornere çeldi.</p>
      <p>74'üncü dakikada Benzema'nın sol çarprazdan yaptığı vuruşta Muslera topu kornere çeldi.</p>
      <p>78'inci dakikada Galatasaray'da Ömer Bayram'ın kullandığı köşe vuruşunda Donk'un indirdiği topa Lemina'nın kafa vuruşu kalecide kaldı.</p>
      <p>81'inci dakikada İspanyol ekibi 5'inci golü buldu. Isco'nun sağ kanattan altıpasa çıkardığı topta Benzema meşin yuvarlağı boş kaleye gönderdi: 5-0.</p>
      <p>90+2'nci dakika Real Madrid farkı 6'ya çıkardı. Benzema'nın savunma arkasına attığı topta Rodrygo'nun vuruşu ağlarla buluştu: 6-0.</p>
      <p>Mücadeleyi Real Madrid 6-0 kazandı.</p>
      <figure>
        <img src="https://i.pstimaj.com/img/75/640x0/5dc352b566a97c06007603e4"/>
      </figure>
      <h3>Nzonzi Brugge maçında yok</h3>
      <p>Galatasaray'ın Fransız orta saha oyuncusu Steven Nzonzi, Real Madrid maçının 13'üncü dakikasında Kroos'a yaptığı ve penaltıya sebebiyet veren müdahale sonucu sarı kart görerek cezalı duruma düştü. Nzonzi, sarı kırmızlıların Şampiyonlar Ligi A Grubu'nun 5'inci haftasında evinde Club Brugge ile oynayacağı karşılaşmada forma giyemeyecek.</p>
      <p><b>STAT: </b>Santiago Bernabeu</p>
      <p><b>HAKEMLER</b>: Felix Zwayer, Thorsten Schiffner, Marco Achmüller</p>
      <p><b>REAL MADRID:</b> Courtois - Carvajal, Ramos, Varane, Marcelo (Dk. 42 Mendy), Casemiro (Dk. 60 Modric), Valverde, Kroos, Rodrygo, Hazard (Dk. 67 Isco), Benzema</p>
      <p><b>GALATASARAY:</b> Muslera - Mariano, Marcao, Luyindama, Nagatomo (Dk. 87 Adem Büyük), Nzonzi (Dk. 46 Donk), Seri, Lemina, Feghouli, Babel, Andone (Dk. 46 Ömer Bayram)</p>
      <p><b>GOLLER: </b>Dk 4 - Dk 7 - Dk. 90+2 Rodrygo, Dk. 14 Ramos (P), Dk 45 - Dk. 81 Benzema (Real Madrid)</p>
      <p><b>SARI KARTLAR</b>: Nzonzi, Babel (Galatasaray) - Valverde (Real Madrid)</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/real-madridin-18lik-yildizi-tarihe-gecti-2217504">
          <img src="https://i.pstimaj.com/img/100/180x95/5dc3516966a97c0508bf1f87"/>
        </a>
      </figure>
      <p>
        <a href="https://www.posta.com.tr/real-madridin-18lik-yildizi-tarihe-gecti-2217504">1 Real Madrid'in 18'lik yıldızı tarihe geçti</a>
      </p>
      <figure>
        <a href="https://www.posta.com.tr/galatasarayin-gencleri-real-madrid-deplasmaninda-kazandi-2217464">
          <img src="https://i.pstimaj.com/img/100/180x95/5dc30dcd66a97cfad1f14114"/>
        </a>
      </figure>
      <p>
        <a href="https://www.posta.com.tr/galatasarayin-gencleri-real-madrid-deplasmaninda-kazandi-2217464">2 Galatasaray'ın gençleri, Real Madrid deplasmanında kaz...</a>
      </p>
      <figure>
        <a href="https://www.posta.com.tr/babel-besiktas-taraftarini-kizdirdi-2217459">
          <img src="https://i.pstimaj.com/img/100/180x95/5dc300d6ae298b4dfaa97eea"/>
        </a>
      </figure>
      <p>
        <a href="https://www.posta.com.tr/babel-besiktas-taraftarini-kizdirdi-2217459">3 Babel Beşiktaş taraftarını kızdırdı</a>
      </p>
      <figure>
        <a href="https://www.posta.com.tr/ziraat-turkiye-kupasinda-kuralar-cekildi-2217456">
          <img src="https://i.pstimaj.com/img/100/180x95/5dc2f82f66a97cf27eae69d8"/>
        </a>
      </figure>
      <p>
        <a href="https://www.posta.com.tr/ziraat-turkiye-kupasinda-kuralar-cekildi-2217456">4 Ziraat Türkiye Kupası'nda kuralar çekildi</a>
      </p>
      <figure>
        <a href="https://www.posta.com.tr/galatasaray-ile-real-madrid-tarihte-9-kez-karsilasiyor-2217373">
          <img src="https://i.pstimaj.com/img/100/180x95/5dc2a5f266a97ce9df0b4112"/>
        </a>
      </figure>
      <p>
        <a href="https://www.posta.com.tr/galatasaray-ile-real-madrid-tarihte-9-kez-karsilasiyor-2217373">5 Galatasaray ile Real Madrid tarihte 9. kez karşılaşıyo...</a>
      </p>
      <figure>
        <a href="https://www.posta.com.tr/erling-haland-sampiyonlar-ligi-tarihine-gecti-2217348">
          <img src="https://i.pstimaj.com/img/100/180x95/5dc29614ae298b44a6a58c80"/>
        </a>
      </figure>
      <p>
        <a href="https://www.posta.com.tr/erling-haland-sampiyonlar-ligi-tarihine-gecti-2217348">6 Erling Haland, Şampiyonlar Ligi tarihine geçti</a>
      </p>
      <figure>
        <a href="https://www.posta.com.tr/emre-belozoglu-abdennour-ile-yasadigi-kufur-olayini-anlatti-2217309">
          <img src="https://i.pstimaj.com/img/100/180x95/5dc27dd8ae298b3aa55de559"/>
        </a>
      </figure>
      <p>
        <a href="https://www.posta.com.tr/emre-belozoglu-abdennour-ile-yasadigi-kufur-olayini-anlatti-2217309">7 Emre Belözoğlu, Abdennour ile yaşadığı küfür olayını a...</a>
      </p>
      <figure>
        <a href="https://www.posta.com.tr/lionel-messiden-32-yas-itirafi-bazen-olmuyor-2217291">
          <img src="https://i.pstimaj.com/img/100/180x95/5dc277cd66a97ce109ba7269"/>
        </a>
      </figure>
      <p>
        <a href="https://www.posta.com.tr/lionel-messiden-32-yas-itirafi-bazen-olmuyor-2217291">8 Lionel Messi'den 32 yaş itirafı: Bazen olmuyor</a>
      </p>
      <figure>
        <a href="https://www.posta.com.tr/ajax-chelsea-maci-nefesleri-kesti-2217252">
          <img src="https://i.pstimaj.com/img/100/180x95/5dc1fde7ae298b2863e7b4cb"/>
        </a>
      </figure>
      <p>
        <a href="https://www.posta.com.tr/ajax-chelsea-maci-nefesleri-kesti-2217252">9 Ajax Chelsea maçı nefesleri kesti</a>
      </p>
      <figure>
        <a href="https://www.posta.com.tr/fatih-terim-yarin-kaybetmekten-korkmayan-bir-takim-istiyorum-2217222">
          <img src="https://i.pstimaj.com/img/100/180x95/5dc1e34e66a97cc5d1e15fd4"/>
        </a>
      </figure>
      <p>
        <a href="https://www.posta.com.tr/fatih-terim-yarin-kaybetmekten-korkmayan-bir-takim-istiyorum-2217222">10 Fatih Terim: Yarın kaybetmekten korkmayan bir takım is...</a>
      </p>
    </article>
  </body>
</html>