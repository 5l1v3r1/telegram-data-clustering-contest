<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545309.html/%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-%D8%AA%D8%A7%D8%AB%DB%8C%D8%B1-%D9%85%D9%82%D8%B7%D8%B9%DB%8C-%D8%A8%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D8%AF%D8%A7%D8%B1%D8%AF--%D8%AB%D8%A8%D8%A7%D8%AA-%D9%86%D8%B3%D8%A8%DB%8C-%D9%86%D8%B1%D8%AE-%D8%A7%D8%B1%D8%B2-%D8%AA%D8%AF%D8%A7%D9%88%D9%85-%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T18:11:00+00:00"/>
    <meta property="og:title" content="اخبار سیاسی تاثیر مقطعی بر بازار ارز دارد/ ثبات نسبی نرخ ارز تداوم خواهد داشت"/>
    <meta property="og:description" content="رئیس کل بانک مرکزی با بیان این که اخبار سیاسی مثبت یا منفی تاثیر مقطعی بر بازار ارز دارند گفت: بانک مرکزی روزانه میلیون ها یورو از ارز عرضه شده خانواده ها و فعالان اقتصادی را خریداری می کند."/>
  </head>
  <body>
    <article>
      <h1>اخبار سیاسی تاثیر مقطعی بر بازار ارز دارد/ ثبات نسبی نرخ ارز تداوم خواهد داشت</h1>
      <h2>رئیس کل بانک مرکزی:</h2>
      <address>
        <time datetime="2019-11-06T18:11:00+00:00">06 Nov 2019, 18:11</time>
      </address>
      <p>رئیس کل بانک مرکزی با بیان این که اخبار سیاسی مثبت یا منفی تاثیر مقطعی بر بازار ارز دارند گفت: بانک مرکزی روزانه میلیون ها یورو از ارز عرضه شده خانواده ها و فعالان اقتصادی را خریداری می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رئیس کل بانک مرکزی طی یادداشتی در صفحه شخصی خود در فضای مجازی نوشت: قبلا تاکید کردم به علت سیاست های ارزی بانک مرکزی و نقش صادرکنندگان غیرنفتی در تامین ارز سامانه نیما و واردات در مقابل صادرات و نیز مدیریت و راهبری بانک مرکزی برای کنترل بازار اسکناس ارز، شاهد تامین روانتر نیازهای وارداتی و منطقی تر شدن <a href="https://www.tasnimnews.com/fa/currency">قیمت ارز</a> در بازار خواهیم بود.</p>
      <p>البته این نکته را هم بارها تاکید کرده ام در شرایط تحریمی، برخی عوامل سیاسی نیز در مقاطعی تاثیر حداقلی در نوسانات ارزی دارند و <a href="https://www.tasnimnews.com/">اخبار</a> به ظاهر مثبت و منفی، هر کدام در حدودی می توانند بازار ارز را متاثر سازند. با اطلاع و شناختی که از توانایی ها و امکانات و ذخایر ارزی کشور دارم ثبات نسبی بازار ارز تداوم خواهد داشت.</p>
      <p>به گزارش تسنیم، بانک مرکزی تلاش کرده است به طور مرتب با نرخ مناسب بازار از طریق صرافی های منتخب امکان لازم برای پاسخگویی به عرضه ارزهای خانگی و صادراتی را فراهم آورد. خرید خالص روزانه میلیون ها یورو از ارز عرضه شده خانواده ها و فعالان اقتصادی توسط بانک مرکزی ایران نتیجه تداوم این سیاست است.</p>
      <p>ضمنا آنچه تاکنون در خصوص تقویت ارزش پول ملی گفته ام صرفا در مورد تاثیر مقاومت مردم و عملکرد یکسال اخیر در برابر فشار حداکثری بوده و به هیچ وجه نافی آنچه تحریم های ظالمانه بر ارزش پول ملی و سطح قیمت ها و فشار بر اقشار آسیب پذیر آورد نیست.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/15/1398081516495670188318410.jpg"/>
      </figure>
      <p>انتهای پیام/</p>
    </article>
  </body>
</html>