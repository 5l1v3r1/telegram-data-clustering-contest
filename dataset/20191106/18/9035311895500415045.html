<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/trumpa-yonelik-azil-sorusturmasinda-kamuya-acik-oturumlar-haftaya-basliyor"/>
    <meta property="og:site_name" content="euronews"/>
    <meta property="article:published_time" content="2019-11-06T18:20:48+00:00"/>
    <meta property="og:title" content="Trump'a yönelik azil soruşturmasında kamuya açık oturumlar başlıyor"/>
    <meta property="og:description" content="Amerika Birleşik Devletleri (ABD) Başkanı Donald Trump'a yönelik azil soruşturmasında kamuya açık oturumların gelecek hafta başlayacağı bildirildi."/>
  </head>
  <body>
    <article>
      <h1>Trump'a yönelik azil soruşturmasında kamuya açık oturumlar başlıyor</h1>
      <address><time datetime="2019-11-06T18:20:48+00:00">06 Nov 2019, 18:20</time> by <a rel="author">Euronews </a></address>
      <p>Amerika Birleşik Devletleri (ABD) Başkanı Donald Trump'a yönelik azil soruşturmasında kamuya açık oturumların gelecek hafta başlayacağı bildirildi.</p>
      <p>Temsilciler Meclisi İstihbarat Komitesi Başkanı Adam Schiff, Twitter hesabından yaptığı açıklamada, "Temsilciler Meclisi İstihbarat Komitesi azil soruşturması kapsamındaki ilk kamuya açık oturumlarını gelecek hafta yapacak." dedi.</p>
      <p>ABD'nin 2006-2009 yıllarındaki Kiev Büyükelçisi William Taylor ve Dışişleri Yetkilisi George Kent'in 13 Kasım Çarşamba günü kamuya açık oturumda ifade vereceğini belirten Schiff, mayıs ayına kadar ABD'nin Kiev Büyükelçiliği görevini yürüten Marie Yovanovitch'in de 15 Kasım Cuma günü ifade vereceğini kaydetti.</p>
      <ul>
        <li>
          <a href="https://tr.euronews.com/2019/11/06/abdnin-ab-buyukelcisi-sondland-trumpin-azil-sorusturmasindaki-ifadesini-degistirdi">ABD'nin AB Büyükelçisi Sondland, Trump'ın azil soruşturmasındaki ifadesini değiştirdi</a>
        </li>
        <li>
          <a href="https://tr.euronews.com/2019/10/31/temsilciler-meclisi-azil-sorusturmasi-tasarisina-onay-verdi">Temsilciler Meclisi azil soruşturması tasarısına onay verdi</a>
        </li>
      </ul>
      <h3>Trump'a yönelik azil soruşturması</h3>
      <p>ABD Başkanı Trump, Zelenskiy ile temmuzda telefon görüşmesi yapmış, görüşmede Zelenskiy'e rakibi Joe Biden ve ailesini soruşturması durumunda ABD'nin ülkesine yardım edeceğini söylediği iddia edilmişti. ABD Kongresi'ndeki Demokratlar da bu iddia üzerine azil soruşturması başlattı.</p>
      <p>Trump ise Zelenskiy ile görüşmesinin tamamen usullere uygun olduğunu savunmuş ancak telefon görüşmesinden önce Ukrayna'ya 400 milyon dolarlık askeri ve mali yardımın askıya alındığını açıkladı. Beyaz Saray, görüşmenin dökümünü yayımladı ve yardımlarla görüşme arasında ilişki olmadığını savundu.</p>
    </article>
  </body>
</html>