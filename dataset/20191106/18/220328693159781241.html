<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/chorapite-na-dzhako-vrvyat-za-milion-406052.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T18:08:00+00:00"/>
    <meta property="og:title" content="Чорапите на Джако вървят за милион"/>
    <meta property="og:description" content="Певецът изпълняваше лунната походка с тях, а сега ще бъдат продадени на търг"/>
  </head>
  <body>
    <article>
      <h1>Чорапите на Джако вървят за милион</h1>
      <address><time datetime="2019-11-06T18:08:00+00:00">06 Nov 2019, 18:08</time> by <a rel="author">Агенция Стандарт</a></address>
      <p>
        <i>Фото: Twitter/IsaiahRandall84</i>
      </p>
      <p>Чорапите, с които Майкъл Джексън изпълняваше култовата лунна походка, ще бъдат продадени на търг. Повече от десетилетие след смъртта на легендарния музикант те струват над 1 милиона долара. Джако за първи път ги обу през май 1983-а за изпълнението си на мегахита „Били Джийн“. Сега компанията „GottaHaveRockandRoll“ предлага уникалния аксесоар с кристали на краля на поп в колекцията си „Frank DiLeo“, както и лично подписано от него писмо. Чорапите били подарък от покойния актьор Франк, който мениджирал Майкъл от 1984-а до 1989-а. Те вървят със сертификат за автентичност и писмо от съпругата на Франк, в което тя потвърждава, че Джако ги е носил по време на първата си лунна походка. Наддаването започва от 100 хиляди долара, но очакванията са крайната цена да достигне дори 2 милиона.</p>
    </article>
  </body>
</html>