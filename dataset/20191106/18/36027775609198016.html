<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/06/sankt-peterburgda-ozbekiston-fuqarosi-noqonuniy-kazino-tashkil-etganlikda-ayblanmoqda/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-06T18:19:00+00:00"/>
    <meta property="og:title" content="Sankt-Peterburgda O‘zbekiston fuqarosi noqonuniy kazino tashkil etganlikda ayblanmoqda"/>
    <meta property="og:description" content="Hodisa yuzasidan jinoiy ish ochilib, tergov ishlari olib borilmoqda"/>
  </head>
  <body>
    <article>
      <h1>Sankt-Peterburgda O‘zbekiston fuqarosi noqonuniy kazino tashkil etganlikda ayblanmoqda</h1>
      <address>
        <time datetime="2019-11-06T18:19:00+00:00">06 Nov 2019, 18:19</time>
      </address>
      <p>Rossiyaning Sankt-Peterburg shahri, Budapesht ko‘chasida qimor o‘yinlari o‘tkaziladigan noqonuniy klub fosh etildi. Bu haqda Sankt-Peterburg shahar prokuraturasiga tayanib “78.ru” nashri <a href="https://78.ru/news/2019-11-06/na_budapeshtskoi_ulice_prikrili_nezakonnoe_kazino_s_39_igrovimi_avtomatami">xabar berdi</a>.</p>
      <p>Ma’lum bo‘lishicha, klubda 39 ta qimor avtomat bo‘lib, unda noqonuniy qimor o‘yinlari o‘tkazilgan. Uning tashkilotchilari 38 yoshli rossiyalik ayol va 24 yoshli O‘zbekiston fuqarosi ekanligi aniqlangan.</p>
      <p>Hodisa yuzasidan jinoiy ish ochilib, tergov ishlari tuman prokuraturasi nazoratiga topshirilgan.</p>
    </article>
  </body>
</html>