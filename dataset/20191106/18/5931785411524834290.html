<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/maksimalan-poraz-vojvodine-u-rumuniji/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T18:06:11+00:00"/>
    <meta property="og:title" content="Maksimalan poraz Vojvodine u Rumuniji"/>
    <meta property="og:description" content="Vojvodina NS seme, prvak Srbije poražena je u prvoj utakmici 2. runde kvalifikacija za CEV Ligu šampiona 2020. Rumunska Arkada je u Galaciju pobedila ekipu iz Novog Sadasa 3:0, po setovima 25:23, 25:17 i 25:21, posle 77 minuta igre. Revanš utakmica će se odigrati naredne srede, 13. novembra u maloj sali SPC Vojvodina u Novom […]"/>
  </head>
  <body>
    <article>
      <h1>Maksimalan poraz Vojvodine u Rumuniji</h1>
      <address><time datetime="2019-11-06T18:06:11+00:00">06 Nov 2019, 18:06</time> by <a rel="author">Milos</a></address>
      <p>Vojvodina NS seme, prvak Srbije poražena je u prvoj utakmici 2. runde kvalifikacija za CEV Ligu šampiona 2020. Rumunska Arkada je u Galaciju pobedila ekipu iz Novog Sadasa 3:0, po setovima 25:23, 25:17 i 25:21, posle 77 minuta igre.</p>
      <p>Revanš utakmica će se odigrati naredne srede, 13. novembra u maloj sali SPC Vojvodina u Novom Sadu od 17.30 časova.</p>
      <p>Po propozicijama CEV, za pobede od 3:0 i 3:1 pobednik dobija 3 boda. Ukoliko se meč završi rezultatom 3:2, pobednik dobija 2, a poraženi 1 bod. Ukoliko obe ekipe imaju isti broj pobeda i bodova, o ukupnom pobedniku će odlučiti „zlatni set“, koji će se odigrati odmah po završetku druge utakmice. „Zlatni set“ se igra do 15 poena.</p>
      <p>Ukoliko eliminišu Rumune, Novosađani će u 3. rundi (19 – 21. novembra i 26 – 28. novembra) igrati protiv pobednika dvomeča Šahtjor Soligorsk (BLR) – VaLePa Sastamala (FIN).</p>
      <p>Poražena ekipa iz duela Vojvodina NS seme – Arkada Galaci igraće u šesnaestini finala Kupa CEV 2020. protiv Savo Volej Kuopija iz Finske. Prvi meč će se odigrati 11. decembra u Finskoj, a revanš sedam dana kasnije u Rumuniji ili Srbiji.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/10/25/ako-prodje-kvalifikacije-vosa-u-ligi-sampiona-protiv-poljaka-nemaca-i-belgijanaca/"/>
        <a href="https://www.sportskacentrala.com/2019/07/17/vojvodina-dovela-pojacanje-za-ligu-sampiona/"/>
        <a href="https://www.sportskacentrala.com/2019/06/26/kvalifikacije-za-ls-vojvodina-na-startu-protiv-rumuna/"/>
        <a href="https://www.sportskacentrala.com/2019/06/19/sest-srpskih-klubova-odustalo-od-evrope-zbog-finansijskih-razloga/"/>
        <a href="https://www.sportskacentrala.com/2019/05/01/vojvodina-odbranila-titulu-zvezda-pala-u-beogradu/"/>
        <a href="https://www.sportskacentrala.com/2019/04/29/vojvodina-ima-mec-loptu-protiv-crvene-zvezde/"/>
        <a href="https://www.sportskacentrala.com/2018/12/24/zvezda-preko-vojvodine-do-finala-kupa/"/>
        <a href="https://www.sportskacentrala.com/2018/12/05/vojvodina-eliminisana-iz-kupa-cev/"/>
        <a href="https://www.sportskacentrala.com/2018/11/13/vojvodina-bez-lige-sampiona/"/>
      </related>
    </article>
  </body>
</html>