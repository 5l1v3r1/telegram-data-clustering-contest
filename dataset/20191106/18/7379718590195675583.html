<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/06/l-appello-di-vinnik-mister-bitcoin-voglio-essere-processato-in-russia"/>
    <meta property="og:site_name" content="euronews"/>
    <meta property="article:published_time" content="2019-11-06T18:13:21+00:00"/>
    <meta property="og:title" content="L'appello di Vinnik, mr Bitcoin: &quot;Voglio essere processato in Russia&quot;"/>
    <meta property="og:description" content="Cittadino russo, 40 anni, il presunto fondatore della piattaforma Btc-e è accusato dagli Stati Uniti di avere riciclato miliardi di dollari attraverso la criptovaluta"/>
  </head>
  <body>
    <article>
      <h1>L'appello di Vinnik, mr Bitcoin: "Voglio essere processato in Russia"</h1>
      <address><time datetime="2019-11-06T18:13:21+00:00">06 Nov 2019, 18:13</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/28/23/62/773x435_cmsv2_2ed213ef-abf1-5b3b-8e96-92e71f4fe511-4282362.jpg"/>
      </figure>
      <p>Reduce da uno sciopero della fame che l'ha costretto al ricovero, Alexander Vinnik è comparso oggi davanti alla corte suprema greca. Cittadino russo, 40 anni, Vinnik è il <b>presunto il fondatore di Btc-e</b>, una delle principali piattaforme di scambio di Bitcoin. Per gli Stati Uniti <b>avrebbe riciclato miliardi di dollari attraverso la criptovaluta</b>.</p>
      <p>"Che io sia innocente o meno dovrebbe essere deciso in base alle leggi russe, non in base alle leggi di un paese con il quale non ho alcun rapporto", ha detto a Euronews Vinnik, arrestato su richiesta di Washington durante una vacanza in Grecia nel 2017.</p>
      <p>Per il suo legale, Vinnik è vittima di una persecuzione. "È un caso di violazione dei diritti umani e del diritto internazionale - ha detto il legale a Euronews -. Alexander è detenuto da 27 mesi, non è accusato di niente e non è stato processato. Chiediamo al tribunale di rilasciarlo. Non ha commesso altro crimine che favorire la libertà economica di tutti i popoli".</p>
      <p>Oltre agli Stati Uniti, <b>anche Francia e Russia hanno chiesto la sua l'estradizione</b>. Se la Corte Suprema dovesse dargli ragione, Vinnik sarà rimesso in libertà o estradato in patria.</p>
    </article>
  </body>
</html>