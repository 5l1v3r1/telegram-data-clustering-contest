<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/society/kakokairia-se-synagermo-pyrosvestiki-kai-politiki-prostasia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T18:22:27+00:00"/>
    <meta property="og:title" content="Κακοκαιρία : Σε συναγερμό Πυροσβεστική και Πολιτική Προστασία"/>
    <meta property="og:description" content="Τι να προσέξετε"/>
  </head>
  <body>
    <article>
      <h1>Κακοκαιρία : Σε συναγερμό Πυροσβεστική και Πολιτική Προστασία</h1>
      <h2>Τι να προσέξετε</h2>
      <address><time datetime="2019-11-06T18:22:27+00:00">06 Nov 2019, 18:22</time> by <a rel="author">ΤοΒΗΜΑ Team</a></address>
      <p>Το επιχειρησιακό σχέδιο για την αντιμετώπιση κινδύνων από πλημμύρες έθεσε σε εφαρμογή το Πυροσβεστικό Σώμα, μετά τις προβλέψεις της ΕΜΥ. Σύμφωνα με αυτές, έρχονται ισχυρές βροχές και καταιγίδες οι οποίες θα συνοδεύονται από χαλαζοπτώσεις και ισχυρούς ανέμους.</p>
      <p>Παράλληλα, από τη Γενική Γραμματεία Πολιτικής Προστασίας έχουν ενημερωθεί όλες οι αρμόδιες εμπλεκόμενες κρατικές υπηρεσίες, καθώς και οι Περιφέρειες και Δήμοι της χώρας, ώστε να βρίσκονται σε αυξημένη ετοιμότητα για τη λήψη μέτρων αρμοδιότητάς τους.</p>
      <p>
        <a href="https://www.in.gr/2019/11/06/politics/tsiaras-anoixto-endexomeno-genikeysis-se-olo-ton-idiotiko-tomea-tis-arsis-tis-aytepaggeltis-dioksis/">Διαβάστε ακόμη: Τσιάρας - Ανοιχτό το ενδεχόμενο γενίκευσης σε όλο τον ιδιωτικό τομέα της άρσης της αυτεπάγγελτης δίωξης</a>
      </p>
      <p>Επίσης, η ΓΓΠΠ συνιστά στους πολίτες να είναι ιδιαίτερα προσεκτικοί, μεριμνώντας για τη λήψη μέτρων αυτοπροστασίας από κινδύνους που προέρχονται από την εκδήλωση των έντονων καιρικών φαινομένων.</p>
      <figure>
        <iframe data-src="https://twitter.com/GSCP_GR/status/1192048583098408960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Οι οδηγίες της Πυροσβεστικής</h3>
      <p>Σε περιοχές όπου προβλέπεται η εκδήλωση έντονων φαινομένων από την Πυροσβεστική απευθύνεται έκκληση στους πολίτες ώστε:</p>
      <ul>
        <li>Να ασφαλίσουν αντικείμενα τα οποία αν παρασυρθούν από τα έντονα καιρικά φαινόμενα ενδέχεται να προκαλέσουν καταστροφές ή τραυματισμούς.</li>
        <li>Να βεβαιωθούν ότι τα λούκια και οι υδρορροές των κατοικιών δεν είναι φραγμένα και λειτουργούν κανονικά.</li>
        <li>Να αποφεύγουν να διασχίζουν χειμάρρους και ρέματα, πεζοί ή με όχημα, κατά τη διάρκεια καταιγίδων και βροχοπτώσεων, αλλά και για αρκετές ώρες μετά το τέλος της εκδήλωσής τους.</li>
        <li>Να αποφεύγουν τις εργασίες υπαίθρου και δραστηριότητες σε θαλάσσιες και παράκτιες περιοχές, κατά τη διάρκεια εκδήλωσης των έντονων καιρικών φαινομένων.</li>
        <li>Να προφυλαχτούν αμέσως κατά τη διάρκεια μιας χαλαζόπτωσης. Να καταφύγουν σε κτίριο ή σε αυτοκίνητο και να μην εγκαταλείπουν τον ασφαλή χώρο, παρά μόνο όταν βεβαιωθούν ότι η καταιγίδα πέρασε. Η χαλαζόπτωση μπορεί να είναι πολύ επικίνδυνη και για τα ζώα.</li>
        <li>Να αποφύγουν τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κλπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).</li>
      </ul>
      <p>Πληροφορίες αναφορικά με την προστασία από έκτακτα καιρικά φαινόμενα υπάρχουν στην ιστοσελίδα και στους επίσημους λογαριασμούς του Πυροσβεστικού Σώματος, στο Facebook και στο Twitter, ενώ για τον καιρό στην <a href="http://www.hnms.gr/emy/el/">ιστοσελίδα της ΕΜΥ</a>.</p>
      <p>Επίσης, για την κατάσταση σε κάθε περιοχή οι πολίτες μπορούν να πληροφορούνται από την <a href="http://www.astynomia.gr/newsite.php?&amp;lang=">ιστοσελίδα της ΕΛ.ΑΣ</a> και για οδηγίες στην <a href="https://www.civilprotection.gr/el">ιστοσελίδα της ΓΓΠΠ</a>.</p>
      <p>
        <a href="https://www.tovima.gr/2019/11/06/culture/spoudaia-ekdilosi-tis-alter-ego-sta-giannena-gia-tis-megales-sxoles-ton-ioanninon-kai-ton-ipeirotiko-eyergetismo/">Σπουδαία εκδήλωση της Alter Ego στα Γιάννενα για τις «Μεγάλες Σχολές των Ιωαννίνων και τον Ηπειρώτικο Ευεργετισμό»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/05/society/kakokairia-entyposiako-roll-cloud-skepase-tin-attiki/"/>
        <a href="https://www.tovima.gr/2019/11/04/society/kakokairia-zimies-apo-tis-kataigides-se-ileia-axaia-kai-mesologgi/"/>
        <a href="https://www.tovima.gr/2019/11/04/society/attiki-kakokairia-kai-xaos-stous-dromous/"/>
        <a href="https://www.tovima.gr/2019/11/03/society/kataigides-kai-thyellodeis-anemoi-tha-sarosoun-ti-xora/"/>
        <a href="https://www.tovima.gr/2019/11/03/society/kairos-kakokairia-eos-to-proi-tis-tritis/"/>
        <a href="https://www.tovima.gr/2019/11/02/society/kairos-stadiaki-veltiosi-pou-tha-vreksei/"/>
        <a href="https://www.tovima.gr/2019/10/31/society/kriti-anoiksan-oi-ouranoi/"/>
        <a href="https://www.tovima.gr/2019/10/31/society/kakokairia-soou-keraynon-to-apogeyma-tis-pemptis-stin-attiki/"/>
        <a href="https://www.tovima.gr/2019/10/31/society/mplak-aout-se-polles-perioxes-tis-attiki-logo-vroxoptosi-i-emy-proeidopoiei-gia-to-epomeno-dioro/"/>
        <a href="https://www.tovima.gr/2019/10/29/society/kairos-ti-einai-o-antikyklonas-pou-den-afinei-to-kalokairi-na-fygei/"/>
        <a href="https://www.tovima.gr/2019/10/25/society/kairos-paramenei-kalokairinos-o-kairos-kai-tin-paraskeyi/"/>
      </related>
    </article>
  </body>
</html>