<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191106-vykladach-ta-aktor-shho-vidomo-pro-vitaliya-zhygalina/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T18:22:22+00:00"/>
    <meta property="og:title" content="Викладач та актор: що відомо про Віталія Жигаліна"/>
    <meta property="og:description" content="6 листопада стало відомо про смерть Віталія Жигаліна. Факти ICTV зібрали найважливішу інформацію про російського актора."/>
  </head>
  <body>
    <article>
      <h1>Викладач та актор: що відомо про Віталія Жигаліна</h1>
      <address>
        <time datetime="2019-11-06T18:22:22+00:00">06 Nov 2019, 18:22</time>
      </address>
      <p>6 листопада стало відомо про смерть Віталія Жигаліна. Факти ICTV зібрали найважливішу інформацію про російського актора.</p>
      <p>Майбутній актор Віталій Жигалін народився 31 липня 1972 року.</p>
      <p>У 1995 році він закінчив Воронезький державний інститут і в тому ж році став актором Самарського драматичного театру.</p>
      <p>Жигалін прослужив там 25 років. Паралельно з роботою в театрі він вів викладацьку діяльність.</p>
      <p>Акторові вдалося створити велику кількість багатогранних та яскравих образів. Однією з його останніх ролей став Хедлі у спектаклі Втеча з Шоушенка.</p>
      <blockquote>– Віталій Іванович був безстрашним і рішучим артистом, завжди відстоював свою думку та унікальну позицію на сцені, – розповідають колеги про Жигаліна.</blockquote>
      <p>
        <b>Читайте: </b>
        <a href="https://fakty.com.ua/ua/showbiz/20191106-pomer-aktor-serialu-vulytsi-rozbytyh-lihtariv-vitalij-zhygalin/">Помер актор серіалу Вулиці розбитих ліхтарів Віталій Жигалін</a>
      </p>
      <p>З 2002 року він почав грати в кіно. Велику популярність йому принесла роль у серіалі Вулиці розбитих ліхтарів.</p>
      <p>Всього він знявся у 19 роботах, серед яких Таємниці слідства, Біла ніч, Морські дияволи, Внутрішнє розслідування.</p>
      <p>Незадовго до смерті Жигалін перестав виступати у театрі, оскільки багато часу проводив в лікарні через хворобу.</p>
      <p>У вільний час актор їздив на риболовлю.</p>
      <p>Факти ICTV також писали про те, що у французької актриси <a href="https://fakty.com.ua/ua/showbiz/20191106-katrin-denov-perenesla-insult/">Катрін Деньов стався ішемічний інсульт.</a></p>
      <p><b>Фото:</b> <a href="https://www.youtube.com/watch?v=DCF3PDFrkx8">NARAN_OFFICIAL</a> (Скріншот)</p>
    </article>
  </body>
</html>