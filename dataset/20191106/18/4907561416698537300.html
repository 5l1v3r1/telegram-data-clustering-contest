<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/istanbul-tarim-ve-orman-mudurlugunden-ispanak-aciklamasi-2217465"/>
    <meta property="og:site_name" content="Posta"/>
    <meta property="article:published_time" content="2019-11-06T18:37:07+00:00"/>
    <meta property="og:title" content="İstanbul Tarım ve Orman Müdürlüğü'nden 'ıspanak' açıklaması"/>
    <meta property="og:description" content="İstanbul İl Tarım ve Orman Müdürlüğü ıspanaktan kaynaklandığı iddia edilen zehirlenme olayları hakkında açıklama yaptı. Yapılan açıklamada, Ispanak gibi yeşil yapraklı sebzelerin tüketilmeden önce yabancı otların dikkatlice ayıklanması ve çok iyi bir şekilde temizlendikten sonra tüketilmesi oldukça önemlidir. Vatandaşlarımız gönül rahatlığı ile ıspanak tüketebilirler. denildi"/>
  </head>
  <body>
    <article>
      <h1>İstanbul Tarım ve Orman Müdürlüğü'nden 'ıspanak' açıklaması</h1>
      <address>
        <time datetime="2019-11-06T18:37:07+00:00">06 Nov 2019, 18:37</time>
      </address>
      <h3>İstanbul İl Tarım ve Orman Müdürlüğü ıspanaktan kaynaklandığı iddia edilen zehirlenme olayları hakkında açıklama yaptı. Yapılan açıklamada, Ispanak gibi yeşil yapraklı sebzelerin tüketilmeden önce yabancı otların dikkatlice ayıklanması ve çok iyi bir şekilde temizlendikten sonra tüketilmesi oldukça önemlidir. Vatandaşlarımız gönül rahatlığı ile ıspanak tüketebilirler. '' denildi</h3>
      <p><a href="https://www.posta.com.tr/haberler/istanbul-il-tarim-ve-orman-mudurlugu">İstanbul İl Tarım ve Orman Müdürlüğü </a>tarafından yapılan açıklamada, ''Bakanlığımıza ulaşan tüm ihbarlar değerlendirilmiş; ayrıca, sağlık kuruluşlarına başvuranların evlerinden ve <a href="https://www.posta.com.tr/haberler/ispanak">ıspanak</a> satın aldıkları işletmelerden numuneler alınmış, analiz edilmek üzere Bakanlığımız laboratuvarlarına gönderilmiştir. Mikrobiyolojik analizlerde zehirlenmeye sebep olacak herhangi bir mikroorganizma tespit edilmemiştir. Nitrat ve nitrit kalıntısı yönünden yapılan analizlerde herhangi bir bulguya rastlanmamıştır. Vatandaşlarımız gönül rahatlığı ile ıspanak tüketebilirler." denildi. </p>
      <h3>Zehirlenmeye sebep olacak herhangi bir mikroorganizma tespit edilmemiştir</h3>
      <p>İstanbul İl Tarım ve Orman Müdürlüğü geçtiğimiz Cumartesi günü İstanbul'da 149 kişinin ıspanak yedikten sonra rahatsızlanmasının ardından başlatılan analiz ve inceleme çalışmaları hakkında açıklama yaptı.</p>
      <p>Açıklamada, "Bakanlığımıza ulaşan tüm ihbarlar değerlendirilmiş; ayrıca, sağlık kuruluşlarına başvuranların evlerinden ve ıspanak satın aldıkları işletmelerden numuneler alınmış, analiz edilmek üzere Bakanlığımız laboratuvarlarına gönderilmiştir. Mikrobiyolojik analizlerde zehirlenmeye sebep olacak herhangi bir mikroorganizma tespit edilmemiştir.</p>
      <figure>
        <img src="https://i.pstimaj.com/img/75/640x0/5dc314ae66a97cfad272c46e"/>
      </figure>
      <p>Nitrat ve nitrit kalıntısı yönünden yapılan analizlerde herhangi bir bulguya rastlanmamıştır. Ispanağın içeresinde tespit edilen yabancı otların zehirlenmeye neden olabileceği şüphesi üzerine laboratuvarlarımızda yapılan ileri analizlerde yabani otlarda "atropin ve scopalamin" maddeleri tespit edilmiştir. Analiz sonuçlarına göre, ıspanakların satıldığı marketlerden, manavlardan ve sebze meyye hallerinden başlanarak, geri izleme yapılmış ve üretim yerleri tespit edilmiştir.</p>
      <h3>Nitrit ve nitrat analizleri yönünden uygunsuzluk tespit edilmemiştir</h3>
      <p>Geri izleme kapsamında sebze meyve hallerinden ve tarlalardan ıspanak numuneleri alınmıştır. Alınan ıspanak numuneleri atropin, scopalamin, pestisit, ağır metal (kurşun, kadmiyum, arsenik), nitrit ve nitrat analizleri yapılmak üzere laboratuvara gönderilmiştir. Alınan numunelerde 620 çeşit pestisit ve herbisit (zirai mücadele ilacı) ile ilgili analiz yapılmıştır.</p>
      <p>Akut zehirlenmeye neden olacak herhangi bir etken maddeye rastlanmamıştır. Ayrıca; atropin, scopalamin, ağır metal (kurşun, kadmiyum, arsenik), nitrit ve nitrat analizleri yönünden uygunsuzluk tespit edilmemiştir. Sebzelerin tazeliğinin korunması ve daha güzel görünmesi amacıyla satış noktalarında antifriz kullanıldığı yönündeki iddialar üzerine de alınan ıspanak örnekleri antifriz etken maddeleri bakımından taranmış, herhangi bir olumsuzluk tespit edilmemiştir.</p>
      <h3>''Vatandaşlarımız gönül rahatlığı ile ıspanak tüketebilirler''</h3>
      <p>Ancak, sebze meyve hallerinden ve tarlalardan alınan ıspanakların içerisine karışmış olan yabancı otların ayıklanmasıyla elde edilen numunelerin yapılan analizlerinde "atropin ve scopalamin" maddelerine rastlanmıştır. Söz konusu maddelerin yer aldığı otlara ilişkin tanımlama işlemleri yapılmıştır. Bu otlar halk dilinde Datura Stramonium (Şeytan Elması) ve Atropa Belladonna (Güzel Avrat Otu) tabir edilen yabani otlardır." denildi.</p>
      <p>
        <b>Açıklamanın devamında şu ifadeler yer aldı:</b>
      </p>
      <p>"Ispanak gibi yeşil yapraklı sebzelerin tüketilmeden önce yabancı otların dikkatlice ayıklanması ve çok iyi bir şekilde temizlendikten sonra tüketilmesi oldukça önemlidir. Vatandaşlarımız gönül rahatlığı ile ıspanak tüketebilirler. Bakanlığımız tarafından düzenli olarak gıdanın üretimi, ambalajlanması, depolanması dahil olmak üzere satışına kadar ki tüm aşamalarda denetim yapılmakta ve gerek görüldüğünde analiz amacıyla numune alınmaktadır. Eylül 2019 ayı itibariyle 961 bin 505 denetim yapılmış olup denetimlerimiz devam etmektedir. Gıda konusunda yapılacak her türlü ihbar ve şikayet, Bakanlığımız tarafından hassasiyetle değerlendirilmektedir. Vatandaşlarımız bu bildirimlerini il ve ilçe müdürlüklerimize, ayrıca ALO 174 Gıda Hattına yapabilirler."</p>
      <h3>#olayıngeçmişi</h3>
      <p>İstanbul İl Sağlık Müdürlüğü, ıspanağa karışan yabancı otlardan zehirlenme nedeniyle hastanelere toplamda 108 kişinin başvurduğunu açıklamıştı.</p>
      <p>Açıklamada, "Bu otların tüketiminin klinik bulguları; görme bulanıklığı, cilt kuruluğu, taşikardi, kabızlık ve bazen hipertansiyon belirtileri şeklinde görülebilmektedir. Şu an itibari ile hastalarımızın herhangi bir hayati tehlikesi söz konusu değildir.Ayrıca, sosyal medya üzerinden kaynağı belli olmayan birçok paylaşım yapılmış olup, resmi makamlar tarafından doğrulanmadıkça hiçbir bilgiyi dikkate almayınız" ifadeleri yer aldı. </p>
      <p>Mehmet İlkay ÖZER/İSTANBUL (DHA)</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/ilk-askim-lafi-yilmaz-erdogani-sevindirdi-2217243">
          <img src="https://i.pstimaj.com/img/100/180x95/5dc2536266a97cd801601648"/>
        </a>
      </figure>
      <p>
        <a href="https://www.posta.com.tr/ilk-askim-lafi-yilmaz-erdogani-sevindirdi-2217243">1 ‘İlk aşkım’ lafı Yılmaz Erdoğan'ı sevindirdi</a>
      </p>
      <figure>
        <a href="https://www.posta.com.tr/amsterdam-schiphol-havalimaninda-yanlis-alarm-panigi-2217491">
          <img src="https://i.pstimaj.com/img/100/180x95/5dc33ef566a97c06007603cc"/>
        </a>
      </figure>
      <p>
        <a href="https://www.posta.com.tr/amsterdam-schiphol-havalimaninda-yanlis-alarm-panigi-2217491">2 Amsterdam Schiphol Havalimanı'nda yanlış alarm paniği</a>
      </p>
      <figure>
        <a href="https://www.posta.com.tr/iletisim-baskani-fahrettin-altun-acikladi-bagdadinin-butun-aile-uyeleri-gozaltina-alindi-2217488">
          <img src="https://i.pstimaj.com/img/100/180x95/5dc33bcbae298b6089473d1d"/>
        </a>
      </figure>
      <p>
        <a href="https://www.posta.com.tr/iletisim-baskani-fahrettin-altun-acikladi-bagdadinin-butun-aile-uyeleri-gozaltina-alindi-2217488">3 İletişim Başkanı Fahrettin Altun açıkladı: Bağdadi'nin...</a>
      </p>
      <figure>
        <a href="https://www.posta.com.tr/cumhurbaskani-erdogan-trump-ile-telefonda-gorustu-2217480">
          <img src="https://i.pstimaj.com/img/100/180x95/5dc32c2466a97cfad1f14160"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-trump-ile-telefonda-gorustu-2217480">4 Cumhurbaşkanı Erdoğan Trump ile telefonda görüştü</a>
      </p>
      <figure>
        <a href="https://www.posta.com.tr/6-kasim-sayisal-loto-cekilis-sonuclari-2217484">
          <img src="https://i.pstimaj.com/img/100/180x95/5dc3321cae298b57392050d3"/>
        </a>
      </figure>
      <p>
        <a href="https://www.posta.com.tr/6-kasim-sayisal-loto-cekilis-sonuclari-2217484">5 6 Kasım Sayısal Loto çekiliş sonuçları</a>
      </p>
      <figure>
        <a href="https://www.posta.com.tr/sans-topu-cekildi-6-kasim-sans-topu-sonuclari-2217481">
          <img src="https://i.pstimaj.com/img/100/180x95/5dc33021ae298b573a72eddc"/>
        </a>
      </figure>
      <p>
        <a href="https://www.posta.com.tr/sans-topu-cekildi-6-kasim-sans-topu-sonuclari-2217481">6 Şans Topu çekildi (6 Kasım Şans Topu sonuçları)</a>
      </p>
      <figure>
        <a href="https://www.posta.com.tr/kyk-burs-ve-kredi-sonuclari-aciklandi-mi-kyk-sonuc-sorgulama-2217478">
          <img src="https://i.pstimaj.com/img/100/180x95/5dc3226d66a97cfb5ecfd66c"/>
        </a>
      </figure>
      <p>
        <a href="https://www.posta.com.tr/kyk-burs-ve-kredi-sonuclari-aciklandi-mi-kyk-sonuc-sorgulama-2217478">7 KYK burs ve kredi sonuçları açıklandı mı? KYK sonuç so...</a>
      </p>
      <figure>
        <a href="https://www.posta.com.tr/hastanede-yatan-cagla-sikelden-haber-var-2217479">
          <img src="https://i.pstimaj.com/img/100/180x95/5dc3282eae298b573a72edd0"/>
        </a>
      </figure>
      <p>
        <a href="https://www.posta.com.tr/hastanede-yatan-cagla-sikelden-haber-var-2217479">8 Hastanede yatan Çağla Şıkel'den haber var</a>
      </p>
      <figure>
        <a href="https://www.posta.com.tr/murat-bozdan-ayrilan-asli-enverin-keyfi-yerinde-2217477">
          <img src="https://i.pstimaj.com/img/100/180x95/5dc32326ae298b56c40502e0"/>
        </a>
      </figure>
      <p>
        <a href="https://www.posta.com.tr/murat-bozdan-ayrilan-asli-enverin-keyfi-yerinde-2217477">9 Murat Boz'dan ayrılan Aslı Enver'in keyfi yerinde</a>
      </p>
      <figure>
        <a href="https://www.posta.com.tr/unlu-sarkici-hadise-sozunu-tuttu-edanur-ile-gorustu-2217466">
          <img src="https://i.pstimaj.com/img/100/180x95/5dc3163a66a97cfb5ecfd65c"/>
        </a>
      </figure>
      <p>
        <a href="https://www.posta.com.tr/unlu-sarkici-hadise-sozunu-tuttu-edanur-ile-gorustu-2217466">10 Ünlü şarkıcı Hadise sözünü tuttu, Edanur ile görüştü</a>
      </p>
      <related>
        <a href="https://www.posta.com.tr/uzmanindan-dul-avrat-otu-uyarisi-kucuk-boy-ispanak-alin-haber-fotograf-2217196"/>
      </related>
      <related>
        <a href="https://www.posta.com.tr/dul-avrat-otu-nedir-guzelavrat-otu-nedir-avrat-otunun-zararlari-nelerdir-2217198"/>
      </related>
      <related>
        <a href="https://www.posta.com.tr/uzmanlar-uyardi-sebzeleri-sirkeli-su-yerine-karbonatla-yikayin-haber-fotograf-2217199"/>
      </related>
      <related>
        <a href="https://www.posta.com.tr/ispanak-zehirlenmesi-nasil-anlasilir-2217427"/>
      </related>
    </article>
  </body>
</html>