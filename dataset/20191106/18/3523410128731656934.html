<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638526/%D9%BE%DB%8C%D8%AF%D8%A7-%D8%B4%D8%AF%D9%86-%D9%85%D9%81%D9%82%D9%88%D8%AF%D8%A7%D9%86-%D8%B2%D9%84%D8%B2%D9%84%D9%87-%D8%A7%D9%85%D8%B1%D9%88%D8%B2-%D8%AF%D8%B1-%DA%A9%D9%88%D9%87%D8%B3%D8%AA%D8%A7%D9%86-%D8%AF%D8%B4%D8%AA-%D8%AC%DB%8C%D8%AD%D9%88%D9%86-%D8%A8%D9%86%D8%AF%D8%B1%D8%AE%D9%85%DB%8C%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T18:31:00+00:00"/>
    <meta property="og:title" content="پیدا شدن مفقودان زلزله امروز در کوهستان دشت جیحون بندرخمیر"/>
    <meta property="og:description" content="دهیار روستای دشت جیحون بخش مرکزی بندرخمیر گفت: دو نفر از مفقود شدگان زلزله امروز در کوهستان پیدا شدند و یک از آنان دچار شکستگی از ناحیه کمر شده است."/>
  </head>
  <body>
    <article>
      <h1>
        <a href="https://www.bultannews.com/fa/news/638526/%D9%BE%DB%8C%D8%AF%D8%A7-%D8%B4%D8%AF%D9%86-%D9%85%D9%81%D9%82%D9%88%D8%AF%D8%A7%D9%86-%D8%B2%D9%84%D8%B2%D9%84%D9%87-%D8%A7%D9%85%D8%B1%D9%88%D8%B2-%D8%AF%D8%B1-%DA%A9%D9%88%D9%87%D8%B3%D8%AA%D8%A7%D9%86-%D8%AF%D8%B4%D8%AA-%D8%AC%DB%8C%D8%AD%D9%88%D9%86-%D8%A8%D9%86%D8%AF%D8%B1%D8%AE%D9%85%DB%8C%D8%B1">پیدا شدن مفقودان زلزله امروز در کوهستان دشت جیحون بندرخمیر</a>
      </h1>
      <h2>دهیار روستای دشت جیحون بخش مرکزی بندرخمیر گفت: دو نفر از مفقود شدگان زلزله امروز در کوهستان پیدا شدند و یک از آنان دچار شکستگی از ناحیه کمر شده است.</h2>
      <address><time datetime="2019-11-06T18:31:00+00:00">06 Nov 2019, 18:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سجلی، دهیار روستای دشت جیحون بخش مرکزی شهرستان بندرخمیر گفت: دو نفر از <b>مفقود</b> شدگان <b>زلزله</b> امروز در کوهستان پیدا شدند و یک از آنان دچار شکستگی از ناحیه کمر شده است.</p>
      <p>او افزود: این دو نفر برای برداشت عسل کوهی به کوه‌های اطراف <b>دشت جیحون</b> رفته بودند که هنگام زلزله به علت ریزش کوه یکی از آنان مصدم شد.</p>
      <p>دهیار روستای دشت جیحون بخش مرکزی شهرستان بندرخمیر گفت: حسن سعادت نیا یکی از مفقودان با تلفن همراه سلامت خود را اطلاع داد، اما از احمد یزدانخواه خبری نبود و با کمک اهالی روستا او در حالی که از ناحیه کمر مصدوم شده بود در کوه پیدا شد.</p>
      <p>سجلی افزود: اکنون آمبولانس اورژانس برای کمک به مصدوم دامنه کوه اعزام شده است.</p>
      <p>ظهر امروز زمین لرزه‌ای به بزرگی ۵.۴ ریشتر بین دشت جیحون و رودبار رخ داد که باعث ریزش سنگ از کوه های اطراف و ایجاد گرد و غبار در ارتفاعات منطقه شد.</p>
      <p>روستای دشت جیحون با ۳۰۵ نفر جمعیت و ۸۲ خانوار در ۱۱۰ کیلومتری بخش مرکزی بندرخمیر واقع است.</p>
    </article>
  </body>
</html>