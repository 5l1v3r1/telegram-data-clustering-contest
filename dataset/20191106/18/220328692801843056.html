<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/ukrepikha-kolonite-na-goreliya-most-kray-dupnitsa-406054.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T18:28:34+00:00"/>
    <meta property="og:title" content="Укрепиха колоните на горелия мост край Дупница"/>
    <meta property="og:description" content="Усилени са 13 колони, остава да бъде завършена още една"/>
  </head>
  <body>
    <article>
      <h1>Укрепиха колоните на горелия мост край Дупница</h1>
      <address><time datetime="2019-11-06T18:28:34+00:00">06 Nov 2019, 18:28</time> by <a rel="author">Редактори</a></address>
      <p>Продължава ремонтът на моста на автомагистрала Струма край Дупница, увреден от пожара в депото за вторични суровини от 13 август.</p>
      <p>Днес се наливаше бетон в една от двете ремонтирани дилатационни фуги на моста. Усилени са 13 колони, остава да бъде завършена още една.</p>
      <p>След пожара 14-те засегнати от огъня колони бяха обелени до здраво, а след това усилени.</p>
      <p>Пътната агенция съобщи, че от пожара са засегнати 13 колони, от които 5 сериозно, няколко стоманено-бетонни греди, отводнители и лагерът на моста, който обира амплитудите при разширяване и свиване. Констатацията на експертите след пожара бе, че части от моста и двете платна са силно засегнати, поради което платното за Благоевград е затворено вече трети месец.</p>
      <p>Движението към Благоевград и София се осъществява двупосочно в платното към столицата.</p>
    </article>
  </body>
</html>