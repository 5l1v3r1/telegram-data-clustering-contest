<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425209/mia-karekla-proponhth-sthn-a-kathgoria-trizei-kai-malista-poly-entona"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T18:10:01+00:00"/>
    <meta property="og:title" content="Μια καρέκλα προπονητή στην Α' Κατηγορία, τρίζει και μάλιστα πολύ έντονα"/>
    <meta property="og:description" content="-Και όμως μια καρέκλα προπονητή στην Α' Κατηγορία, τρίζει και μάλιστα πολύ έντονα, όπως λένε οι δικές μου πληροφορίες... Και ίσως σημειωθούν εξελίξεις σύντομα..."/>
  </head>
  <body>
    <article>
      <h1>Μια καρέκλα προπονητή στην Α' Κατηγορία, τρίζει και μάλιστα πολύ έντονα</h1>
      <h2>Όταν μιλάει ο Γκαστόνε</h2>
      <address>
        <time datetime="2019-11-06T18:10:01+00:00">06 Nov 2019, 18:10</time>
      </address>
      <p>
        <b>-Και όμως μια καρέκλα προπονητή στην Α' Κατηγορία, τρίζει και μάλιστα πολύ έντονα, όπως λένε οι δικές μου πληροφορίες... Και ίσως σημειωθούν εξελίξεις σύντομα...</b>
      </p>
      <p>-Η ειρωνεία είναι ότι η ομάδα αυτή, της οποίας το όνομα μην περιμένετε να αποκαλύψω σήμερα, δείχνει το τελευταίο διάστημα ένα πολύ καλύτερο πρόσωπο σε σχέση με το ξεκίνημα...</p>
      <p>
        <b>-Αλλά απ' ό,τι φαίνεται αυτό δεν είναι ικανό για να εξομαλύνει τις σχέσεις που φαινομενικά δεν είναι και τόσο καλές και το γυαλί έχει ραγίσει...</b>
      </p>
      <p>-Νομίζω ότι πολύ σύντομα θα πρέπει να περιμένουμε εξελίξεις και ενδεχομένως θα έχουμε αλλαγές. Θα δείξει...</p>
      <p>
        <b>-Μόνο τυχαία δεν είναι η μέχρι τώρα πορεία του Αστέρα. Εκεί στην Παστίδα έχουν κάνει κάτι πολύ σημαντικό...</b>
      </p>
      <p>-Πήραν τους παίκτες του Εφηβικού τους και τα τελευταία δυο χρόνια τους έδωσαν χρόνο συμμετοχής στην ανδρική ομάδα. Και τα αποτελέσματα είναι ορατά...</p>
      <p>
        <b>-Έχουν κάνει με τον καλύτερο τρόπο αυτό που πρέπει να κάνουν όλες οι ομάδες του τοπικού και θα έπρεπε μάλιστα να είναι το αυτονόητο...</b>
      </p>
      <p>-Να έχουν εφηβικό τμήμα και από εκεί και πέρα να προωθούν στην ανδρική ομάδα τα παιδιά που αξίζουν και έχουν προοπτική να εξελιχθούν... Τόσο απλά...</p>
      <p>
        <b>-Αυτό έγινε στην Παστίδα τα τελευταία χρόνια. Και να που ήρθε η ώρα να φανούν τα αποτελέσματα εντός αγωνιστικού χώρου...</b>
      </p>
      <p>-Δεν είναι λοιπόν καθόλου τυχαίο αυτό που έχει συμβεί. Είναι η λογική εξέλιξη των πραγμάτων. Έτσι είναι το ποδόσφαιρο όταν ακολουθείς τα σωστά βήματα...</p>
    </article>
  </body>
</html>