<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948041"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T18:30:58+00:00"/>
    <meta property="og:title" content="సీఎం ఫడణ్‌వీస్‌తో భేటీ అయిన శివసేన మంత్రులు"/>
    <meta property="og:description" content="ADVT ముంబై : మహారాష్ట్ర రాజకీయాల్లో అత్యంత కీలక పరిణామం చోటు చేసుకుంది. బీజేపీ, శివసేనకు మధ్య ఏర్పడిన ప్రతిష్టంభన నేపథ్యంలో మొట్టమొదటి సారిగా శివసేన మంత్రులు ఆపద్ధర్మ సీఎం దేవేంద్ర ఫడణ్‌వీస్‌తో భేటీ అయ్యారు. మహారాష్ట్ర రైతాంగం సంక్షోభంపై చర్చించడానికి శివసేనకు చెందిన ఆరుగురు మంత్రులను సీఎం ఫడణ్‌వీస్ ఆహ్వానించారు. అయితే ఈ సమావేశంలో ఈ అంశంతో పాటు ప్రభుత్వ ఏర్పాటుపై కూడా చర్చ జరిగినట్లు సమాచారం. ఈ సమావేశానికి ఏక్‌నాథ్ షిండే, రామ్‌దాస్ కదమ్‌తో పాటు మరికొందరు హాజరయ్యారు.  ఈ సందర్భంగా బీజేపీ నేత సుధీర్ మున్‌గంటివార్ మాట్లాడుతూ... ‘‘బీజేపీ నుంచి శివసేనను ఎవ్వరూ వేరుచేయలేరు. ఇద్దరమూ కలిసే ఉన్నాం. మేము మంచి వార్త కోసం ఎదురు చూస్తున్నాం. ఆ శుభవార్త ఏ క్షణంలోనైనా రావొచ్చు.’’ అని ముదిగంటివార్ ప్రకటించారు. ఈ సమావేశం తర్వాత బీజేపీ మంత్రులు సీఎం ఫడణ్‌వీస్‌తో భేటీ అయ్యారు. ఒకవేళ శివసేనతో డీల్ కుదిరితే వారికి ఏఏ మంత్రిత్వ శాఖలు కేటాయించాలి, సీఎం పదవిపై 50:50 ఫార్ములా పై ఏం చేయాలని బీజేపీ మంత్రులు సీఎం ఫడణ్‌వీస్‌తో చర్చించారు."/>
  </head>
  <body>
    <article>
      <h1>సీఎం ఫడణ్‌వీస్‌తో భేటీ అయిన శివసేన మంత్రులు</h1>
      <address>
        <time datetime="2019-11-06T18:30:58+00:00">06 Nov 2019, 18:30</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>ముంబై :</b> మహారాష్ట్ర రాజకీయాల్లో అత్యంత కీలక పరిణామం చోటు చేసుకుంది. బీజేపీ, శివసేనకు మధ్య ఏర్పడిన ప్రతిష్టంభన నేపథ్యంలో మొట్టమొదటి సారిగా శివసేన మంత్రులు ఆపద్ధర్మ సీఎం దేవేంద్ర ఫడణ్‌వీస్‌తో భేటీ అయ్యారు. మహారాష్ట్ర రైతాంగం సంక్షోభంపై చర్చించడానికి శివసేనకు చెందిన ఆరుగురు మంత్రులను సీఎం ఫడణ్‌వీస్ ఆహ్వానించారు. అయితే ఈ సమావేశంలో ఈ అంశంతో పాటు ప్రభుత్వ ఏర్పాటుపై కూడా చర్చ జరిగినట్లు సమాచారం. ఈ సమావేశానికి ఏక్‌నాథ్ షిండే, రామ్‌దాస్ కదమ్‌తో పాటు మరికొందరు హాజరయ్యారు.  ఈ సందర్భంగా బీజేపీ నేత సుధీర్ మున్‌గంటివార్ మాట్లాడుతూ... ‘‘బీజేపీ నుంచి శివసేనను ఎవ్వరూ వేరుచేయలేరు. ఇద్దరమూ కలిసే ఉన్నాం. మేము మంచి వార్త కోసం ఎదురు చూస్తున్నాం. ఆ శుభవార్త ఏ క్షణంలోనైనా రావొచ్చు.’’ అని ముదిగంటివార్ ప్రకటించారు. ఈ సమావేశం తర్వాత బీజేపీ మంత్రులు సీఎం ఫడణ్‌వీస్‌తో భేటీ అయ్యారు. ఒకవేళ శివసేనతో డీల్ కుదిరితే వారికి ఏఏ మంత్రిత్వ శాఖలు కేటాయించాలి, సీఎం పదవిపై 50:50 ఫార్ములా పై ఏం చేయాలని బీజేపీ మంత్రులు సీఎం ఫడణ్‌వీస్‌తో చర్చించారు.</p>
    </article>
  </body>
</html>