<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-yuvraj-singh-speaks-out-on-comparisons-between-shivam-dube-and-him-2835706.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T18:23:03+00:00"/>
    <meta property="og:title" content="युवराज ने लगातार पांच छक्के लगा चुके शिवम दूबे के लिए बड़ी बात"/>
    <meta property="og:description" content="मुंबई के रहने वाले शिवम दुबे ने बीते रविवार को बांग्लादेश के खिलाफ खेले गए पहले टी-20 मैच से इंटरनेशनल पदार्पण किया। उनकी तुलना तभी से पूर्व हरफनमौला खिलाड़ी युवराज सिंह से की जा रही है क्योंकि उनमें..."/>
  </head>
  <body>
    <article>
      <h1>युवराज ने लगातार पांच छक्के लगा चुके शिवम दूबे के लिए बड़ी बात</h1>
      <address><time datetime="2019-11-06T18:23:03+00:00">06 Nov 2019, 18:23</time> by <a rel="author">एजेंसी,नई दिल्ली</a></address>
      <p>मुंबई के रहने वाले शिवम दुबे ने बीते रविवार को बांग्लादेश के खिलाफ खेले गए पहले टी-20 मैच से इंटरनेशनल पदार्पण किया। उनकी तुलना तभी से पूर्व हरफनमौला खिलाड़ी युवराज सिंह से की जा रही है क्योंकि उनमें गेंद को उसी तरह से प्रहार करने की क्षमता है जिस तरह से युवराज के पास थी। पहले मैच में हालांकि शिवम कुछ कमाल नहीं दिखा पाए और तीन गेंदों पर सिर्फ एक रन ही बना सके। </p>
      <p>शिवम और युवराज की तकनीक लगभग एक जैसी है इसलिए इन दोनों की तुलना की जाने लगी है लेकिन युवराज ने कहा है कि यह तुलना का सही समय नहीं क्योंकि शिवम में अभी अपने करियर की शुरुआत की है।</p>
      <p>
        <b>
          <a href="https://www.livehindustan.com/cricket/story-india-vs-bangladesh-if-ms-dhoni-do-commentary-in-kolkata-test-then-he-can-get-into-this-trouble-2835660.html">कोलकाता टेस्ट में अगर धौनी ने कमेंटरी की तो वे मुसीबत में फंस सकते हैं</a>
        </b>
      </p>
      <p>युवराज ने यहां एक कार्यक्रम से इतर संवाददाताओं से कहा, “लड़के को पहले अपना करियर शुरू करने दीजिए उसके बाद जब वह एक निश्चित स्तर पर पहुंच जाएगा तो उसकी तुलना किसी से करना। मुझे नहीं लगता कि उनकी तुलना किसी से की जानी चाहिए। उन्हें अपना खुद का नाम बनाना होगा। उनके पास प्रतिभा है।”शिवम ने रणजी ट्रॉफी में मुंबई से खेलते हुए लगातार पांच छक्के लगाकर सुर्खियां बटोरी थीं।</p>
      <p><b><a href="https://www.livehindustan.com/cricket/story-aussie-spinner-nathan-lyon-signs-for-county-team-hampshire-2835677.html">ऑस्ट्रेलियाई स्पिनर नाथन लियोन ने थामा इंग्लैंड की इस टीम का दामन</a></b> </p>
    </article>
  </body>
</html>