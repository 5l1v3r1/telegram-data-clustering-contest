<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/06/malore-per-catherine-deneuve-ricoverata_QBOLllFlU3Z2XOdH0JhfAM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-06T18:15:00+00:00"/>
    <meta property="og:title" content="Lieve ischemia per Catherine Deneuve"/>
    <meta property="og:description" content="L'attrice francese, 76 anni, è stata ricoverata in un ospedale di Parigi. Sarebbe stato lo stress dovuto al superlavoro a causare il malore"/>
  </head>
  <body>
    <article>
      <h1>Lieve ischemia per Catherine Deneuve</h1>
      <address>
        <time datetime="2019-11-06T18:15:00+00:00">06 Nov 2019, 18:15</time>
      </address>
      <p><a href="https://www.adnkronos.com/Search/Link/keyword/Catherine%20Deneuve">Catherine Deneuve</a> sta meglio. Secondo un comunicato della famiglia dell'attrice, diffuso dalla sua agente Claire Blondel e citato dal quotidiano 'Le Parisien', la Deneuve <b>è stata colta da una "lieve ischemia", "molto limitata e quindi reversibile"</b>, "non ha alcun deficit motorio e si riprenderà dopo un breve periodo di riposo". L'attrice, 76 anni, è stata ricoverata ieri sera in ospedale. Secondo la famiglia il problema è stato causato da un eccesso di lavoro. La Deneuve, infatti, da ottobre è impegnata sul set del film di Emmanuelle Bercot, 'De son vivant'.</p>
    </article>
  </body>
</html>