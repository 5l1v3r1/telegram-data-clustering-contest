<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32959/smartwatch-xiaomi-mi-watch-wearos-specifiche-tecniche"/>
    <meta property="og:site_name" content="DDay.it"/>
    <meta property="article:published_time" content="2019-11-06T09:23:00+00:00"/>
    <meta property="og:title" content="Ecco Xiaomi Mi Watch: aspetto Apple Watch, dentro WearOS"/>
    <meta property="og:description" content="Mi Watch è il primo smartwatch di Xiaomi: schermo AMOLED da 1,78 pollici e cassa in ceramica e alluminio. WearOS di Google è personalizzato con l'interfaccia MIUI."/>
  </head>
  <body>
    <article>
      <h1>Ecco Xiaomi Mi Watch: aspetto Apple Watch, dentro WearOS</h1>
      <h2>Mi Watch è il primo smartwatch di Xiaomi: schermo AMOLED da 1,78 pollici e cassa in ceramica e alluminio. WearOS di Google è personalizzato con l'interfaccia MIUI.</h2>
      <address><time datetime="2019-11-06T09:23:00+00:00">06 Nov 2019, 09:23</time> by <a rel="author">Gaetano Mero</a></address>
      <p>Xiaomi ha presentato ufficialmente il suo primo smartwatch, chiamato semplicemente Mi Watch. Si tratta di un dispositivo con <b>schermo AMOLED da 1,78 pollici</b> con risoluzione pari a 368 x 448 pixel e cassa da 44 mm in alluminio e ceramica.</p>
      <p>La forma squadrata assieme al posizionamento sul lato destro della corona e del pulsante multifunzione ricordano da vicino Apple Watch, tuttavia il Mi Watch sarà il primo a montare una <b>versione personalizzata di Wear OS denominata MIUI Watch</b>. A bordo sono preinstallate circa 40 applicazioni ed è già stato inaugurato un app store dedicato, aperto agli sviluppatori, che arricchirà l’esperienza degli utenti.</p>
      <figure>
        <img src="https://cdn.dday.it/system/uploads/picture/image/58357/content_small_miwatchcontent.jpg"/>
      </figure>
      <p>La scocca nasconde il SoC <b>Snapdragon Wear 3100</b> da 1,2 GHz, <b>1 GB di RAM e 8 GB dedicati, invece, all’archiviazione interna</b>. Sul lato sinistro sono, invece, posizionati microfono e speaker, la batteria da 570 mAh, ha promesso Xiaomi, garantirà fino a <b>36 ore di autonomia</b>. Mi Watch è in grado di monitorare la frequenza cardiaca in base ad esercizi eseguiti, qualità del sonno, sessioni di nuoto e molto altro.</p>
      <figure>
        <img src="https://cdn.dday.it/system/uploads/picture/image/58358/content_small_miwatchcontent2.jpg"/>
      </figure>
      <p>Xiaomi ha pensato al proprio smartwatch come un dispositivo indipendente, integrando modulo eSIM e compatibile con la rete 4G oltre a NFC, GPS e Bluetooth.</p>
      <p>Le vendite del Mi Watch partiranno l’11 novembre ma coinvolgeranno, al momento, solo il mercato cinese. Il prezzo stabilito è di <b>1.299 Yuan (circa 166 euro)</b>, mentre è pronta una seconda versione premium in arrivo a dicembre con vetro in zaffiro, cinturino e cassa in acciaio proposto al prezzo di 1.999 Yuan (circa 256 euro). Non è stata fornita nessuna informazione circa la futura commercializzazione in Europa.</p>
    </article>
  </body>
</html>