<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b72840ab481838cf/fostul-sef-al-igp-ion-bodrug-banuit-de-contrabanda-cu-arme-de-foc-retinut-la-aeroport.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T09:50:12+00:00"/>
    <meta property="og:title" content="Fostul șef al IGP, Ion Bodrug, bănuit de contrabandă cu arme de foc, reținut la aeroport"/>
    <meta property="og:description" content="Fostul șef al Inspectoratului General de Poliție (IGP), Ion Bodrug, suspectat de contrabandă cu arme de foc, a fost reținut astăzi, 6 noiembrie, pe Aeroportul Chișinău."/>
  </head>
  <body>
    <article>
      <h1>Fostul șef al IGP, Ion Bodrug, bănuit de contrabandă cu arme de foc, reținut la aeroport</h1>
      <address><time datetime="2019-11-06T09:50:12+00:00">06 Nov 2019, 09:50</time> by <a rel="author">Jurnal.md</a></address>
      <p>
        <b>
          <b>Fostul șef al Inspectoratului General de Poliție (IGP), Ion Bodrug, suspectat de contrabandă cu arme de foc, a fost reținut astăzi, 6 noiembrie, pe Aeroportul Chișinău.</b>
        </b>
      </p>
      <p>Informația a fost confirmată pentru <a href="https://www.zdg.md/stiri/stiri-justitie/fostul-sef-al-igp-banuit-de-contrabanda-cu-arme-de-foc-a-fost-retinut-la-aeroport?fbclid=IwAR0_wvdCt0mLmaH1aAv22gkcEG_g2qsi-E4junTdcVlnSZTLjZY1aqL94-4">Ziarul de Gardă </a>de către serviciul de presă al Poliției de Frontieră, Olesea Dunas.</p>
      <p>„<i>Confirmăm că astăzi, la ora 8.55, în baza consemnului național, a fost reținut domnul Bodrug”</i>, a comunicat Olesea Dunas, ofițer de presă în cadrul Poliției de Frontieră.</p>
      <p>Fostul șef al IGP este bănuit de contrabandă cu arme, după ce ar fi facilitat trecerea peste frontieră, în timp ce se afla în funcție, a mai multor arme din Republica Moldova în Ucraina. </p>
    </article>
  </body>
</html>