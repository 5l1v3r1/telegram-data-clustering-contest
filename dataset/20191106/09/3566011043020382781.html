<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545239.html/%D8%A7%D8%B3%D8%AA%D8%A7%D8%AF%DB%8C%D9%88%D9%85-%DA%86%D9%85%D8%B1%D8%A7%D9%86-%D8%A2%D9%85%D9%84-18-%D8%B3%D8%A7%D9%84-%D8%AF%D8%B1-%D8%AD%D8%B3%D8%B1%D8%AA-%D8%B1%D9%88%D8%A8%D8%A7%D9%86-%D9%82%D8%B1%D9%85%D8%B2"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T09:59:00+00:00"/>
    <meta property="og:title" content="استادیوم چمران آمل 18 سال در حسرت روبان قرمز"/>
    <meta property="og:description" content="به اتمام نرسیدن استادیوم 18 ساله چمران که صدای کلنگ آن حال به مویه های حزن انگیزی بدل شده است، نمونه بارزی از این دست پروژه‌هاست؛ قول‌ها برای به تمام این پروژه، نویدی مسرت بخش است تا نگاه حسرت زده ربان را به شور و هیجان ورزش جایگزین سازد."/>
  </head>
  <body>
    <article>
      <h1>استادیوم چمران آمل 18 سال در حسرت روبان قرمز</h1>
      <h2>نبود زیرساخت‌های مناسب خلا بزرگ ورزش آمل؛</h2>
      <address>
        <time datetime="2019-11-06T09:59:00+00:00">06 Nov 2019, 09:59</time>
      </address>
      <p>به اتمام نرسیدن استادیوم 18 ساله چمران که صدای کلنگ آن حال به مویه های حزن انگیزی بدل شده است، نمونه بارزی از این دست پروژه‌هاست؛ قول‌ها برای به تمام این پروژه، نویدی مسرت بخش است تا نگاه حسرت زده ربان را به شور و هیجان ورزش جایگزین سازد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، ورزش را می توان به عنوان سنگ بنای زندگی سالم در جامعه ماشینی امروز در نظر گرفت، که کم رنگ بودن آن می تواند آسیب های زیادی را به همراه داشته باشد.<br/><br/>از هر رشته ورزشی که نام ببریم، رد پای از آمل را می توان در میادین کشوری و جهانی دید، قاسم رضایی های  که در حال تختی شدن هستند،  علی عسگری های که ورزش آمل را برند می کنند و الهیارهای که طلسم های ورزشی را می شکنند، ورزش آمل با وجود زیرساخت های ناقصی که دارد، توانسته اسطوره سازی کند و این نشان از پتانسیل بالای این شهرستان در ورزش است که می توان آن را الگوی برای جامعه ورزشی کشور دانست.<br/><br/>شاید آمل توانسته با نبود زیر ساخت های مناسب پرچم خود را همچنان بر فراز دنیا ورزش حفظ کند و جایگاه  بالایی داشته باشد؛ اما این خلاء بزرگی برای بسیاری از ورزشکاران خواهد بود که در میان آواز قوی بسیاری از پروژه های نیمه کاره  به  زندگی ورزشی شان پایان دادند.<br/><br/>به اتمام نرسیدن استادیوم 18 ساله چمران که صدای کلنگ آن حال به مویه های حزن انگیزی بدل شده است، نمونه بارزی از این دست پروژه‌هاست؛ قول رئیس تربیت بدنی به اتمام تمام پروژه های ورزشی واین پروژه، نویدی مسرت بخش است تا نگاه حسرت زده ربان را به شور و هیجان ورزش جایگزین سازد.<br/> <br/>هیچ پروژه‌ای در آمل تعطیل نیست<br/>عزت الله یوسفیان ملا با اشاره به اینکه هیچ پروژه عمرانی متوقف نیست، گفت: در بخش عمرانی هیچ مشکلی نداریم، اگر مشکلی است در بودجه های جاری است که نمی توالن این دو بودجه را با هم تداخل کرد و بودجه عمرانی را در جاری هزینه کنیم.<br/><br/>وی ادامه داد: هر روستای که بخواهد و زمین در اختیار داشته باشد با آنها برای ساخت سالن همکاری می کنیم، همانطور که امروزه سالن های ورزشی متعددی در روستاها به بهره برداری رسیده است.<br/><br/>نماینده مردم آمل و لاریجان در مجلس شورای اسلامی تصریح کرد: در منطقه دشت سر سرانه ورزشی پر شده است و این بسیار خوشحال کننده است.<br/><br/>وی با بیان نقش بانوان در جامعه عنوان کرد: با ایجاد امکانات و زمینه سازی آن می توانیم بیش از پیش شاهد بانوان در ورزش باشیم؛ همانطور که اگر شرایط فراهم شود حضور بانوان می تواند بسیاری از رفتارهای نامناسب در استادیوم ها را کاهش دهد و باعث ادب و نظاکت جمع شود.<br/><br/>ورزش آمل در مدار چمران<br/>یوسفیان ملا خاطرنشان کرد: استادیوم چمران نماد ورزش آمل است، سعی کردیم با حل کردن مسئله این پروژه را تمام کنیم.<br/><br/>اسماعیل پهلوان در ادامه با اشاره به اینکه در بیشتر رشته ها جایگاه خوبی در استان و کشور داریم، گفت: این جایگاه در امروز به دست نیامده است، بلکه با تلاش های سالهای ورزشکاران، خانواده های آنان و هیئت ها بوده است.<br/><br/>وی ادامه داد: اداره ورزش برای بالا بردن کیفیت فضای ورزشی جلسات و کارگروهها در هیات های ورزشی برای آموزش مربیان و داوران برگزار می کند تا موجب ارتقای سطح ورزش شود؛ چرا که در هر کجا مربی توانمندی داشتیم پیشرفت های بزرگی صورت گرفته است.<br/><br/>*وعده وزیر برای اتمام پروژه چمران<br/><br/>یکی از قول های وزیر ورزش و جوانان در سفر سال گذشته به مازندران این بوده است که استادیوم شهید چمران آمل که سالیان سال نیمه کاره مانده است حداکثر تا پایان امسال افتتاح شود.<br/><br/>مسعود سلطانی‌فر اظهار کرد: همه نقاط کشور به ویژه استان مازندران دارای مردم ورزش دوست بوده و مناطقی ورزش‌خیز هستند که استعدادهای فراوانی دارند.<br/><br/>وی افزود: کارنامه ورزش هر استان مدال‌آوری در مسابقات مطرح بین‌المللی، آسیایی، المپیک و میادین جهانی است.<br/><br/>وزیر ورزش و جوانان تصریح کرد: همه رویدادهای ورزشی کارنامه خوبی را برای مناطق مختلف کشور با درخشش ورزشکاران رقم می‌زند.<br/><br/>این مسؤول بیان کرد: باید در زمینه استعدادیابی در کنار ورزش قهرمانی بیشتر کار شود تا به سمت شناسایی ورزشکاران توانمند رویم البته در گذشته از ورزش مازندران خبرهای بسیار خوشی داشتیم و امید داریم این خبرهای خوش را بیشتر در زمان حال و آینده بشنویم.<br/><br/>سلطانی‌فر با اعلام اینکه معتقدم همه جوانان کشور و جوانان این استان می‌توانند بیشتر از گذشته در رشته‌های ورزشی درخشش داشته باشند، یادآور شد: یک تیم فوتبال از مازندران بعد سالیان زیادی موفق به صعود لیگ برتر فوتبال باشگاه‌های کشور شد که در این رابطه از استادیوم شهر قائم‌شهر بازدید کرده و برای گسترش و بازسازی آن تصمیم‌گیری داشتیم.<br/><br/>وزیر ورزش و جوانان خاطرنشان کرد: همه مسؤولان امروزه درک صحیحی از جایگاه ورزش دارند، نمایندگان مجلس در خانه ملت همکاری و همراهی خوبی دارند و مدیران ارشد وزارتخانه‌های دیگر هم در زمینه ترقی ورزش کمک زیادی می‌کنند زیرا ورزش مهمترین ابزار برای پر کردن سالم اوقات فراغت مردم و داشتن جامعه‌ای سالم از لحاظ جسمی و روحی است.<br/><br/>وی ادامه داد: در شرایط کنونی که مردم کشورمان بیش از هر زمان دیگری نیاز به شور و نشاط دارند مهمترین ابزار در این بین ورزش است.<br/><br/>سلطانی‌فر با اعلام بررسی پروژه‌های ورزشی ناتمام مازندران و اتمام آن تا پایان دولت فعلی، بیان کرد: امید داریم استادیوم شهید چمران آمل که سالیان سال نیمه کاره مانده است حداکثر تا پایان امسال به کار خود پایان دهد.<br/><br/>32 کرسی بین‌المللی در 13 رشته<br/>رئیس اداره ورزش و جوانان آمل با بیان اینکه14 تیم از این شهرستان در لیگ برتر باشگاههای کشور هستند، عنوان کرد: 32 کرسی بین المللی در 13 رشته نشان می دهد نخبگان خوبی در حوزه ورزش بین الملل داریم.<br/><br/>وی 30 درصد مجموع مدال مسابقات استعدادهای برتر مازندران را از آن خواند و تاکید کرد: مازندران در استعداهای برتر کشور مقام سوم را کسب کرد و این با حضور ورزشکاران شهرستان آمل میسر نمی شد؛ چرا که 24 مدال از ورزشکاران این شهرستان بود.<br/><br/>در پایان باید گفت، امید است با اتمام پروژه های ورزشی صعودی جانانه به دنیای ورزش کشور و جهان داشته باشیم و هیچ استعدادی در خلال نبود امکانات جان نبازد.<br/><br/>انتهای پیام/</p>
    </article>
  </body>
</html>