<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/06/libreria-antifascista-di-roma-nuovamente-distrutta-da-un-rogo-top10_20191106_101118/"/>
    <meta property="og:site_name" content="Askanews"/>
    <meta property="article:published_time" content="2019-11-06T09:11:18+00:00"/>
    <meta property="og:title" content="Libreria antifascista di Roma (nuovamente) distrutta da un rogo"/>
    <meta property="og:description" content="Roma, 6 nov. (askanews) – Un nuovo rogo ha completamente distrutto nella notte a Roma i locali della caffetteria-libreria “La pecora elettrica”, nel quartiere di Centocelle, una realtà vicina agli ambienti antifascisti della Capitale. Il locale era già stato danneggiato sempre per un incendio lo scorso 25 aprile: era chiuso e avrebbe riaperto domani. Alle […]"/>
  </head>
  <body>
    <article>
      <h1>Libreria antifascista di Roma (nuovamente) distrutta da un rogo</h1>
      <h2>Avrebbe dovuto riaprire domani. Non si esclude il dolo</h2>
      <address>
        <time datetime="2019-11-06T09:11:18+00:00">06 Nov 2019, 09:11</time>
      </address>
      <figure>
        <img src="http://www.askanews.it/wp-content/uploads/2019/11/20191106_101108_3CF3BA9F.jpg"/>
      </figure>
      <p>Roma, 6 nov. (askanews) – Un nuovo rogo ha completamente distrutto nella notte a Roma i locali della caffetteria-libreria “La pecora elettrica”, nel quartiere di Centocelle, una realtà vicina agli ambienti antifascisti della Capitale.</p>
      <p>Il locale era già stato danneggiato sempre per un incendio lo scorso 25 aprile: era chiuso e avrebbe riaperto domani.</p>
      <p>Alle 3 di notte, dopo una segnalazione, sono intervenuti sul posto i carabinieri della compagnia Casilina, insieme ai vigili del fuoco. Non si segnalano feriti.</p>
      <p>Sono in corso le indagini: in attesa della relazione dei vigili, tutte le piste sono aperte e non è esclusa l’origine dolosa.</p>
      <p>Sav/Int9</p>
    </article>
  </body>
</html>