<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/ujra-apa-lesz-a-70-eves-richard-gere/185966"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T09:30:00+00:00"/>
    <meta property="og:title" content="Újra apa lesz a 70 éves Richard Gere"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Újra apa lesz a 70 éves Richard Gere</mark>
      </h1>
      <address><time datetime="2019-11-06T09:30:00+00:00">06 Nov 2019, 09:30</time> by <a rel="author">Bors</a></address>
      <p>
        <b>A dalai láma már anyja hasában megáldotta a gyermeket. </b>
        <b>A dalai láma már anyja hasában megáldotta a gyermeket.</b>
      </p>
      <p>Ismét szülői örömök elé néz Richard Gere. A hetvenéves hollywoodi színész harmadik felesége, a nála 34 évvel fiatalabb Alejandra Silva a spanyol Hola! magazin értesülései szerint második közös gyermeküket hordja a szíve alatt – állítólag tavaszra várják a pici érkezését.</p>
      <figure>
        <img src="http://media.borsonline.hu/cikk/20/191521/gallery-picture/645w/2015276_richard-gere-silva-afp.jpg"/>
        <figcaption>© AFP</figcaption>
      </figure>
      <p>A párnak alig egy évvel az esküvője után, idén februárban született meg az első közös gyermeke, Alexander. Terhességét tavaly szeptemberben a spanyol emberjogi aktivista Instagram-oldalán jelentette be egy fotóval, amelyen a dalai láma megáldja a magzatot. Alejandra Silva előző férjének is szült már egy fiút hét évvel ezelőtt, Richard Gere-nek pedig a születendő pici a harmadik gyermeke lesz. A sármőrnek előző, Carey Lowell színésznővel kötött házasságából már született egy fia, a most 19 esztendős Homer James Jigme.</p>
      <figure>
        <img src="http://media.borsonline.hu/cikk/20/191521/gallery-picture/645w/2015270_richard-gere-instagram.jpg"/>
        <figcaption>© Instagram</figcaption>
      </figure>
      <p>Bár sokan aggasztónak, találják, hogy Gere ennyi idősen gyereket vállal, nem ő az egyetlen hollywoodi sztár, aki még az ötvenen túl is belevág a babaprojektbe.</p>
      <p><b><mark>Jeff Goldblum</mark></b>62 éves volt, amikor 2015-ben harmadik feleségétől, Emilie Livingstontól megszületett az első gyermeke, Charlie Ocean, majd két ével később a második, River Joe. A színészt saját bevallása szerint előző házasságai alatt egyáltalán nem foglalkoztatta az apaság gondolata.</p>
      <figure>
        <img src="http://media.borsonline.hu/cikk/20/191521/gallery-picture/645w/2015272_emilie-goldblum-instagram.jpg"/>
        <figcaption>© Instagram</figcaption>
      </figure>
      <h3>Alec Baldwin</h3>
      <p>nak első, Kim Basingerrel kötött házasságából született a most 24 éves modell lánya, Ireland. A 61 éves színész 2012-ben vette el második feleségét, Hilaria Thomas jógaoktatót, aki azóta négy gyermekkel ajándékozta meg, és nemrégiben bejelentették, hogy az ötödik is úton van.</p>
      <figure>
        <img src="http://media.borsonline.hu/cikk/20/191521/gallery-picture/645w/2015274_alec-boldwin-instagram.jpg"/>
        <figcaption>© Instagram</figcaption>
      </figure>
      <h3>Hugh Grant</h3>
      <p>öt gyermek édesapja, közülük a legidősebb is akkor született, amikor a brit színész már közel járt az ötvenhez. Egészen 58 éves koráig várt a házassággal: 2018-ban vette el Anna Eberstein svéd tévéproducert, aki három gyereket szült neki, a legfiatalabbat az esküvő előtt pár hónappal.</p>
      <figure>
        <img src="http://media.borsonline.hu/cikk/20/191521/gallery-picture/645w/2015266_hugh-grant-northfoto.jpg"/>
        <figcaption>© Northfoto</figcaption>
      </figure>
      <h3>Robert De Niró</h3>
      <p>nak három különböző nőtől született összesen hat gyermeke – a legfiatalabb 2011 decemberében, amikor az Oscar-díjas színész már a 69. életévében járt. 52 éves lánya és 43 éves fia is már családot alapított, így a Keresztapa sztárjának már négy unokája is van.</p>
      <figure>
        <img src="http://media.borsonline.hu/cikk/20/191521/gallery-picture/645w/2015278_robert-de-niro-volt-felesege-afp.jpg"/>
        <figcaption>© AFP</figcaption>
      </figure>
      <h3>Bruce Willis</h3>
      <p>nek három lánya született Demi Moore-tól, de a házasságuk 2000-ben válással végződött. A Die Hard-filmek 64 éves sztárja 2009-ben vette el Emma Heming modellt, aki 2012-ben és 2014-ben is kislányt hozott világra.</p>
      <figure>
        <img src="http://media.borsonline.hu/cikk/20/191521/gallery-picture/645w/2015268_bruce-willis-instagram.jpg"/>
        <figcaption>© Instagram</figcaption>
      </figure>
      <p>
        <a href="http://www.borsonline.hu/velemeny/richard-az-mas/185962">Kapcsolódó jegyzetünk ide kattintva olvasható.</a>
      </p>
    </article>
  </body>
</html>