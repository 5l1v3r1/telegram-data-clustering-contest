<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/kaj-nam-bo-prinesla-nova-nokia-23.html?RSS303a40e7136746a8e4f36f91be121620"/>
    <meta property="og:site_name" content="Računalniške novice"/>
    <meta property="article:published_time" content="2019-11-06T09:11:00+00:00"/>
    <meta property="og:title" content="Kaj nam bo prinesla nova Nokia 2.3?"/>
    <meta property="og:description" content="Podjetje HMD Global je letos pripravilo že bogato paleto novih pametnih mobilnih telefonov z mobilnim operacijskim sistemom Android, ki so namenjeni tako zahtevnejšim uporabnikom."/>
  </head>
  <body>
    <article>
      <h1>Kaj nam bo prinesla nova Nokia 2.3?</h1>
      <address>
        <time datetime="2019-11-06T09:11:00+00:00">06 Nov 2019, 09:11</time>
      </address>
      <p>Podjetje HMD Global je letos pripravilo že bogato paleto novih pametnih mobilnih telefonov z mobilnim operacijskim sistemom Android, ki so namenjeni tako zahtevnejšim uporabnikom kot tudi začetnikom na področju mobilne telefonije. Podjetje naj konec letošnjega leta pripravilo še en pametni mobilni telefon, ki nastaja pod razvojno oznako TA-1206. Tu naj bi šlo za nov pametni mobilni telefon Nokia 2.3, ki bo namenjen predvsem tistim, ki za malo denarja želijo imeti dovolj zmogljiv in praktičen pametni mobilni telefon.</p>
      <p>Pametni mobilni telefon Nokia 2.3 naj bi dejansko nasledil relativno priljubljeni model Nokia 2.2, ki je bil predstavljen junija letos. Njegova strojna oprema obsega štirijedrni mobilni procesor MediaTek Helio A22 ter kakovostni zaslon s 14,5-centimetrsko oziroma 5,71-palčno diagonalo in ločljivostjo HD+. Za shranjevanje vmesnih izračunov je na voljo dva gigabajta oziroma tri gigabajte sistemskega pomnilnika, medtem ko je za zajem fotografij na voljo spletna kamera ločljivosti 13 milijonov slikovnih točk. Dovolj dolgo avtonomijo delovanja z enim polnjenjem pa zagotavlja baterija kapacitete 3.000 miliamper ur.</p>
      <p>Nova Nokia 2.3 se bo zagotovo brez težav prikupila tudi mlajšim uporabnikom storitev mobilne telefonije. Ta bo namreč na voljo v črni, zeleni in rumeni barvi. Več informacij o pametnem mobilnem telefonu Nokia 2.3 pa naj bi bilo znanih v prihodnjih nekaj tednih.</p>
      <figure>
        <iframe src="https://www.youtube.com/embed/pER22SGXiUA" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.hmdglobal.com/">Hmdglobal</a></footer>
    </article>
  </body>
</html>