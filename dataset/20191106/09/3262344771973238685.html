<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32956/amazon-offerte-black-friday"/>
    <meta property="og:site_name" content="DDay.it"/>
    <meta property="article:published_time" content="2019-11-06T09:13:00+00:00"/>
    <meta property="og:title" content="Il Black Friday di Amazon si avvicina: ecco le iniziative di quest’anno"/>
    <meta property="og:description" content="Anche quest’anno Amazon sconterà molti prodotti durante il Black Friday e il Cyber Monday. Per i cittadini milanesi è in arrivo l’Amazon Xmas San Babila."/>
  </head>
  <body>
    <article>
      <h1>Il Black Friday di Amazon si avvicina: ecco le iniziative di quest’anno</h1>
      <h2>Anche quest’anno Amazon sconterà molti prodotti durante il Black Friday e il Cyber Monday. Per i cittadini milanesi è in arrivo l’Amazon Xmas San Babila.</h2>
      <address><time datetime="2019-11-06T09:13:00+00:00">06 Nov 2019, 09:13</time> by <a rel="author">Riccardo Danzo</a></address>
      <p>Mancano oramai pochi giorni al Black Friday e al Cyber Monday e Amazon si sta preparando per affrontare nel migliore dei modi le due festività dedicate ai grandi sconti.  Se fino a qualche anno fa Black Friday e Cyber Monday riguardavano solo i consumatori americani, infatti, anche in Europa, oramai, si aspettano queste due festività per fare acquisti, talvolta anche molto importanti.</p>
      <p>Anche quest’anno, come di consueto, durante il Black Friday e il Cyber Monday, <b>Amazon offrirà la spedizione in un giorno a tutti i clienti Prime</b> e, per chi abita nelle aree di Milano, Roma e Torino sarà possibile usufruire del servizio Prime Now per la consegna il giorno stesso dell’ordine.</p>
      <p>Per i cittadini milanesi, poi, per il secondo anno consecutivo, tornerà <b>Amazon Xmas San Babila</b>, ovvero uno showroom dove verranno esposti tutti i prodotti più interessanti scontati sul sito. Su tutti i prodotti esposti ci sarà un QR code che permetterà ai visitatori di scoprire tutti i dettagli del prodotto stesso scansionando il rispettivo codice con l’applicazione di Amazon. Amazon Xmas San Babila sarà aperto da mercoledì 27 novembre a domenica 1 dicembre, in Corso Venezia 2, con ingresso gratuito. </p>
      <p> </p>
      <h3>Periodo di reso esteso fino 31 gennaio 2020</h3>
      <p>Per tutto il periodo natalizio, inoltre, <b>a tutti i clienti verrà aumentato il numero dei giorni disponibili per restituire i prodotti</b>. Per gli articoli spediti nel periodo compreso tra l'1 novembre 2019 e il 31 dicembre 2019, infatti, la richiesta di reso potrà essere effettuata fino alla mezzanotte del 31 gennaio 2020.</p>
      <p>Ovviamente ancora non si conoscono precisamente le offerte che saranno attive durante il Black Friday. L’anno scorso, tuttavia, i prodotti più acquistati sono stati l’Echo Dot, la piastra per capelli GHD, il detersivo per lavastoviglie Finish e lo spazzolino elettrico di Oral B quindi è prevedibile che gli sconti riguarderanno principalmente queste categorie di prodotti. </p>
      <p>Anche quest’anno, infine, <b>Amazon cercherà di tendere una mano agli imprenditori più piccoli</b>. I prodotti delle piccole e medie imprese, infatti, rappresenteranno oltre il 48% delle offerte totali.</p>
    </article>
  </body>
</html>