<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/jharkhand/story-raja-peter-jailed-in-munda-massacre-will-be-able-to-contest-assembly-elections-2834790.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T09:35:22+00:00"/>
    <meta property="og:title" content="विधानसभा चुनाव लड़ सकेंगे मुंडा हत्याकांड में जेल में बंद राजा पीटर"/>
    <meta property="og:description" content="झारखंड के विधायक रमेश सिंह मुंडा हत्याकांड में जेल में बंद राजा पीटर को आद एनआईए कोर्ट ने विधानसभा चुनाव लड़ने की अनुमति प्रदान कर दी है। उन्होंने मंगलवार को चुनाव से लड़ने से संबंधित आवेदन एनआईए..."/>
  </head>
  <body>
    <article>
      <h1>विधानसभा चुनाव लड़ सकेंगे मुंडा हत्याकांड में जेल में बंद राजा पीटर</h1>
      <address><time datetime="2019-11-06T09:35:22+00:00">06 Nov 2019, 09:35</time> by <a rel="author">लाइव हिन्दुस्तान टीम,रांची</a></address>
      <p>झारखंड के विधायक रमेश सिंह मुंडा हत्याकांड में जेल में बंद राजा पीटर को आद एनआईए कोर्ट ने विधानसभा चुनाव लड़ने की अनुमति प्रदान कर दी है। उन्होंने मंगलवार को चुनाव से लड़ने से संबंधित आवेदन एनआईए कोर्ट में दाखिल किया था। इसपर सुनवाई के बाद चुनाव लड़ने की अनुमति प्रदान की गई। राजा पीटर पिछले 2 साल से अधिक समय से बिरसा मुंडा केंद्रीय कारा में बंद है। याद रहे राजा पीटर ने 2009 के विधानसभा उपचुनाव में झामुमो अध्यक्ष शिबू सोरेन को हराया था।</p>
      <p>जानकारी हो कि हत्याकांड में पूर्व मंत्री गोपाल कृष्ण पातर उर्फ राजा पीटर, कुख्यात नक्सली कुन्दन पाहन उर्फ विकास दा समेत दस आरापियों के खिलाफ बीते 21 अगस्त को आरोप गठन किया गया था। इसके बाद अदालत ने मामले में गवाही की तारीख 24 सितम्बर निर्धारित की थी। रमेश सिंह मुंडा की हत्या नौ जुलाई 2008 को एक कार्यक्रम के दौरान नक्सलियों ने गोली मारकर कर दी थी। मामले के आरोपी राम मोहन सिंह को एनआइए ने सरकारी गवाह बनाया है। <br/> </p>
    </article>
  </body>
</html>