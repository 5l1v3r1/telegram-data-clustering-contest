<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/06/fulon-csiptek-az-ujpesti-nok-remet"/>
    <meta property="og:site_name" content="infostart"/>
    <meta property="article:published_time" content="2019-11-06T09:15:00+00:00"/>
    <meta property="og:title" content="Fülön csípték az újpesti nők rémét"/>
    <meta property="og:description" content="Több alkalommal is éjszaka próbált lecsapni, de a védekezni próbáló nők mindannyiszor elijesztették. Ettől még nem kerüli el a büntetést."/>
  </head>
  <body>
    <article>
      <h1>Fülön csípték az újpesti nők rémét</h1>
      <address><time datetime="2019-11-06T09:15:00+00:00">06 Nov 2019, 09:15</time> by <a rel="author">Infostart</a></address>
      <h3>Több alkalommal is éjszaka próbált lecsapni, de a védekezni próbáló nők mindannyiszor elijesztették. Ettől még nem kerüli el a büntetést.</h3>
      <p>Idén június 10-én hajnali 2.40-kor egy férfi odalépett egy, a IV. kerületi Ócveánárok utcában sétáló nőhöz, akivel dulakodott, majd amikor a nő sikítani kezdett, az elkövető elszaladt.</p>
      <p>Július 12-én szintén éjjel a nem túl messzi Harsányi Kálmán utca közelében lévő vasúti töltésnél támadott meg ugyanő egy fiatal nőt, akivel erőszakoskodott, de a nő ellenállt, a férfi elmenekült.</p>
      <p>Október 26-án hajnalban "triplázhatott" a férfi, a 914-es éjszakai busz végállomásánál egy nővel együtt szállt le, elsétált egy Megyeri úti hát lépcsőházáig, ott érte utol, ahol fogdosni kezdte, de megtámadott nő ekkor is védekezett, amitől a támadó megijedt és elszaladt.</p>
      <p>A nyomozók a kamerafelvételek segítségével azonosították a 30 éves Sz. Andrást, akit hétfőn Újpesten - otthon - el is fogtak és őrizetbe is vették. Előzetesbe kerülhet - derült ki a rendőrség <a href="http://www.police.hu/hu/hirek-es-informaciok/legfrissebb-hireink/bunugyek/harom-not-is-megtamadott-most-elkaptak">tájékoztatásából</a>.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>