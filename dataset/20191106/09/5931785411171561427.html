<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/jokic-u-laganom-ritmu-nestvarno-sutersko-vece-hejvorda/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T09:38:28+00:00"/>
    <meta property="og:title" content="Jokić u laganom ritmu, nestvarno šutersko veče Hejvorda"/>
    <meta property="og:description" content="U NBA ligi je protekle noći odigrano šest utakmica, a od srpskih košarkaša na teren je izašao samo Nikola Jokić. Centar Denvera je u pobedi svog tima nad Majamijem za 23 minuta imao učinak od devet poena (4/12 šut iz igre), uz po poet skokova i asistencija. Nagetse su do pobede vodili Džamal Marej sa […]"/>
  </head>
  <body>
    <article>
      <h1>Jokić u laganom ritmu, nestvarno šutersko veče Hejvorda</h1>
      <address><time datetime="2019-11-06T09:38:28+00:00">06 Nov 2019, 09:38</time> by <a rel="author">Darko</a></address>
      <p>U <a href="https://www.sportskacentrala.com/tag/nba/">NBA</a> ligi je protekle noći odigrano šest utakmica, a od srpskih košarkaša na teren je izašao samo Nikola Jokić.</p>
      <p>Centar Denvera je u pobedi svog tima nad Majamijem za 23 minuta imao učinak od devet poena (4/12 šut iz igre), uz po poet skokova i asistencija. Nagetse su do pobede vodili Džamal Marej sa 21 poenom i Vil Barton sa 15 poena i 10 skokova. Džimi Batler je sa 16 poena bio najefikasniji u Majamiju.</p>
      <p>Veče je obeležio Gordon Hejvord koji je imao nestvarno šutersko veče u pobedi Bostona nad Klivlendom. Hejvord je izjednačio rekord karijere sa 39 poena, šutirajući za dva poena bez promašaja – 16/16. Kemba Voker je dodao 25 poena, dok su u Klivlendu najefikasniji bili Tristan Tompson sa 19 poena i 13 skokova i Kevin Lav sa 17 poena.</p>
      <figure>
        <iframe src="https://www.youtube.com/embed/1iEMOOws_3g" width="560" height="315" data-service="Youtube" scrolling="no"/>
      </figure>
      <p>Lebron Džejms je ostvario treći uzastopni tripl-dabl u pobedi Lejkersa nad Čikagom. On je uz 30 poena, imao 11 asistencija i 10 skokova, a pratio ga je Kajl Kuzma koji je postigao 15 poena, od kojih 11 u poslednjoj četvrtini. Zek Levin sa 26 poena je bio najefikasniji u Čikagu.</p>
      <p>Atlanta je nadigrala San Antonio uz 29 poena Tre Janga. U ekipi iz Teksasa Demar Derozan je postigao 22 poena.</p>
      <p>Najuzbudljiviji je bio duel Šarlota i Indijane, koji je rešen posle produžetka. Devonte Grejem je sa 35 poena postavio rekord karijere i pomogao Hornetsima da slave protiv Pejsersa u čijim redovima su najefikasniji bili Ti Džej Voren sa 33 i Malkom Brogdon sa 31 poenom.</p>
      <p>Nju Orleans je bio bolji od Orlanda, predvođen Džildžus-Aleksanderom koji je postigao 24 poena. Kris Pol je dodao 20 poena, dok je Eron Gordon sa 15 poena bio najefikasniji u Orlandu. Nikola Vučević je uz 10 poena imao i 11 skokova.</p>
      <p>Šarlot – Indijana 122:120 (posle produžetka)<br/>Klivlend – Boston 113:119<br/>Čikago – LA Lejkers 112:118<br/>Denver – Majami 109:89<br/>Atlanta – San Antonio 108:100<br/>Oklahoma – Orlando 102:94</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/06/jokic-jos-jedan-dan-na-poslu/"/>
        <a href="https://www.sportskacentrala.com/2019/11/04/nba-top-10-vetrenjaca-dearona-foksa-pa-svi-ostali-video/"/>
        <a href="https://www.sportskacentrala.com/2019/11/04/druga-pobeda-sakramenta-marjanovic-dokazao-da-zasluzuje-sansu/"/>
        <a href="https://www.sportskacentrala.com/2019/11/03/nba-top-10-janis-uzeo-tri-mesta-jokic-jedno-najbolji-je-korkmaz/"/>
        <a href="https://www.sportskacentrala.com/2019/11/03/jokic-imao-poseban-razgovor-sa-malounom/"/>
        <a href="https://www.sportskacentrala.com/2019/11/03/jokic-i-mari-vodili-denver-do-preokreta-trojka-siksersa-u-poslednjim-stotinkama-za-pobedu-video/"/>
        <a href="https://www.sportskacentrala.com/2019/11/01/duga-pauza-za-karija/"/>
        <a href="https://www.sportskacentrala.com/2019/11/01/za-petak-jokicevih-13-video/"/>
        <a href="https://www.sportskacentrala.com/2019/10/31/tuca-embida-i-taunsa-minesoti-se-ne-dopada-jedna-sudijska-procena/"/>
      </related>
    </article>
  </body>
</html>