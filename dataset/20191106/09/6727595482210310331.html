<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/police-shown-evidences-for-observing-alan-for-years-which-held-10-days-back567.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T09:31:00+00:00"/>
    <meta property="og:title" content="വര്‍ഷങ്ങളായി അലന്‍ ഷുഹൈബിനെ നിരീക്ഷിക്കുന്നുവെന്ന് പൊലീസ്; തെളിവായി കാണിച്ചത് 10 ദിവസം മുമ്പത്തെ ചിത്രം"/>
    <meta property="og:description" content="Maoist In Kerala Maoists Kerala കോഴിക്കോട്: മാവോയിസ്റ്റു ബന്ധം ആരോപിക്കപ്പെട്ട് അലന്‍ ഷുഹൈബിനെ വര്‍ഷങ്ങളായി നിരീക്ഷിക്കുന്നുണ്ടെന്നതിന് തെളിവായി പൊലീസ് പുറത്തുവിട്ട ചിത്ര"/>
  </head>
  <body>
    <article>
      <h1>വര്‍ഷങ്ങളായി അലന്‍ ഷുഹൈബിനെ നിരീക്ഷിക്കുന്നുവെന്ന് പൊലീസ്; തെളിവായി കാണിച്ചത് 10 ദിവസം മുമ്പത്തെ ചിത്രം</h1>
      <address><time datetime="2019-11-06T09:31:00+00:00">06 Nov 2019, 09:31</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: മാവോയിസ്റ്റു ബന്ധം ആരോപിക്കപ്പെട്ട് അലന്‍ ഷുഹൈബിനെ വര്‍ഷങ്ങളായി നിരീക്ഷിക്കുന്നുണ്ടെന്നതിന് തെളിവായി പൊലീസ് പുറത്തുവിട്ട ചിത്രങ്ങള്‍ പത്തു ദിവസം മുമ്പ് പങ്കെടുത്ത പരിപാടിയിലെ ചിത്രങ്ങള്‍.</p>
      <p>എറണാകുളത്ത് കുര്‍ദിസ്താന്‍ സോളിഡാരിറ്റി നെറ്റ് വര്‍ക്ക് കേരള സംഘടിപ്പിച്ച പരിപാടിയില്‍ പങ്കെടുത്ത ചിത്രങ്ങളാണ് പൊലീസ് വര്‍ഷങ്ങളായി തെളിവായി പുറത്തുവിട്ടത്.</p>
      <related>
        <a href="https://www.doolnews.com/s-ramachandran-pillai-said-maoists-haven-t-stand-on-any-issues678.html?utm_source=doolnews&amp;utm_medium=related"/>
      </related>
      <p>ഒക്ടോബര്‍ 26നാണ് പരിപാടി നടന്നത്. ഉത്തര സിറിയയില്‍ റെജോവോയില്‍ തുര്‍ക്കിയുടെ അധിനിവേശങ്ങള്‍ക്കെതിരെ കുര്‍ദ് വംശജരുടെയും മറ്റും ചെറുത്തുനില്‍പിന് പിന്തുണ പ്രഖ്യാപിച്ചായിരുന്നു അവരുടെ പ്രതിഷേധം.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>വിപ്ലവത്തിനൊപ്പം റൊജോവോക്കൊപ്പം എന്ന തലക്കെട്ടില്‍ നടന്ന പരിപാടി നിയമവിധേയമായിരുന്നു. ഭീകര സംഘടനയായ ഐ.എസിനെയടക്കം ശക്തമായി എതിര്‍ക്കുന്നവരാണ് റൊജാവോയിലെ വിപ്ലവകാരികള്‍. ഐ.എസ് തലവന്‍ അബൂബക്കര്‍ അല്‍ ബാഗ്ദാദി കൊല്ലപ്പെട്ടപ്പോള്‍ ആഹ്ലാദ സൂചകമായി ഫേസ്ബുക്ക് പോസ്റ്റിട്ടിരുന്നുവെന്നും പ്രവര്‍ത്തകര്‍ പറഞ്ഞതായി മാധ്യമം പത്രം റിപ്പോര്‍ട്ട് ചെയ്തു.</p>
      <related>
        <a href="https://www.doolnews.com/actor-sidique-against-wcc.html?utm_source=doolnews&amp;utm_medium=related"/>
      </related>
      <p>റൊജാവോ ഐക്യദാര്‍ഢ്യം കഴിഞ്ഞ മാസം ഫ്രാന്‍സ്, ബെല്‍ജിയം ഉള്‍പ്പെടെ വിവിധ രാജ്യങ്ങളില്‍ പ്രകടനങ്ങളുണ്ടായിരുന്നു. ഒക്ടോബര്‍ 23ന് തുര്‍ക്കി എംബസിക്ക് മുന്നിലും പ്രതിഷേധമുണ്ടായിരുന്നു.</p>
      <p>അലന്‍ അടക്കമുള്ള യുവാക്കള്‍ പരിപാടിയില്‍ പങ്കെടുക്കുന്നതിന്റെ ദൃശ്യങ്ങള്‍ സോളിഡാരിറ്റി നെറ്റ വര്‍ക്ക് കേരളയുടെ ഫേസ്ബുക്ക് പേജിലുണ്ട്. ഇതിലെ ചിത്രങ്ങളാണ് പൊലീസ് നിരീക്ഷണതെളിവെന്ന വ്യാജേന പുറത്തു വിടുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അലന്റെ ചിത്രവും മറ്റു വ്യക്തിഗത വിവരങ്ങളടങ്ങുന്ന ചിത്രങ്ങളും പൊലീസ് ചില മാധ്യമങ്ങള്‍ വഴി പ്രചരിപ്പിക്കുന്നതായും പത്രത്തില്‍ റിപ്പോര്‍ട്ട് ചെയ്തു.</p>
      <figure>
        <iframe src="https://www.youtube.com/embed/4hbpKvClI6E" width="560" height="315" data-service="Youtube" scrolling="no"/>
      </figure>
    </article>
  </body>
</html>