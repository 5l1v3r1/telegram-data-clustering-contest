<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/fontana-non-hai-niente-spiegare-ndash-rsquo-ex-ministro-leghista-218256.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T09:38:00+00:00"/>
    <meta property="og:title" content="Fontana, non hai niente da spiegare? – l’ex ministro leghista in foto con luca castellini"/>
    <meta property="og:description" content="FONTANA, NON HAI NIENTE DA SPIEGARE? – L’EX MINISTRO LEGHISTA IN FOTO CON LUCA CASTELLINI, L'ULTRÀ DEL VERONA CAPO DI FORZA NUOVA CHE OLTRE A INNEGGIARE A HITLER HA DETTO CHE BALOTELLI “NON POTRÀ MAI ESSERE DEL TUTTO ITALIANO” – LUI SI TRINCERA DIETRO UN NO COMMENT, SU TWITTER SI LEGGE: “NESSUN CORO RAZZISTA. INTANTO È INIZIATA UNA VERGOGNOSA GOGNA MEDIATICA CONTRO VERONA E I SUOI TIFOSI”"/>
  </head>
  <body>
    <article>
      <h1>Fontana, non hai niente da spiegare? – l’ex ministro leghista in foto con luca castellini</h1>
      <address>
        <time datetime="2019-11-06T09:38:00+00:00">06 Nov 2019, 09:38</time>
      </address>
      <p>
        <b>FONTANA, NON HAI NIENTE DA SPIEGARE? – L’EX MINISTRO LEGHISTA IN FOTO CON LUCA CASTELLINI, L'ULTRÀ DEL VERONA CAPO DI FORZA NUOVA CHE OLTRE A INNEGGIARE A HITLER HA DETTO CHE BALOTELLI “NON POTRÀ MAI ESSERE DEL TUTTO ITALIANO” – LUI SI TRINCERA DIETRO UN NO COMMENT, SU TWITTER SI LEGGE: “NESSUN CORO RAZZISTA. INTANTO È INIZIATA UNA VERGOGNOSA GOGNA MEDIATICA CONTRO VERONA E I SUOI TIFOSI”</b>
      </p>
      <hr/>
      <p>
        <b>Claudio Bozza per <a href="http://www.corriere.it/">il “Corriere della sera”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254681/1234389.htm">
          <img src="https://cdn-static.dagospia.com/img/foto/11-2019/fontana-castellini-1234389.png"/>
        </a>
        <figcaption>fontana castellini</figcaption>
      </figure>
      <p>Lorenzo Fontana, ex ministro della Famiglia, al fianco di Luca Castellini, il capo di Forza Nuova a Verona, fotografato mentre regge lo striscione con la scritta «Verona Family pride» a una manifestazione unitaria del centrodestra, 4 anni fa. Questa immagine, dopo i cori razzisti della curva gialloblù contro Balotelli, oggi assume un significato rilevante. Il senatore veronese Fontana, caduto il primo governo Conte, è al vertice della Lega di Matteo Salvini. Castellini, già capo ultrà del Verona, oltre a inneggiare a Hitler ha scatenato forte indignazione per aver detto che Balotelli «non potrà mai essere del tutto italiano». La foto che ritrae l' ex ministro e l' estremista di destra sta facendo il giro d' Italia, e non solo.</p>
      <figure>
        <a href="https://www.dagospia.com/mediagallery/Dago_fotogallery-254681/1234388.htm">
          <img src="https://cdn-static.dagospia.com/img/foto/11-2019/fontana-castellini-1234388.png"/>
        </a>
        <figcaption>fontana castellini</figcaption>
      </figure>
      <p>Castellini, come se niente fosse, riguardo l' Hellas cantava: «Siamo una squadra a forma di svastica, che bello se ci allena Rudolf Hess». L' ex ministro Fontana, invece, dopo i cori anti Balotelli, anche essendo Verona il suo principale bacino di voti, ha ridimensionato l' episodio: «Grande Hellas! Avanti tutta! - si legge su Twitter -. Allo stadio mi confermano in molti: nessun coro razzista. Intanto è iniziata una vergognosa gogna mediatica contro Verona e i suoi tifosi.</p>
      <p>Andiamoci piano con le accuse e le sentenze». Contattato l' ex ministro per una spiegazione su perché fosse al fianco dell' esponente xenofobo, non abbiamo ricevuto risposte. Mentre Fontana ha tenuto a far sapere di aver ricevuto minacce di morte e che presenterà denuncia. «Piazzale Loreto vi aspetta tutti a testa in giù», «Siete una banda di ignoranti analfabeti funzionali e fascisti», alcune delle minacce apparse sulla sua pagina Facebook.</p>
      <figure>
        <a href="https://www.dagospia.com/mediagallery/Dago_fotogallery-254681/1234071.htm">
          <img src="https://cdn-static.dagospia.com/img/foto/11-2019/castellini-fontana-1234071.png"/>
        </a>
        <figcaption>castellini fontana</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254681/1234387.htm">
          <img src="https://cdn-static.dagospia.com/img/foto/11-2019/fontana-castellini-1234387.png"/>
        </a>
        <figcaption>fontana castellini</figcaption>
      </figure>
    </article>
  </body>
</html>