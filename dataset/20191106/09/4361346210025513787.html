<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/oramupontosan-ved-a-fradi-polokapusa/185978"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T09:15:00+00:00"/>
    <meta property="og:title" content="Óraműpontosan véd a Fradi pólókapusa"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Óraműpontosan véd a Fradi pólókapusa</mark>
      </h1>
      <address><time datetime="2019-11-06T09:15:00+00:00">06 Nov 2019, 09:15</time> by <a rel="author">(szabó)</a></address>
      <p>
        <b>Aligha találunk Európában még egy olyan klubot, amelynek futball-, illetve vízilabdakapusa egyaránt olyan csúcsformának örvendene, mint Dibusz Dénes és Vogel Soma a Fradiban. Utóbbival beszélgettünk. </b>
        <b>Aligha találunk Európában még egy olyan klubot, amelynek futball-, illetve vízilabdakapusa egyaránt olyan csúcsformának örvendene, mint Dibusz Dénes és Vogel Soma a Fradiban. Utóbbival beszélgettünk.</b>
      </p>
      <p>
        <b>Ismeri személyesen Dibuszt?</b>
      </p>
      <p>A Fradi népligeti bázisán gyakran összefutunk – válaszolta a huszonkét éves Soma.</p>
      <p>
        <b>A hétvégén a Marseille elleni idegenbeli Európai Szuperkupa meccsük félidejében elúszni látszott a remény.</b>
      </p>
      <p>Könnyelműen védekeztünk, ám a nagyszünet után, 4-8-as állás után beindult a motor, és 14-11-re nyertünk.</p>
      <p>
        <b>Ez egy újabb értékes trófea a gyűjteményében!</b>
      </p>
      <p>Európai klubszinten nincs is már mit megszereznem. Ilyen fiatalon ez aligha adatik meg más kapusnak.</p>
      <figure>
        <img src="http://media.borsonline.hu/cikk/20/191534/big-lead/650x360/2015442_62225875-6145151752219-8858447975886618624-npng.jpg"/>
      </figure>
      <p>
        <b>Hogy van az, hogy mindig olyan nyugodt? Akkor sem csap patáliát a vízben, ha gólt kap.</b>
      </p>
      <p>Többen mondták már, hogy több érzelmet kellene kimutatnom, csakhogy az elvonná az energiámat az összpontosí­tástól.</p>
      <p>
        <b>Pólókapust ritkán csábítanak külföldre. Ön kapott már ajánlatot?</b>
      </p>
      <p>Igen, külföldről és itthonról is.</p>
      <p>
        <b>A válogatottban Nagy Viktorral folytat párharcot a kezdő tagságért. Milyen a viszonyuk?</b>
      </p>
      <p>A lehető legjobb, mert bár vetélytársak vagyunk, közös célért bizonyítunk.</p>
      <p>
        <b>Mit vár a január 12-én, a Duna Arénában esedékes Eb-től, ahonnan csak az aranyérmes válogatott utazik a tokiói olimpiára?</b>
      </p>
      <p>Mivel a szerbek, a spanyolok és az olaszok már kiharcolták az ötkarikás részvétel jogát, ők megelőzhetnek. De nem lesz könnyű dolgunk. Az sokat segítene, ha tömött sorban jönnének a drukkerek, és úgy segítenének mint Hosszú Katinkáéknak.</p>
      <p>
        <b>Egy-egy feszültebb meccs után hogyan relaxál?</b>
      </p>
      <p>Legutóbb a családdal kipróbáltuk az elektromos rollerezést, de mivel veszélyes, ebből nem csinálok rendszert. Gyógyszerésznek készülő barátnőmmel, Rebekával és a barátaimmal szoktam kikapcsolódni. Egyébként van egy friss hobbim: beleszerettem a különleges kar­órákba...</p>
    </article>
  </body>
</html>