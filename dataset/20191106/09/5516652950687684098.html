<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425256/thl-kampoyrhs-h-poiothta-zwhs-twn-katoikwn-einai-proteraiothta-mas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T09:55:01+00:00"/>
    <meta property="og:title" content="Τηλ. Καμπούρης: Η ποιότητα ζωής των κατοίκων είναι προτεραιότητά μας"/>
    <meta property="og:description" content="Βάρος στις κοινότητες και στην αναβάθμιση της ποιότητας ζωής των κατοίκων τους, ρίχνει ο προϋπολογισμός του Δήμου Ρόδου για το 2020 ο οποίος αυτή την περίοδο βρίσκεται στη διαδικασία σύνταξης και όπως λέει ο Αντιδήμαρχος Οικονομικών κ. Τηλέμαχος Καμπούρης, «Ρόδος δεν είναι μόνο η πόλη, είναι και τα χωριά»!"/>
  </head>
  <body>
    <article>
      <h1>Τηλ. Καμπούρης: Η ποιότητα ζωής των κατοίκων είναι προτεραιότητά μας</h1>
      <h2>Μίλησε για τη φιλοσοφία της νέας δημοτικής Αρχής</h2>
      <address>
        <time datetime="2019-11-06T09:55:01+00:00">06 Nov 2019, 09:55</time>
      </address>
      <p>
        <b>Βάρος στις κοινότητες και στην αναβάθμιση της ποιότητας ζωής των κατοίκων τους, ρίχνει ο προϋπολογισμός του Δήμου Ρόδου για το 2020 ο οποίος αυτή την περίοδο βρίσκεται στη διαδικασία σύνταξης και όπως λέει ο Αντιδήμαρχος Οικονομικών κ. Τηλέμαχος Καμπούρης, «Ρόδος δεν είναι μόνο η πόλη, είναι και τα χωριά»!</b>
      </p>
      <p>Σε δηλώσεις του χθες, ο Αντιδήμαρχος ρωτήθηκε για την πορεία σύνταξης του νέου προϋπολογισμού, ο οποίος αναμένεται να έρθει για ψήφιση μέσα στο Νοέμβριο και είπε, καταρχήν, ότι έχουν πάρει στα χέρια τους το προσχέδιο που είχε αφήσει η προηγούμενη Δημοτική Αρχή-όπως υποχρεούται βάσει νόμου-και σε συνεργασία με τις Οικονομικές Υπηρεσίες, διαμορφώνουν με βάση τις δικές τους προτεραιότητες το καινούργιο σχέδιο του προϋπολογισμού το οποίο μόλις ολοκληρωθεί θα έρθει για ψήφιση στο δημοτικό συμβούλιο.<br/>Και δήλωσε ο κ. Καμπούρης: «Ο προϋπολογισμός είναι ένα εργαλείο το οποίο η εκάστοτε Δημοτική Αρχή χρησιμοποιεί για ν’ αναδείξει τους στόχους της, τις προτεραιότητές της και να κάνει γνωστό στον κόσμο το πρόγραμμά της. Στο δικό μας προϋπολογισμό, που, η αλήθεια είναι, ότι αυτό δεν το είδα να υπάρχει στην προηγούμενη Δημοτική Αρχή, προτεραιότητα ή τουλάχιστον βαρύνουσα σημασία θα έχουν οι τοπικές κοινότητες».</p>
      <p>Όπως εξήγησε ο κ. Καμπούρης, για τους ίδιους το άνοιγμα στα χωριά είναι πολύ σημαντικό. «Η Ρόδος δεν είναι μόνο η πόλη, Ρόδος είναι όλο το νησί», είπε χαρακτηριστικά και ανέφερε ότι και ο ίδιος έχει πολύ συχνή επικοινωνία με τους περισσότερους προέδρους, αφουγκράζεται τα προβλήματά τους τα οποία καταγράφουν. Μάλιστα, τους είχε στείλει σχετικό έγγραφο με το οποίο τους καλούσε, μέχρι τα τέλη Οκτωβρίου, να του στείλουν τις προτάσεις τους για τα έργα που προτάσσουν στα χωριά τους και θέλουν να ενταχθούν στον προϋπολογισμό και το Τεχνικό Πρόγραμμα.</p>
      <p>Οι προτάσεις αυτές θα αξιολογηθούν, όπως είπε, και κάλεσε τους Προέδρους να του περιγράψουν τις προτεραιότητές τους, μια και δεν είναι δυνατόν να περιληφθούν όλα στον προϋπολογισμό και το Τ.Π. Έτσι, θα τις αξιολογήσουν και θα τα εντάξουν στον καινούργιο προϋπολογισμό.<br/>Η φιλοσοφία του νέου προϋπολογισμού, λοιπόν, σύμφωνα με τον Αντιδήμαρχο, είναι να εντάξουν έργα ουσίας και όχι έργα εικόνας, τα οποία θα συμβάλουν στην αναβάθμιση της καθημερινότητας και της ποιότητας ζωής του πολίτη, όχι μόνο στην πόλη αλλά και τα χωριά. Όπως λέει, θα γίνει μία πολύ σωστή δουλειά στη σύνταξη του προϋπολογισμού που δεν θα χρειάζεται επιπλέον προσθήκες αλλά αυτό είναι κάτι που θα εξετάσουν στην πορεία. Στο σημείο αυτό, ο κ. Καμπούρης δεν παρέλειψε να σχολιάσει την κατάσταση που συνάντησε όταν επισκέφθηκε για πρώτη φορά το Τμήμα Προμηθειών, μία νευραλγική υπηρεσία του Δήμου όπως είπε, χαρακτηρίζοντάς της τουλάχιστον άσχημη, καθώς διαπίστωσε ότι υπήρχε έλλειψη σε πολύ βασικά πράγματα για τα οποία δεν είχαν έρθει οι μελέτες για να προχωρήσουν σε διαγωνισμούς κτλ., κάτι το οποίο θεωρεί ότι δεν θα πρέπει να συμβαίνει, ακόμα και όταν μεσολαβουν εκλογές.</p>
      <p>Ό</p>
      <p>σο για το ποια είναι τα κυριότερα ζητήματα που απασχολούν τις τοπικές κοινότητες, σύμφωνα με τον ίδιο κατά κύριο λόγο είναι η αγροτική οδοποιία, ο φωτισμός και η καθαριότητα.</p>
      <p><b>Για τις αποφάσεις του δ.σ.</b><br/>Σχετικά με την απόφαση που έλαβε το δ.σ., κατά την τελευταία συνεδρίασή του, για μεταφορά των ταμειακών διαθεσίμων του Δήμου στην Τράπεζα της Ελλάδος (ΤτΕ), ο κ. Καμπούρης είπε ότι είναι κάτι που ορίζει ο νόμος ωστόσο επειδή επίκεινται εκλογές στην ΠΕΔ και την ΚΕΔΕ, που έχουν αντιταχθεί τα προηγούμενα χρόνια σ’ αυτό, θέλησε να ξεκαθαρίσει ότι δεν έρχονται να καταργήσουν την απόφασή τους ούτε να πάνε κόντρα στη θέση τους αλλά το θέμα έχει και πολιτική χροιά και νομική. Και σύμφωνα με την τελευταία είναι υποχρεωμένοι να μεταφέρουν τα χρήματα στην ΤτΕ και η διαδικασία προχωράει.</p>
      <p>Σ</p>
      <p>χετικά, τέλος, με τη ρύθμιση οφειλών προς το Δήμο, είπε ότι μία ρύθμιση πάντα τυγχάνει ανταπόκρισης και απηύθυνε κάλεσμα προς τους δημότες να έρθουν και να ρυθμίσουν τις οφειλές τους γιατί πλέον ο Δήμος περνάει σε μία άλλη εποχή.</p>
    </article>
  </body>
</html>