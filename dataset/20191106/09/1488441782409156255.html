<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/06/google-pixel-si-aggiornera-ancora-unultima-volta-dicembre-678682/"/>
    <meta property="og:site_name" content="AndroidWorld"/>
    <meta property="article:published_time" content="2019-11-06T09:32:00+00:00"/>
    <meta property="og:title" content="Google Pixel si aggiornerà ancora, per un’ultima volta, a dicembre"/>
    <meta property="og:description" content="4 ottobre 2016 – questo è il giorno in cui la prima edizione di Google Pixel ha visto la luce..."/>
  </head>
  <body>
    <article>
      <h1>Google Pixel si aggiornerà ancora, per un’ultima volta, a dicembre</h1>
      <h2>Poche settimane ancora di supporto per il primo flagship targato Google</h2>
      <address><time datetime="2019-11-06T09:32:00+00:00">06 Nov 2019, 09:32</time> by <a rel="author" href="https://www.androidworld.it/author/erripcc/" target="_blank">Enrico Paccusse</a></address>
      <p><b>4 ottobre 2016</b> – questo è il giorno in cui la prima edizione di <a href="https://www.androidworld.it/tag/google-pixel/">Google Pixel</a> ha visto la luce (grazie alla collaborazione di <b>HTC,</b> pensate un po’). Uno smartphone che ha dato il via ad un <b>pezzo di storia</b> per Google.</p>
      <p>Forse anche per questo la società americana si è spinta oltre ed ha aggiornato il telefono ad <a href="https://www.androidworld.it/tag/android-10/">Android 10</a> anche se da un punto di vista puramente contrattuale non era tenuta a farlo (gli aggiornamenti di sistema sono garantiti per <b>2 anni</b>).</p>
      <p>Questo mese però Google Pixel <a href="https://www.androidworld.it/2019/11/04/rilasciate-le-patch-sicurezza-novembre-la-famiglia-pixel-finito-supporto-ufficiale-primi-pixel-678250/">non ha ricevuto</a> l’aggiornamento di <b>sicurezza</b> come gli altri membri della famiglia. Questo perché, come confermato dalla stessa Google <a href="https://www.theverge.com/2019/11/5/20950210/google-pixel-xl-final-security-original-update-december">a Verge</a>, le patch del mese saranno incluse nell’<b>ultimo aggiornamento</b> dell’anno e, nel caso di Pixel (e Pixel XL), della sua storia.</p>
    </article>
  </body>
</html>