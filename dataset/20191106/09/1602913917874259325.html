<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/comisarul-european-propus-de-romania-va-fi-audiat-in-comisia-transporturi-a-parlamentul-european-pe-14-noiembrie-18546773"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T09:22:06+00:00"/>
    <meta property="og:title" content="Comisarul european propus de România va fi audiat în Comisia Transporturi a Parlamentul European pe 14 noiembrie"/>
    <meta property="og:description" content="Europarlamentarul Gheorghe Falcă a declarat, miercuri, pentru MEDIAFAX, că persoana nominalizată de România pentru funcţia de comisar european va fi audiată în Comisia de Transporturi a Parlamentului European în şedinţa din 14 noiembrie."/>
  </head>
  <body>
    <article>
      <h1>Comisarul european propus de România va fi audiat în Comisia Transporturi a Parlamentul European pe 14 noiembrie</h1>
      <address><time datetime="2019-11-06T09:22:06+00:00">06 Nov 2019, 09:22</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Europarlamentarul Gheorghe Falcă a declarat, miercuri, pentru MEDIAFAX, că persoana nominalizată de România pentru funcţia de comisar european va fi audiată în Comisia de Transporturi a Parlamentului European în şedinţa din 14 noiembrie.</p>
      <p>”În comisia noastră (de Transporturi - n.r.) s-au primit programările. Ăn prezent, având un guvern legitim, comisia a putut programa această audiere, care va avea loc pe 14 noiembrie”, a declarat pentru MEDIAFAX Gheorghe Falcă, membru al Comisiei de Transporturi din Parlamentul European.</p>
      <p>Guvernul Ludovic Orban va trimite marţi sau miercuri o scrisoare Comisiei Europene prin care îl propune pe Siegfried Mureşan la funcţia de comisar european, informează agenţia de ştiri Reuters, citând surse din cadrul PNL.</p>
      <p>După respingerea Rovanei Plumb şi a lui Dan Nica, Viorica Dăncilă l-a propus Victor Negrescu pentru funcţia de comisar european, însă purtătorul de cuvânt al Executivului UE, Mina Andreeva, a anunţat că există la Comisia Europeană „dubii mari! referitoare la „legitimitatea! noii propuneri de comisar european transmisă de Dăncilă.</p>
      <p>Ludovic Orban a declarat că PNL va solicita audierea persoanei propuse pentru funcţia de comisar european în comisia parlamentară pentru afaceri europene. Liderul liberalilor a precizat că noul Guvern va decide cât mai rapid posibil asupra nominalizării comisarului UE din partea României.</p>
    </article>
  </body>
</html>