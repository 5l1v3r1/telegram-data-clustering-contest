<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/championsleague/kyde-da-gledame-dvuboq-lokomotiv-(m)---yuventus-v-shampionska-liga-1403357.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T09:02:00+00:00"/>
    <meta property="og:title" content="Къде да гледаме двубоя Локомотив (М) - Ювентус в Шампионска лига"/>
    <meta property="og:description" content="Тази вечер италианският шампион Ювентус гостува на Локомотив Москва в четвърти мач от групите на Шампионска лига Ако хората на Маурицио Сари запишат успех, то те ще си осигурят класиране за следващата фаза на турнира два мача преди приключването на груповата фаза"/>
  </head>
  <body>
    <article>
      <h1>Къде да гледаме двубоя Локомотив (М) - Ювентус в Шампионска лига</h1>
      <address><time datetime="2019-11-06T09:02:00+00:00">06 Nov 2019, 09:02</time> by <a rel="author">Sportlive.bg</a></address>
      <p>Тази вечер италианският шампион <b><a href="https://www.sportlive.bg/tags/1622">Ювентус</a></b> гостува на Локомотив Москва в четвърти мач от групите на <b><a href="https://www.sportlive.bg/tags/3387">Шампионска лига</a></b>. Ако хората на Маурицио Сари запишат успех, то те ще си осигурят класиране за следващата фаза на турнира два мача преди приключването на груповата фаза.</p>
      <p>Ювентус е лидер в подреждането с актив от 7 точки, колкото има и Атлетико Мадрид. Локомотив е на третото място с 3 пункта. В първия мач между двата отбора, изигран в Торино, "бианконерите" стигнаха до изстрадана победа, след като Пауло Дибала обърна развоя на мача с две попадения във финалните минути.</p>
      <p>И в двата отбора има кадрови проблеми. За "старата госпожа" Киелини, Перин и Пяка са контузени, а Куадрадо е наказан. При руснаците липсват Фарфан, Ротенберг и Джорджевич, а под въпрос са Миранчук и Смолов.</p>
      <p>Двубоят Локомотив Москва - Ювентус е с начален час 19:55, като ще бъде излъчен пряко в ефира на bTV Action. Срещата ще може да проследите и <b><a href="https://www.sportlive.bg/">НА ЖИВО в SportLive.bg</a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/Napoli-prenese-neudachite-si-i-v-Shampionska-liga---podeli-tochkite-s-RB-Zalcburg-1403321.html"/>
        <a href="https://www.sportlive.bg/worldfootball/championsleague/Aqks-sobstvenorychno-se-opita-da-se-hvyrli-ot-mosta-no-nqkak-ocelq-sreshtu-Chelsi-v-London-1403300.html"/>
        <a href="https://www.sportlive.bg/worldfootball/worldfootballother/Izklyuchitelno-lyubopiten-sezon-v-top-pyrvenstvata-na-Evropa-1402916.html"/>
        <a href="https://www.sportlive.bg/worldfootball/italy/Sari-obqsni-zashto-De-Liht-vse-oshte-izpitva-zatrudneniq-v-Yuventus-1391263.html"/>
        <a href="https://www.sportlive.bg/worldfootball/championsleague/Zrelishta-navsqkyde-i-samo-na-Kamp-nou---nulevo-remi-vsichki-rezultati-v-Shampionska-liga-1403309.html"/>
      </related>
    </article>
  </body>
</html>