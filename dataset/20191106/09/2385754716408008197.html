<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/595949/tragodia-sti-thessaloniki-nekros-kynigos-apo-skagia-syggeni-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T09:40:00+00:00"/>
    <meta property="og:title" content="Τραγωδία στη Θεσσαλονίκη: Νεκρός κυνηγός από σκάγια συγγενή του"/>
    <meta property="og:description" content="Μοιραία κατάληξη είχε για ένα 46χρονο κυνηγό η βραδινή εξόρμηση -μαζί με δύο συγγενικά του πρόσωπα- για αγριογούρουνα στην περιοχή Βασιλούδι του Δήμου..."/>
  </head>
  <body>
    <article>
      <h1>Τραγωδία στη Θεσσαλονίκη: Νεκρός κυνηγός από σκάγια συγγενή του</h1>
      <address><time datetime="2019-11-06T09:40:00+00:00">06 Nov 2019, 09:40</time> by <a rel="author">SigmaLive</a></address>
      <p><b>Μοιραία κατάληξη είχε για ένα 46χρονο κυνηγό η βραδινή εξόρμηση -μαζί με δύο συγγενικά του πρόσωπα- για αγριογούρουνα στην περιοχή Βασιλούδι του Δήμου Λαγκαδά, έξω από τη Θεσσαλονίκη.<br/></b> <br/>Ο άτυχος άνδρας, υπό συνθήκες που ερευνώνται, φέρεται να δέχθηκε κατά λάθος τα σκάγια 57χρονου με αποτέλεσμα να τραυματιστεί θανάσιμα.<br/> <br/>Συγκεκριμένα, λίγο πριν τις 11 το βράδυ οι τρεις συγγενείς πήγαιναν για κυνήγι με τρακτέρ. <br/> <br/>Το τρακτέρ οδηγούσε άνδρας, 61 ετών, ενώ στο πίσω μέρος κάθονταν ο 57χρονος αδελφός του και ο 46χρονος γαμπρός τους. Κατά τη διάρκεια της διαδρομής και κάτω από αδιευκρίνιστες συνθήκες, ο 57χρονος έπεσε από το αγροτικό όχημα και τότε το κυνηγετικό όπλο που κρατούσε φέρεται να εκπυρσοκρότησε, τραυματίζοντας θανάσιμα τον 46χρονο.<br/> <br/>Τα δύο αδέλφια συνελήφθησαν και εις βάρος τους σχηματίζεται δικογραφία, ενώ προανάκριση διενεργείται από τις τοπικές αστυνομικές Αρχές.<br/> <br/>Πηγή: ΑΠΕ-ΜΠΕ<br/> </p>
    </article>
  </body>
</html>