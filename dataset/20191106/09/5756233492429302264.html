<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620138/%DA%86%D9%87-%DA%A9%D8%B3%DB%8C-%D9%BE%DB%8C%D8%A7%D9%85-%D8%A7%DB%8C%D8%B1%D8%A7%D9%86-%D8%B1%D8%A7-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D9%88-%D8%A8%D8%AD%D8%B1%DB%8C%D9%86-%D8%A8%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T09:11:00+00:00"/>
    <meta property="og:title" content="چه کسی پیام ایران را به عربستان و بحرین برد؟"/>
    <meta property="og:description" content="خالد الجارالله، معاون وزیر خارجه کویت روز سه‌شنبه اعلام کرد که کشورش تا کنون پیام‌هایی را از طرف ایران به بحرین و عربستان سعودی منتقل کرده است."/>
  </head>
  <body>
    <article>
      <h1>چه کسی پیام ایران را به عربستان و بحرین برد؟</h1>
      <address>
        <time datetime="2019-11-06T09:11:00+00:00">06 Nov 2019, 09:11</time>
      </address>
      <p>
        <i>خالد الجارالله، معاون وزیر خارجه کویت روز سه‌شنبه اعلام کرد که کشورش تا کنون پیام‌هایی را از طرف ایران به بحرین و عربستان سعودی منتقل کرده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>خالد الجارالله، معاون وزیر خارجه کویت روز سه‌شنبه اعلام کرد که کشورش تا کنون پیام‌هایی را از طرف ایران به بحرین و عربستان سعودی منتقل کرده است.</p>
      <p>به گزارش یورونیوز، موضوع این پیام‌ها وضعیت در منطقه خلیج فارس بوده است و به گفتۀ او «تا کنون پاسخی به این پیام‌ها داده نشده است.»</p>
      <figure>
        <img src="https://aftabnews.ir/files/fa/news/1398/8/15/355951_404.jpg"/>
      </figure>
      <p>این سخنان در حالی بیان می‌شود که محمد جواد ظریف، وزیر خارجه ایران نیز ماه گذشته اعلام کرده بود که تهران آماده است «با یا بدون کمک یک واسطه» با رقیب اصلی خود در منطقه یعنی عربستان سعودی وارد گفتگو شود.</p>
      <p>عربستان سعودی که به‌طور غیرمستقیم و از مسیر چند جنگ نیابتی با ایران درگیر است، تهران را مقصر اصلی حمله به تاسیسات نفتی آرامکو در منطقۀ «بقیق» و «خریص» می‌داند.</p>
      <p>این حملات که ۱۴ سپتامبر انجام شد و حوثی‌های یمن ادعا دارند با موشک و پهپاد آن‌ها را انجام داده‌اند، عرضه جهانی نفت بزرگترین تولیدکنندۀ آن را دچار اختلال کرد و تولید نفت سعودی را تا ۵.۷ میلیون بشکه در روز کاهش داد.</p>
      <p>با وجود آنکه پس از وقوع این حملات چندین هزار نظامی آمریکایی رهسپار عربستان شدند و دونالد ترامپ، رئیس جمهوری آمریکا تجهیزات نظامی پیشرفته‌ای همچون سیستم دفاع موشکی پاتریوت و سامانه ضد موشکی تاد در اختیار پادشاهی سعودی گذاشت، اما ریاض اعلام کرده است که راه حل سیاسی را به واکنش نظامی ترجیح می‌دهد.</p>
    </article>
  </body>
</html>