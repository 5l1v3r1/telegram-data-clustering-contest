<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/balkani/2019/11/06/demonstranti-opitaha-da-poprechat-na-interviu-na-vuchich.428709"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T09:43:00+00:00"/>
    <meta property="og:title" content="Демонстранти опитаха да попречат на интервю на Вучич"/>
    <meta property="og:description" content="Сръбският президент използва страничен вход | Dnes.bg"/>
  </head>
  <body>
    <article>
      <h1>Демонстранти опитаха да попречат на интервю на Вучич</h1>
      <h2>Сръбският президент използва страничен вход</h2>
      <address><time datetime="2019-11-06T09:43:00+00:00">06 Nov 2019, 09:43</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Сръбският президент Александър Вучич се наложи да използва вчера страничен вход, за да влезе в сградата на обществената телевизия, тъй като главният бе блокиран от демонстранти, съобщи Ройтерс.<br/><br/>Около 200 поддръжници на опозицията се събраха час преди началото на интервю на Вучич за телевизия РТС. Протестиращите блокираха централния вход и скандираха "Вучич, крадец!".<br/><br/>Те го обвиняват, че режисира медийните си изяви и не позволява да му се задават трудни въпроси. Президентът отрича тези твърдения, пише БТА.<br/><br/>Наложи се полицията да се намеси, за да предотврати сблъсък между протестиращите и група от около 100 поддръжници на Вучич.<br/><br/>Президентът публикува снимка в Instragram от телевизионното студио и каза, че е влязъл през страничен вход. "Искам да благодаря на всички за подкрепата", написа той.<br/> </p>
    </article>
  </body>
</html>