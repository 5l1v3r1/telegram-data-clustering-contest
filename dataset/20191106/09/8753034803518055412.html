<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/mRxpmq/ioc-presidenten-foreslaar-gentesting-av-utoevere-i-tokyo-ol"/>
    <meta property="og:site_name" content="Aftenbladet"/>
    <meta property="article:published_time" content="2019-11-06T09:59:48+00:00"/>
    <meta property="og:title" content="IOC-presidenten foreslår «banebrytende» testmetode under Tokyo-OL"/>
    <meta property="og:description" content="Gentester kan bli en realitet under OL i Tokyo neste år. Det foreslo IOC-president Thoms Bach under WADAs verdenskongress i polske Katowice."/>
  </head>
  <body>
    <article>
      <h1>IOC-presidenten foreslår «banebrytende» testmetode under Tokyo-OL</h1>
      <h2>Gentester kan bli en realitet under OL i Tokyo neste år. Det foreslo IOC-president Thoms Bach under WADAs verdenskongress i polske Katowice.</h2>
      <address><time datetime="2019-11-06T09:59:48+00:00">06 Nov 2019, 09:59</time> by <a rel="author">NTB-TT</a></address>
      <p>Det er nettsiden <a href="https://www.insidethegames.biz/articles/1086687/gene-testing-could-be-used-at-tokyo-2020">Inside the Games</a> som skriver om dette.</p>
      <p>Testen er tenkt gjennomført sammen med annen type av blodtester der man anvender tørket blod – et nytt våpen i kampen mot doping.</p>
      <p>– Denne nye strategien kan bli banebrytende for å oppdage bloddoping uker eller til og med måneder etter at den har skjedd, sa Bach.</p>
      <p>Han la til at hvis metoden godkjennes av Verdens antidopingbyrå (WADA) så vil denne testmetoden bli tatt i bruk allerede i Tokyo.</p>
      <p>Bach mener også at den nye metoden vil ha en avskrekkende effekt.</p>
      <p>– Vi vil at jukserne aldri skal føle seg sikre, uansett tid eller sted, sier han.</p>
      <p>Selv om de nye metodene ikke skulle rekke å bli klare til OL, planlegger IOC å lagre tester fra lekene for å kunne analysere dem når systemet blir klart for det.</p>
    </article>
  </body>
</html>