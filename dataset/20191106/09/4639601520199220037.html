<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/society/ergatiko-dystyxima-sti-larko-nekros-pateras-3-paidion-syllypitiria-xatzidaki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T09:13:00+00:00"/>
    <meta property="og:title" content="Εργατικό δυστύχημα στη Λάρκο – Νεκρός πατέρας 3 παιδιών – Συλλυπητήρια Χατζηδάκη"/>
    <meta property="og:description" content="Συλλυπητήρια του Κ. Χατζηδάκη στην οικογένεια του εργαζόμενου της ΛΑΡΚΟ που έχασε τη ζωή του έπειτα από έκρηξη."/>
  </head>
  <body>
    <article>
      <h1>Εργατικό δυστύχημα στη Λάρκο – Νεκρός πατέρας 3 παιδιών – Συλλυπητήρια Χατζηδάκη</h1>
      <h2>Συλλυπητήρια του Κ. Χατζηδάκη στην οικογένεια του εργαζόμενου της ΛΑΡΚΟ που έχασε τη ζωή του έπειτα από έκρηξη.</h2>
      <address><time datetime="2019-11-06T09:13:00+00:00">06 Nov 2019, 09:13</time> by <a rel="author">ΤοΒΗΜΑ Team</a></address>
      <p>Θερμά συλλυπητήρια στην οικογένεια του <a href="https://www.tovima.gr/2019/11/06/society/ergatiko-dystyxima-sti-larko-plirofories-gia-enan-nekro-meta-apo-ekriksi/">εργαζόμενου στη ΛΑΡΚΟ που έχασε τη ζωή του</a> σήμερα το πρωί εκφράζει ο υπουργός Περιβάλλοντος και Ενέργειας, Κωστής Χατζηδάκης.</p>
      <p>«Δέσμευση από την πλευρά μας να διερευνήσουμε τα αίτια και να αποδοθούν οι ευθύνες, όπου ανήκουν, το ταχύτερο», τόνισε ο υπουργός αναφερόμενος στο δυστύχημα, αναφέρει το ΑΠΕ.</p>
      <p>
        <a href="https://www.in.gr/2019/11/06/politics/sxedio-gia-tin-katanomi-prosfygon-stin-endoxora-syskepsi-mesimeri-sto-maksimou/">Διαβάστε ακόμη : Το σχέδιο για την κατανομή προσφύγων στην ενδοχώρα – Σύσκεψη το μεσημέρι στο Μαξίμου</a>
      </p>
      <p>Εξάλλου, καθ’ οδόν προς το εργοστάσιο είναι αυτήν την ώρα, σύμφωνα με το ΑΠΕ, ο διευθύνων σύμβουλος της ΛΑΡΚΟ, Σπύρος Τζίτζος, για να εξετάσει τις συνθήκες υπό τις οποίες συνέβη το δυστύχημα.</p>
      <h3>Το χρονικό του εργατικού δυστυχήματος</h3>
      <p>Έκρηξη σημειώθηκε στη ΛΑΡΚΟ στη Λάρυμνα στον Βόρειο Ευβοϊκό, με αποτέλεσμα να χάσει τη ζωή του ένας εργάτης.</p>
      <p>Σύμφωνα με τις πληροφορίες του tvstar.gr, νεκρός είναι ένας 56χρονος εργάτης από τη Μαλεσίνα, πατέρας τριών παιδιών.</p>
      <p>Ο 56χρονος εκτελούσε την εργασία όταν σημειώθηκε η έκρηξη που του στοίχισε τη ζωή. Το θανατηφόρο δυστύχημα σημειώθηκε μετά από έκρηξη στη Χαλυβουργία, στο Τμήμα κοκοποίησης.</p>
      <p>
        <a href="https://www.tovima.gr/2019/11/06/politics/i-epixeirisi-mosxa-tou-n-dendia-kai-i-skia-tou-oukranikou/">Διαβάστε ακόμη : Στη Μόσχα ο Δένδιας – Στήνουν γέφυρες στη σκιά του Ουκρανικού</a>
      </p>
    </article>
  </body>
</html>