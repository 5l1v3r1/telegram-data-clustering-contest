<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/deep-down-capcom-abbandonato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T09:17:00+00:00"/>
    <meta property="og:title" content="Deep Down: Capcom non l’ha ancora abbandonato"/>
    <meta property="og:description" content="In una recente intervista Yoshinori Ono di Capcom è tornato a parlare proprio di Deep Down, spiegando che il titolo è ancora nei pensieri della compagnia."/>
  </head>
  <body>
    <article>
      <h1>Deep Down: Capcom non l’ha ancora abbandonato</h1>
      <address><time datetime="2019-11-06T09:17:00+00:00">06 Nov 2019, 09:17</time> by <a rel="author">Gianluca Saitto</a></address>
      <p><b>Deep Down</b> è diventato un vero e proprio caso videoludico nel corso di tutti questi anni. Presentato per la prima volta nel 2013, durante l’evento di lancio di PlayStation 4, l’Action RPG free-to-play di Capcom <b>è presto sparito da ogni radar</b>. Ad oggi è quasi passata un’intera generazione videoludica, e sembrava palese per moltissimi che il titolo fosse stato cancellato del tutto.</p>
      <p>Le speranze dei videogiocatori, che <b>hanno sempre visto in Deep Down un qualcosa di speciale</b>, non si sono mai spente del tutto anche grazie a Capcom stessa che ha continuato a rinnovare il marchio, registrandolo ulteriormente fino al 2020.</p>
      <figure>
        <img src="https://www.tomshw.it/images/images/2019/11/deep-down-60996.768x432.jpg"/>
      </figure>
      <p>Leggi anche: <a href="https://www.tomshw.it/videogioco/xbox-scarlett-banjo-kazooie-microsoft/">Xbox Scarlett: Microsoft vuole comprare Playtonic e fargli sviluppare Banjo-Kazooie?</a></p>
      <p>In una recente intervista, <b>Yoshinori Ono di Capcom</b> è tornato a parlare proprio di Deep Down, dicendo: <i>“È da un po’ che non mi chiamano Mr. Deep Down. Il team originale non c’è più al momento, ma la gente avrà notato che abbiamo tenuto il marchio registrato, e non ci siamo ancora del tutto arresi. Ogni anno esaminiamo i titoli che vogliamo fare in futuro, e portiamo progetti da approvare a sviluppare. Non c’è molto che possa dire a riguardo, ma il fatto che abbiamo mantenuto il marchio significa che non abbiamo abbandonato le speranze completamente”</i>.</p>
      <p>Gli ultimi aggiornamenti che abbiamo ricevuto su Deep Down sono stati una serie di schermate rilasciate a dicembre 2014, seguite da Ono che accennava a un cambio di rotta per il titolo dicendo che stava diventando “molto più grande” rispetto a quando era inizialmente previsto a febbraio 2015. <b>Cosa pensate delle recenti parole di Ono su Deep Down, credete che prima o poi il gioco verrà rilasciato?</b> Diteci la vostra nella sezione dedicata ai commenti.</p>
      <blockquote>Anche senza Deep Down la ludoteca targata Capcom è piena di grandi giochi. Devil May Cry V è solo uno dei tanti, acquistalo ora su Amazon a <a href="https://toms.it/QjwfH">questo indirizzo</a>.</blockquote>
    </article>
  </body>
</html>