<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/ligaeurope/genchev-spodeli-kakva-promqna-iska-i-ochakvaniqta-si-za-dvuboq-s-espanxol-1403389.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T09:58:00+00:00"/>
    <meta property="og:title" content="Генчев сподели каквa промяна иска и очакванията си за двубоя с Еспаньол"/>
    <meta property="og:description" content="Българският шампион Лудогорец гостува в Испания на Еспаньол в мач от груповата фаза на Лига Европа Орлите започнаха по прекрасен начин участието си в турнира, но в последния двубой допуснаха минимална загуба от испанците с 0:1 като домакин, с което сдадоха първото място"/>
  </head>
  <body>
    <article>
      <h1>Генчев сподели каквa промяна иска и очакванията си за двубоя с Еспаньол</h1>
      <address><time datetime="2019-11-06T09:58:00+00:00">06 Nov 2019, 09:58</time> by <a rel="author">Sportlive.bg</a></address>
      <p>Българският шампион <a href="https://www.sportlive.bg/tags/9671"><b>Лудогорец </b></a>гостува в Испания на Еспаньол в мач от груповата фаза на Лига Европа. "Орлите" започнаха по прекрасен начин участието си в турнира, но в последния двубой допуснаха минимална загуба от испанците с 0:1 като домакин, с което сдадоха първото място.</p>
      <p>Треньорът на разградчани Станислав Генчев говори преди утрешния двубой. Той очаква промяна най-вече в негативния резултат в сравнение с първия мач и се надява на победа или добър резултат. Лудогорец и Еспаньол се изправят един срещу друг утре от 22:00 часа българско време.</p>
      <p>"Искаме да променим най-вече резултата от мача. Този път да бъдем победители. Анализирали сме мача, извлекли сме своите поуки. Надявам се това, което сме замислили като идея утре да се получи на терена и да се приберем от Испания с добър резултат. Начинът им на игра при новия треньор се запазва. Те записват лоши резултати, но по мое мнение надиграваха съперниците си и не заслужаваха да загубят" - започна Генчев.</p>
      <p>"Вероятно ще има промени в състава им, тъй като знаете, те също играят на всеки три дена. Имат и тежък мач с Атлетико (Мадрид), най-вероятно ще направят промени, но за мен е важно, че те запазват начина и стила си на игра. Всичките им футболисти са добри, каквито и промени да направят, нас ни очаква изключително труден мач. Предупредили сме нашите футболисти, те го знаят" - сподели наставникът пред медиите преди отпътуването на тима към Испания.</p>
      <figure>
        <img src="https://i.actualno.com/actualno_2013/upload/2019/08/30/0156470001567174698_big.jpg"/>
      </figure>
      <p>Лудогорец е втори в група Н на Лига Европа с точка по-малко от предстоящия си съперник, който има 7. Трети е Ференцварош с 4, а на последното място е ЦСКА (Москва) без спечелена точка.<b> А близо ли са "орлите" до прозвището "царят на обратите" в Първа лига -<a href="https://www.sportlive.bg/bgfootball/bgfootballother/V-Angliq-e-Livyrpul-no-koj-v-Pyrva-liga-e-carqt-na-obratite-1403179.html"> вижте в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Nastavnikyt-na-Ludogorec-Mozhehme-da-vkarame-pone-5-gola-na-Beroe-1391152.html"/>
        <a href="https://www.sportlive.bg/bgfootball/ludogorec/Ludogorec-se-nuzhdaeshe-ot-obrat-sreshtu-Beroe-za-osmiq-si-poreden-uspeh-v-Pyrva-liga-1391147.html"/>
        <a href="https://www.sportlive.bg/bgfootball/ludogorec/Ludogorec-razpitva-za-zvezda-na-Levski-gotov-e-da-dade-milion-evro-1391023.html"/>
        <a href="https://www.sportlive.bg/bgfootball/ludogorec/Napadatel-na-Ludogorec-I-tazi-godina-shte-stanem-shampioni-1389802.html"/>
        <a href="https://www.sportlive.bg/bgfootball/ludogorec/Grigore-propuska-oshte-2-sedmici-zaradi-neochakvana-diagnoza-1390664.html"/>
      </related>
    </article>
  </body>
</html>