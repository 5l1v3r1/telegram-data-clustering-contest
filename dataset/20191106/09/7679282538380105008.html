<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-pro-beijing-mp-attacked-with-knife-in-hong-kong-2834778.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T09:23:00+00:00"/>
    <meta property="og:title" content="हांगकांग में बीजिंग समर्थक सांसद पर चाकू से हमला"/>
    <meta property="og:description" content="हांगकांग में बीजिंग समर्थक एक नेता पर बुधवार को चाकू से हमला हुआ। हमला तब हुआ जब सांसद जूनिस हो हांगकांग के बाहरी क्षेत्र में चीन की सीमा से लगते अपने निर्वाचन क्षेत्र तेन मून में चुनाव प्रचार कर रहे..."/>
  </head>
  <body>
    <article>
      <h1>हांगकांग में बीजिंग समर्थक सांसद पर चाकू से हमला</h1>
      <address><time datetime="2019-11-06T09:23:00+00:00">06 Nov 2019, 09:23</time> by <a rel="author">एजेंसी,नई दिल्ली</a></address>
      <p>हांगकांग में बीजिंग समर्थक एक नेता पर बुधवार को चाकू से हमला हुआ। हमला तब हुआ जब सांसद जूनिस हो हांगकांग के बाहरी क्षेत्र में चीन की सीमा से लगते अपने निर्वाचन क्षेत्र तेन मून में चुनाव प्रचार कर रहे थे। हमलावर उनके पास बुके लेकर आया था।</p>
      <p>ऑनलाइन मौजूद फुटेज में हमलावर व्यक्ति नेता से एक तस्वीर खिंचवाने का अनुरोध करता दिख रहा है और तुरंत ही वह अपने बैग से चाकू निकाल कर नेता पर हमला कर देता है। लोकतंत्र समर्थकों के बीच जूनिस बेहद अलोकप्रिय हैं।  पुलिस ने कहा कि हमले में तीन लोग घायल हुए हैं। हमलावर को गिरफ्तार कर लिया गया। इस बीच हांगकांग की नेता कैरी लैम ने कहा कि प्रदर्शनकारियों के खिलाफ कार्रवाई को चीन के राष्ट्रपति शी चिनफिंग ने एक मुलाकात के दौरान समर्थन दिया है। इससे पहले रविवार को एक व्यक्ति ने लोकतंत्र समर्थक प्रदर्शनकारियों पर चाकू से हमला किया था।<br/> </p>
    </article>
  </body>
</html>