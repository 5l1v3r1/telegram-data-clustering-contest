<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620146/%D9%81%D8%B1%D8%A7%D9%86%D8%B3%D9%87-%D9%88-%D8%AA%D9%84%D8%A7%D8%B4-%D8%A8%D8%B1%D8%A7%DB%8C-%DA%A9%D8%A7%D8%B3%D8%AA%D9%86-%D8%A7%D8%B2-%D8%A7%D8%AB%D8%B1%D8%A7%D8%AA-%D8%B2%DB%8C%D8%A7%D9%86%D8%A8%D8%A7%D8%B1-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T09:30:00+00:00"/>
    <meta property="og:title" content="فرانسه و تلاش برای کاستن از اثرات زیانبار استفاده از تلفن همراه"/>
    <meta property="og:description" content="مقامات بهداشت و درمان فرانسه قصد دارند کاربران تلفن های همراه را بیشتر نسبت به خطرات بالقوه استفاده از این وسیله آگاه کنند و گام هایی احتیاطی را در جهت کاستن از اثرات زیانبار تلفن های همراه بر مردم بردارند."/>
  </head>
  <body>
    <article>
      <h1>فرانسه و تلاش برای کاستن از اثرات زیانبار استفاده از تلفن همراه</h1>
      <address>
        <time datetime="2019-11-06T09:30:00+00:00">06 Nov 2019, 09:30</time>
      </address>
      <p>
        <i>مقامات بهداشت و درمان فرانسه قصد دارند کاربران تلفن های همراه را بیشتر نسبت به خطرات بالقوه استفاده از این وسیله آگاه کنند و گام هایی احتیاطی را در جهت کاستن از اثرات زیانبار تلفن های همراه بر مردم بردارند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مقامات بهداشت و درمان فرانسه قصد دارند کاربران تلفن های همراه را بیشتر نسبت به خطرات بالقوه استفاده از این وسیله آگاه کنند و گام هایی احتیاطی را در جهت کاستن از اثرات زیانبار تلفن های همراه بر مردم بردارند.<br/>این اقدامات بعد از آن صورت می گیرد که یک سازمان بهداشت درمان و ایمنی دولتی روز 21 اکتبر به مردم هشدار داد که این تلفن ها را در جیب پیراهن یا شلوار خود حمل نکنند.</p>
      <p>دولت فرانسه در پی آن است تا از کمیسیون اروپایی بخواهد تمهیداتی را برای تولید کنندگان تلفن های همراه الزامی کند که بر اساس آن شرکت ها ملزم باشند مشخص کنند وقتی تلفن درمجاورت بدن قرار می گیرد، یعنی هنگامی که تلفن در تماس نزدیک با کاربر قرار دارد، چه اندازه انرژی از آن جذب بدن می شود. پروتکل های فعلی رعایت فاصله ای 5 میلی متری را مجاز می دانند.</p>
      <figure>
        <img src="https://aftabnews.ir/files/fa/news/1398/8/15/355963_565.jpg"/>
      </figure>
      <p>روز 25 اکتبر وزارت امور اجتماعی و بهداشت فرانسه بیانیه ای را منتشر کرد که حاوی این نکات کلیدی بود:</p>
      <p>فرانسه از کمیسیون اروپایی خواهد خواست تا الزاماتی را برای تلفن های همراه جدیدی که به بازار می آیند درنظر بگیرد. همانطور که «سازمان ملی ایمنی، محیط زیست و کار» فرانسه توصیه کرده، دولت درخواست خواهد کرد تا آزمایش های تاییدی در ارتباط با تماس بدن با این وسیله انجام شوند، بی آنکه فاصله 5 میلی متری فعلی در نظر گرفته شود. این آزمایش ها نشان خواهند داد که کاربران چقدر در معرض های واقعی قرار دارند.</p>
      <p> آژانس ملی فرکانس ابزارهایی را برای افزایش آگاهی کاربران تهیه کند، از جمله:<br/>اپلیکیشن موبایل «اپن بارز» تا آخر سال جاری تکمیل شود. این اپلیکیشن به هر کاربر اجازه خواهد داد تا از میزان تشعشات مدل گوشی خود مطلع شود.</p>
      <p>فاصله توصیه شده گوشی با بدن در وب سایت این آژانس مشخص شود. فواصل پیشنهادی مربوط به هر گوشی در این سایت و نیز در اپلیکشن اپن بارز اعلام خواهد شد.اگر همکاری با تولیدکنندگان در جهت انجام این اندازه گیری ها امکان پذیر شود، این کار تا آخر سال جاری اجرایی خواهند شد.</p>
      <p>3.دولت قبل از اتخاذ سیاست های جدید به منظور بهبود استانداردهای تشعشعات بازدارنده، تولیدکنندگان بزرگ را برای برداشتن گام های داوطلبانه درجهت به روز رسانی نرم افزار مدل های مختلف گوشی های خود که در بازار موجود هستند گرد هم خواهد آورد.</p>
      <p>4.نظارت آژانس ملی فرکانس بر محصولاتی که به بازار عرضه می شوند تا سال 2020 به 30 درصد این محصولات افزایش خواهد یافت.</p>
      <p>دولت اطمینان حاصل می کند که کاربران به توصیه های ارائه شده در جهت برداشتن این گام های ایمنی عمل خواهند کرد:</p>
      <p>1) استفاده از هندزفری<br/>2) استفاده بیشتر از پیام های متنی تا تماس های تلفنی<br/>3) استفاده بیشتر در مکان هایی که گوشی آنتن دهی مطلوب تری دارد<br/>4) پرهیز از نگه داشتن گوشی در نزدیکی گوش برای مکالمه در اتومبیل، اتوبوس یا قطار<br/>5) انتخاب گوشی همراهی که نرخ جذب کمتری دارد6) اجتناب از برقراری مکالمات طولانی.</p>
    </article>
  </body>
</html>