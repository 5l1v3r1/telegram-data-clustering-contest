<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/riapre-la-farmacia-dei-filosofi/1321626/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T09:31:37+00:00"/>
    <meta property="og:title" content="Riapre la “Farmacia dei filosofi”"/>
    <meta property="og:description" content="MACERATA - Primo appuntamento con la Scuola Popolare di Filosofia e i grandi pensatori del '900. Il professor Francesco Giacchetta presenterà l'autore francese Jean-François Lyotard"/>
  </head>
  <body>
    <article>
      <h1>Riapre la “Farmacia dei filosofi”</h1>
      <h2>MACERATA - Primo appuntamento con la Scuola Popolare di Filosofia e i grandi pensatori del '900. Il professor Francesco Giacchetta presenterà l'autore francese Jean-François Lyotard</h2>
      <address><time datetime="2019-11-06T09:31:37+00:00">06 Nov 2019, 09:31</time> by <a rel="author">Alessandro Andreani</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Friapre-la-farmacia-dei-filosofi%2F1321626%2F">Condividi41</a><a href="https://twitter.com/intent/tweet?text=Riapre+la+%22Farmacia+dei+filosofi%22&amp;url=https%3A%2F%2Fwww.cronachemaceratesi.it%2F2019%2F11%2F06%2Friapre-la-farmacia-dei-filosofi%2F1321626%2F">Tweet</a>Email41 Condivisioni</p>
      <p> </p>
      <p>Tutti pronti per un viaggio nel ‘900 con la<b> Scuola Popolare di Filosofia. </b>Comincia questo giovedì “La farmacia dei filosofi”, la serie di lezioni sui grandi pensatori che hanno fatto la storia della nostra cultura e che si terrà da novembre a maggio nella prestigiosa Biblioteca Mozzi-Borgetti di Macerata. Quest’anno il tema generale sarà il ‘900. Il primo appuntamento è per il 7 novembre, alle 21.15, con una lezione dal titolo “<b>Lyotard e la condizione postmoderna</b>”, tenuta dal prof. <b>Francesco Giacchetta</b>. <b>«</b>Nel 1979 Jean-François Lyotard scrive “La condizione postmoderna”- si legge nell’invito degli organizzatori –  e chiude radicalmente la tradizione dei grandi sistemi filosofici che avevano dominato negli ultimi due secoli. Finita la modernità, c’è un nuovo modello di pensiero: comincia la postmodernità, caratterizzata dal sorgere dell’apparato di pensiero tecnico-scientifico e della frammentazione. Viene a mancare la visione unitaria del mondo: nel mondo saranno compresenti le più diverse interpretazioni. Tutte legittime? È quello che cercheremo di scoprire insieme<b>»</b>.</p>
      <p>Info: <a href="mailto:scuolapopolaredifilosofia@gmail.com">scuolapopolaredifilosofia@gmail.com</a></p>
      <p> </p>
    </article>
  </body>
</html>