<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-biyciv-v-liviji-i-na-donbasi-viyavili-shozhi-poranennya-vid-putinskih-boyovikiv-637981.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T04:45:44+00:00"/>
    <meta property="og:title" content="У бійців в Лівії і на Донбасі виявили схожі поранення від путінських бойовиків"/>
    <meta property="og:description" content="Лівійські лікарі виявили у бійців поранення, для яких характерне відсутність вихідного отвору"/>
  </head>
  <body>
    <article>
      <h1>У бійців в Лівії і на Донбасі виявили схожі поранення від путінських бойовиків</h1>
      <address>
        <time datetime="2019-11-06T04:45:44+00:00">06 Nov 2019, 04:45</time>
      </address>
      <h4>Лівійські лікарі виявили у бійців поранення, для яких характерне відсутність вихідного отвору</h4>
      <p>Учасники збройних конфліктів в Лівії і на Донбасі отримували схожі поранення.</p>
      <p>Про це повідомляє <a href="https://m.lenta.ru/news/2019/11/06/naem/?fbclid=IwAR2Lf5TpnnT6D-Wf9CSI29THnKqm5Qq4UOn7_6tTi5WGHR5W-CEcrj6v17E">The New York Times</a> з посиланням на європейські служби безпеки.</p>
      <p>Лівійські лікарі виявили у бійців поранення, для яких характерне відсутність вихідного отвору. За їхніми даними, такі поранення залишають снайперські гвинтівки російських найманців, які також використовувалися в інших місцях.</p>
      <p>Видання наводить у приклад слова лівійського офіцера, один з бійців якого був поранений в око. Як повідомив один з європейських чиновників з безпеки, відсутність вихідних отворів і слід від кулі з порожнистим наконечником відповідають характеру травм, які наносили російські снайпери на сході України.</p>
      <p>У вересні стало відомо, що російські найманці з приватної військової кампанії (ПВК) «Вагнера», яку пов'язують з «кухарем Путіна» Євгеном Пригожиним, прибули до Лівії для допомоги фельдмаршалу Халіфі Хафтару. </p>
      <p>Як відомо, путінські бойовики з ПВК «Вагнера» були неодноразово помічені у бойових діях в Лівії, Сирії та на сході України.</p>
      <p>Зазначимо, в лютому 2019 року Служба безпеки України заявила, що <a href="https://glavcom.ua/news/sbu-pokazala-pasporti-57-rosiyskih-naymanciv-vagnera-yaki-zaginuli-v-siriji-568213.html">Росія приховує інформацію про загибель 57 найманців</a> «ПВК Вагнера» у Сирії. У СБУ додали, що дані про смерть «вагнерівців» підкріплені свідченнями їхніх рідних про обставини смерті у Сирії, фотографіями свідоцтв про смерть та місць поховань найманців.</p>
      <p>Раніше <a href="https://glavcom.ua/news/sbu-potrolila-mzs-rosiji-i-viklala-dani-pro-zagiblih-v-siriji-vagnerivciv-pid-heshtegom-ihtamnet-546818.html">СБУ потролила МЗС Росії і виклала дані про загиблих в Сирії «вагнерівців» під хештегом #ИхТамНет</a>.</p>
      <p>У березні <a href="https://glavcom.ua/world/observe/rosiya-perekinula-do-liviji-300-naymanciv-vagnera-zmi-574625.html">Росія відправила до Лівії 300 найманців</a> приватної військової компанії (ПВК) «Вагнера» для розширення своєї присутності в Африці.</p>
      <related>
        <a href="https://glavcom.ua/news/nachalnika-rozvidcentru-rf-zvilnili-za-provali-v-ukrajini-637855.html"/>
        <a href="https://glavcom.ua/kyiv/news/sbu-pidozryuje-eksposadovcya-kijivskogo-oboronnogo-zavodu-v-oborudci-na-25-mln-637851.html"/>
        <a href="https://glavcom.ua/tv/istorik-poyasniv-chomu-putin-vzyavsya-buduvati-ruskiy-mir-same-na-donechchini--637793.html"/>
      </related>
    </article>
  </body>
</html>