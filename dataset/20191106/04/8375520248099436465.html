<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/putin-virishiv-shcho-vikipediya-ne-potribna-rosiyanam-637977.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T04:16:03+00:00"/>
    <meta property="og:title" content="Путін вирішив, що Вікіпедія не потрібна росіянам"/>
    <meta property="og:description" content="Путін запропонував замінити Вікіпедію Великою російською енциклопедією"/>
  </head>
  <body>
    <article>
      <h1>Путін вирішив, що Вікіпедія не потрібна росіянам</h1>
      <address>
        <time datetime="2019-11-06T04:16:03+00:00">06 Nov 2019, 04:16</time>
      </address>
      <h4>Путін запропонував замінити Вікіпедію Великою російською енциклопедією</h4>
      <p>Президент Росії Володимир Путін запропонував замінити Вікіпедію її російським аналогом.</p>
      <p>Про це повідомляє російське інформагентство <a href="https://tass.ru/obschestvo/7081499">ТАСС.</a></p>
      <p>«Щодо Вікіпедії... краще замінити її новою Великою російською енциклопедією в електронному вигляді. Це буде, в усякому разі, достовірна інформація в хорошій, сучасній, до речі кажучи, формі », - сказав Путін на засіданні Ради з російської мови.</p>
      <p>Так він прокоментував висловлювання про те, що школярі часто користуються неперевіреними джерелами інформації, в тому числі «Вікіпедією».</p>
      <p>Варто зазначити, що російська влада з 2016 року обговорюють створення вітчизняного аналога Вікіпедії. Тоді прем'єр-міністр Дмитро Медведєв затвердив робочу групу, яка займеться створенням електронної енциклопедії.</p>
      <p>У Російській національній бібліотеці говорили, що новий інтернет-ресурс стане електронним аналогом Великої російської енциклопедії.</p>
      <p>У жовтні 2019 року, як повідомляють «Відкриті медіа», некомерційне партнерство «Вікімедіа РУ», що розвиває російський сегмент «Вікіпедії», отримало президентський грант на 8,5 мільйона рублів (3 021 750 грн, - ред.).</p>
      <related>
        <a href="https://glavcom.ua/news/putin-doruchiv-viyskovim-pererobiti-kartu-svitu-493296.html"/>
        <a href="https://glavcom.ua/news/putin-zayaviv-shcho-rosiyski-hakeri-ce-ne-moji-problemi-479696.html"/>
        <a href="https://glavcom.ua/columns/sertalk/golovniy-strah-putina-579666.html"/>
      </related>
    </article>
  </body>
</html>