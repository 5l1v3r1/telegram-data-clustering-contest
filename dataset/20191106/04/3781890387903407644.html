<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740229"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T04:48:00+00:00"/>
    <meta property="og:title" content="'ต่าย'ยังไม่เซ็นใบหย่า'ทิม' แต่บอกเลยไม่ต้องลุ้นรีเทิร์น"/>
    <meta property="og:description" content="ต่าย-ชุติมา เบรกชาวเน็ตตัวโก่ง หลังทำขนมส่งให้ ทิม-พิธา ทานแต่บอกว่าไม่ต้องลุ้น ไม่มีรีเทิร์น ยังอยากหย่ากันทั้งคู่"/>
  </head>
  <body>
    <article>
      <h1>'ต่าย'ยังไม่เซ็นใบหย่า'ทิม' แต่บอกเลยไม่ต้องลุ้นรีเทิร์น</h1>
      <address>
        <time datetime="2019-11-06T04:48:00+00:00">06 Nov 2019, 04:48</time>
      </address>
      <p>
        <b>ต่าย-ชุติมา เบรกชาวเน็ตตัวโก่ง หลังทำขนมส่งให้ ทิม-พิธา ทานแต่บอกว่าไม่ต้องลุ้น ไม่มีรีเทิร์น ยังอยากหย่ากันทั้งคู่</b>
      </p>
      <p>ทำเอาแฟนๆลุ้นกันอย่างมาก หลังล่าสุดอดีตนักแสดงสาว <b>ต่าย-ชุติมา ทีปะนาถ</b> โพสต์อินสตาแกรมเป็นรูปที่ตนกำลังเร่งทำขนม พร้อมแคปชั่นว่าจะส่งขนมนี้ไปให้อดีตสามีหนุ่ม <b>ทิม-พิธา ลิ้มเจริญรัตน์</b> ทานด้วยเลยทำให้แฟนๆลุ้นกันตัวโก่งอยากให้ทั้งคู่กลับมาคืนดีกันเพราะแว่วว่าตอนนี้ทั้งสองคนยังไม่ได้เซ็นใบหย่ากันด้วย ล่าสุดตัวสาวต่ายเลยไม่พลาดต้องอัพเดทเรื่องนี้ทันที<br/><br/><b>ต่าย</b> เผยว่า <b><i>“เรื่องทำขนมฝากลูกไปให้คุณทิม ก็รู้ว่าเขาชอบก็เลยฝากไปให้เฉยๆ แต่วันนั้นคือทำให้เพื่อนหลายคน(ยิ้ม)ก็ไม่ต้องลุ้น(ยิ้ม)คือเราก็ทำฝากให้เพื่อนหลายคนทั้งที่ทำงานด้วย วันนั้นทำเยอะ พอทำใมห้คุณทิมเขาก็ไม่มีฟีดแบ็กกลับมา(หัวเราะ)ไม่รู้เหมือนกัน เขาก็ไม่ได้ฝากมาขอบคุณ เรื่องง้อเขาจริงๆถ้าง้อมันมีอะไรที่มาก กว่าทำขนมนะ ความสัมพันธ์ของคู่เราตอนนี่ก็เป็นพ่อแม่ที่ดีของพิพิมเหมือนเดิม ยังคุยกันเรื่องลูก โทรคุยโทรปรึกษากันเรื่องลูก แต่ทุกอย่างก็ดีขึ้น โอกาสกลับมาเป็นครอบครัวนั้นก็เขียนแฮชแท็กไว้แล้วว่าไม่ต้องลุ้น ถามว่าใจอ่อนคนเชียร์ให้ดีกันไหม ต่ายว่ามันไม่ได้เกี่ยวกับใครเชียร์ มันเป็นเรื่องของคนสองคนมากกว่า ตอนนี้เรื่องคดีความก็ไม่ค่อยได้เคลียร์ แต่ก็ทำให้ดีที่สุดในทุกวัน"</i></b><br/><br/><b><i>“เรื่องขึ้นศาลยังเลยค่ะ ทุกอย่างยังเหมือนเดิม ยังไม่มีอะไรคืบหน้า เราพยายามจะทำความเข้าใจกันให้ได้มากที่สุด พยายามจะคุยกัน แต่เรื่องหย่าก็เป็นความต้องการของทั้งคู่ ตอนนี้ยังไม่ได้ลดทอนความคิดตรงนี้ไป แต่เรื่องลูกก็ดีขึ้นมากแล้ว แต่ยังไม่ได้หย่าคือเรื่องเอกสารยังไม่เรียบร้อย แต่เรื่องทางพฤตินัยไม่ได้เป็นอะไรกันแล้ว ข้อตกลงก็ยังเคลียร์กันไม่หมด ก็ยังค้างคา(ยิ้ม) แต่โอเค เราก็ใช้ชีวิตไป ไม่ต้องเครียด มีงานก็ทำไป เลี้ยงลูกไป เจอเพื่อนไป"</i></b><br/><br/>ขอขอบคุณภาพประกอบจากอินสตาแกรม @tim_pita , @tye_chutima<br/><br/><br/><br/> </p>
    </article>
  </body>
</html>