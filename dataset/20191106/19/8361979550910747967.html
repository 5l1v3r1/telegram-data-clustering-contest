<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/pivnichniy-potik-2-vlada-nimechchini-hochut-pidigrati-gazpromu-novini-svitu-50052044.html"/>
    <meta property="og:site_name" content="НВ"/>
    <meta property="article:published_time" content="2019-11-06T19:41:00+00:00"/>
    <meta property="og:title" content="Влада Німеччини шукає спосіб вивести Північний потік-2 з-під обмежень Євросоюзу — ЗМІ"/>
    <meta property="og:description" content="Німецькі депутати хочуть домогтися, щоб дія оновленої газової директиви ЄС не поширювалося на Північний потік-2"/>
  </head>
  <body>
    <article>
      <h1>Влада Німеччини шукає спосіб вивести Північний потік-2 з-під обмежень Євросоюзу — ЗМІ</h1>
      <h2>Німецькі депутати хочуть домогтися, щоб дія оновленої газової директиви ЄС не поширювалося на Північний потік-2</h2>
      <address>
        <time datetime="2019-11-06T19:41:00+00:00">06 Nov 2019, 19:41</time>
      </address>
      <p>Представники правлячої коаліції <a href="https://nv.ua/ukr/tags/hermanija.html">ФРН</a> — партій ХДС/ХСС і СДПН — підготували законопроект, який дозволить Газпрому обійти обмеження нової газової директиви ЄС для газопроводу <a href="https://nv.ua/ukr/tags/severnyj-potok-2.html">Північний потік-2</a>. Про це повідомляє <a href="https://interfax.com.ua/news/economic/623040.html">Інтерфакс-Україна</a> з посиланням на дані агентства Bloomberg.</p>
      <p>Як відомо, <a href="https://nv.ua/ukr/biz/economics/yak-poznachatsya-popravki-do-gazovoji-direktivi-na-pivnichnomu-potoci-2-50020410.html">оновлена директива передбачає</a>, що частини трубопроводів, які йдуть з третіх країн, прокладені територією ЄС, включно з територіальними водами, мають відповідати вимогам, які застосовуються до внутрішніх трубопроводів ЄС.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/268/original/80b47bda2cbc7000c009607c5b900978.png?stamp=1&amp;q=85&amp;w=115"/>
      </figure>
      <p>Мелінда Херінг<br/>Долю Північного потоку-2 вирішено?</p>
      <p>Серед головних вимог директиви — поділ компаній-постачальників газу і підприємств, що транспортують його, доступ до труби інших операторів, прозоре регулювання тарифів за прокачування. Це означає, що компанія-оператор Північного потоку-2 повинна бути незалежною від Газпрому, а 50% його пропускної потужності повинні резервуватися для альтернативних постачальників. Винятки можливі, але тільки зі схвалення Єврокомісії.</p>
      <p>Bloomberg в свою чергу повідомляє, що розроблений у Берліні законопроект дозволить Газпрому вважати, що проект був завершений в травні 2019 року, а тому щодо нього мають діяти колишні правила.</p>
      <p>Німецькі депутати пропонують визначати поняття «завершення проекту» не термінами закінчення будівництва, а датою інвестицій в нього. Доречно нагадати, що інвестори з Німеччини вклали в газопровід 2 млрд євро.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/886/original/77dac9bb27279d5a201b1eb5ce56a093.png?stamp=1&amp;q=85&amp;w=115"/>
      </figure>
      <p>Олена Павленко<br/>Північний потік-2 і рішення Данії. Наслідки для України</p>
      <p>Як повідомлялося, <a href="https://nv.ua/ukr/biz/economics/daniya-dozvolila-budivnictvo-pivnichnogo-potoku-2-v-svojih-vodah-novini-svitu-50050656.html">30 жовтня Данське енергетичне агентство видало дозвіл на прокладку Північного потоку-2</a> у виключній економічній зоні країни, після чого були зняті останні перешкоди для завершення будівництва газопроводу.</p>
      <p>Засновником і власником контрольного пакета акцій акціонерного товариства Північний потік-2 є Газпром. До консорціуму входять також французька Engie, австрійський OMV, британо-нідерландська Royal Dutch Shell, німецькі Uniper і Wintershall.</p>
    </article>
  </body>
</html>