<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/mesut-ozil-ve-takim-arkadasina-bicakli-saldiriyi-duzenleyen-zanli-sucunu-itiraf-etti"/>
    <meta property="og:site_name" content="euronews"/>
    <meta property="article:published_time" content="2019-11-06T19:17:17+00:00"/>
    <meta property="og:title" content="Mesut Özil’e bıçaklı saldırıyı düzenleyen zanlı suçunu itiraf etti"/>
    <meta property="og:description" content="Arsenal'de forma giyen Türk asıllı Alman futbolcu Mesut Özil ile takım arkadaşı Sead Kolasinac'a bıçaklı saldırı girişimi iddiasıyla yargılanan zanlı suçunu itiraf etti"/>
  </head>
  <body>
    <article>
      <h1>Mesut Özil’e bıçaklı saldırıyı düzenleyen zanlı suçunu itiraf etti</h1>
      <address><time datetime="2019-11-06T19:17:17+00:00">06 Nov 2019, 19:17</time> by <a rel="author">Euronews </a></address>
      <p>Arsenal'de forma giyen Türk asıllı Alman futbolcu Mesut Özil ile Bosna Hersekli oyuncu Sead Kolasinac'a bıçaklı saldırı girişimi iddiasıyla yargılanan saldırgan suçunu itiraf etti.</p>
      <p>Londra'da gerçekleştirilen duruşmada, 26 yaşındaki sanıklardan Jordan Northover, 25 Temmuz'da yaşanan bıçaklı saldırı girişiminde Arsenal takımı oyuncularından Mesut ile Kolasinac'ın eşyalarını çalmaya çalıştığını kabul etti.</p>
      <p>Mahkeme hakimi, suçunu daha önce itiraf eden Ashley Smith için 8 Kasım Cuma günü, Northover hakkında ise ileri bir tarihte karar verileceğini duyurdu.</p>
      <p>İngiltere'nin başkenti Londra'da 25 Temmuz'da araçta bulundukları sırada motosikletli iki kişinin bıçaklı saldırı girişimiyle karşı karşıya kalan Mesut Özil ve Sead Kolasinac, güvenlik gerekçesiyle Arsenal'in sezon başındaki lig maçlarında kadroya alınmamıştı.</p>
      <figure>
        <iframe data-src="https://twitter.com/euronewses/status/1154478728195403776" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Londra Emniyet Müdürlüğünden yapılan açıklamada, saldırıda bulundukları gerekçesiyle gözaltına alınan Ashley Smith ile Jordan Northover'ın, hırsızlığa teşebbüs ve silahlı saldırı girişiminden mahkemeye çıkarılacağı belirtilmişti.</p>
      <ul>
        <li>
          <a href="https://tr.euronews.com/2019/07/26/londra-da-mesut-ozil-e-bicakli-saldiriyi-arsenalli-takim-arkadasi-sead-kolasinac-engelledi">Londra'da Mesut Özil'e bıçaklı saldırıyı Arsenalli takım arkadaşı Sead Kolasinac engelledi</a>
        </li>
        <li>
          <a href="https://tr.euronews.com/2019/03/12/mesut-ozil-den-formasini-giyen-kenyali-cocuga-ozel-hediye">Mesut Özil'den formasını giyen Kenyalı çocuğa özel hediye</a>
        </li>
      </ul>
    </article>
  </body>
</html>