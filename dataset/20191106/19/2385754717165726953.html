<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596086/ollandia-16-metanastes-entopistikan-krymmenoi-se-ntalika"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T19:54:00+00:00"/>
    <meta property="og:title" content="Ολλανδία: 16 μετανάστες εντοπίστηκαν κρυμμένοι σε νταλίκα"/>
    <meta property="og:description" content="Δέκα έξι μετανάστες, μεταξύ αυτών τέσσερις ανήλικοι, βρέθηκαν ζωντανοί, καθώς κρύβονταν μέσα σε ένα φορτηγό, που ετοιμαζόταν να επιβιβαστεί σε φέριμποτ με..."/>
  </head>
  <body>
    <article>
      <h1>Ολλανδία: 16 μετανάστες εντοπίστηκαν κρυμμένοι σε νταλίκα</h1>
      <address><time datetime="2019-11-06T19:54:00+00:00">06 Nov 2019, 19:54</time> by <a rel="author">sigmalive</a></address>
      <p>Δέκα έξι μετανάστες, μεταξύ αυτών τέσσερις ανήλικοι, βρέθηκαν ζωντανοί, καθώς κρύβονταν μέσα σε ένα φορτηγό, που ετοιμαζόταν να επιβιβαστεί σε φέριμποτ με κατεύθυνση την Αγγλία, από ένα λιμάνι της Ολλανδίας, έγινε σήμερα γνωστό από την ολλανδική αστυνομία.</p>
      <p>«Η βασιλική στρατιωτική αστυνομία ανακάλυψε 16 ξένους μέσα σε ένα φορτηγό στο Εμάιντεν», μια παραθαλάσσια πόλη που βρίσκεται στις δυτικές ακτές της Ολλανδίας, αναφέρεται σε ένα δελτίο Τύπου.</p>
      <p>Το φορτηγό μετέφερε εξαρτήματα αυτοκινήτου, ανάμεσα στα οποία κρύβονταν οι μετανάστες, διευκρινίζεται.</p>
      <p>Ο οδηγός του φορτηγού, ένας Τούρκος υπήκοος ηλικίας 45 ετών, εμφανίστηκε ενώπιον των αστυνομικών πριν από την επιβίβαση στο πορθμείο, λέγοντας ότι ακούει θορύβους στο ρυμουλκούμενο όχημα, εξήγησε η βασιλική στρατιωτική αστυνομία.</p>
      <p>Οι δυνάμεις επιβολής του νόμου βρήκαν μέσα στο φορτηγό 4 ανήλικα αγόρια, μια γυναίκα και 11 άνδρες, διαφορετικών υπηκοοτήτων.</p>
      <p>Η αστυνομία ξεκίνησε έρευνα για το περιστατικό. Ο οδηγός συνελήφθη για διακίνηση ανθρώπων, σύμφωνα με τις αρχές.</p>
      <p>Πηγή: euronews</p>
    </article>
  </body>
</html>