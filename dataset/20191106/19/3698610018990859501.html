<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zno-2020-opublikovani-pravila-i-zrazki-testovih-zavdan-328747_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T19:54:00+00:00"/>
    <meta property="og:title" content="ЗНО-2020: опубліковано правила і зразки тестових завдань"/>
    <meta property="og:description" content="УЦОЯО оприлюднив структуру, кількість та типи тестових завдань, час виконання роботи та систему нарахування балів."/>
  </head>
  <body>
    <article>
      <h1>ЗНО-2020: опубліковано правила і зразки тестових завдань</h1>
      <h2>УЦОЯО оприлюднив структуру, кількість та типи тестових завдань, час виконання роботи та систему нарахування балів.</h2>
      <address>
        <time datetime="2019-11-06T19:54:00+00:00">06 Nov 2019, 19:54</time>
      </address>
      <p>Український центр оцінювання якості освіти (УЦОЯО) оприлюднив правила, за якими буде проводитися зовнішнє незалежне тестування <b><a href="https://dt.ua/UKRAINE/u-shkoli-z-yavitsya-bilshe-obov-yazkovih-zno-oglyadachka-328387_.html">(ЗНО) у 2020 році</a></b>. У відповідному <a href="http://testportal.gov.ua/zno-2019/">розділі</a> на офіційному сайті УЦОЯО опубліковано інформацію про тестування з української мови та літератури, математики, історії України, біології, географії, фізики, хімії та чотирьох іноземних мов. Зокрема, розкрито структуру, кількість і типи завдань, схеми нарахування балів і названо час виконання тестових завдань.</p>
      <p>Обов'язкове тестування з української мови та літератури, що відбудеться 26 травня, складатиметься з 58 завдань: 33 з мові, 24 з літератури й одного відкритого завдання з розгорнутою відповіддю. Тест з математики включатиме 35, з фізики – 38, а з хімії – 52 завдання. ЗНО з цих предметів відбудеться 21, 28 травня і 15 червня відповідно. На виконання тестів абітурієнтам дадуть за 180 хвилин.</p>
      <p>Тестування з інших предметів буде тривати півгодини менше – за 150 хвилин. На ЗНО з історії України, що абітурієнти писатимуть 4 червня, їм дадуть 60 завдань: 30 з них стосуватимуться історії від найдавніших часів до кінця 19 століття, 30 – історії України у 20-21 століттях.</p>
      <p>Тестування з біології та географії відбудеться 9 та 11 червня і включатиме 50 і 54 завдання відповідно.</p>
      <p>ЗНО з англійської, французької, німецької та іспанської мов заплановано на 1 червня. Тестові роботи з усіх іноземним мов включатимуть по 59 завдань: 16 з аудіювання, 22 – з читання, 20 – з використання мови й одне письмове завдання з відкритою розгорнутою відповіддю.</p>
      <p>Максимально можлива оцінка для всіх предметів, як зазвичай, складе 200 балів.</p>
      <p>Детальніше про майбутню сесію зовнішнього незалежного оцінювання в статті Оксани Онищенко "<a href="https://dt.ua/EDUCATION/ne-lishe-drayiti-palubu-a-y-znati-kudi-plive-korabel-328176_.html"><b>Не лише драїти палубу, а й знати, куди пливе корабель</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>