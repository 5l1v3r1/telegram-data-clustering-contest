<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/economia/2019/11/06/unicredit-vende-mercato-sua-quota-mediobanca_4hYP633wCQqWRierJxfnWN.html"/>
    <meta property="og:site_name" content="Adnkronos"/>
    <meta property="article:published_time" content="2019-11-06T19:47:00+00:00"/>
    <meta property="og:title" content="Unicredit vende la sua quota in Mediobanca"/>
    <meta property="og:description" content="Unicredit ha completato con successo la procedura di accelerated bookbuilding per la cessione a investitori istituzionali di circa 74,5 milioni di azioni ordinarie detenute in Mediobanca, corrispondenti a circa l'8,4% del capitale azionario esistente della Società, al prezzo di 10,53 euro per azione. Il regolamento dell'Offerta è previsto in data 11 novembre 2019. Lo rende noto Unicredit precisando che il corrispettivo dell'operazione ammonta a circa 785 milioni di euro. La partecipazione oggetto dell'offerta rappresenta l'intera partecipazione detenuta da UniCredit nella Società. Il prezzo incorpora uno sconto del 2,3% circa rispetto all'ultimo prezzo di chiusura di Mediobanca pre-annuncio. L'impatto atteso dell'operazione, che sarà contabilizzata nel 4T 2019, è sostanzialmente neutrale sul CET1 capital ratio del Gruppo UniCredit. Per tale operazione, UniCredit si è avvalsa di BofA Securities, Morgan Stanley e UniCredit Corporate Investment Banking in qualità di Joint Bookrunners"/>
  </head>
  <body>
    <article>
      <h1>Unicredit vende la sua quota in Mediobanca</h1>
      <address>
        <time datetime="2019-11-06T19:47:00+00:00">06 Nov 2019, 19:47</time>
      </address>
      <p>Unicredit ha completato con successo la procedura di accelerated bookbuilding per la cessione a investitori istituzionali di circa 74,5 milioni di azioni ordinarie detenute in Mediobanca, corrispondenti a circa l'8,4% del capitale azionario esistente della Società, al prezzo di 10,53 euro per azione. Il regolamento dell'Offerta è previsto in data 11 novembre 2019. Lo rende noto Unicredit precisando che il corrispettivo dell'operazione ammonta a circa 785 milioni di euro. La partecipazione oggetto dell'offerta rappresenta l'intera partecipazione detenuta da UniCredit nella Società. Il prezzo incorpora uno sconto del 2,3% circa rispetto all'ultimo prezzo di chiusura di Mediobanca pre-annuncio. L'impatto atteso dell'operazione, che sarà contabilizzata nel 4T 2019, è sostanzialmente neutrale sul CET1 capital ratio del Gruppo UniCredit. Per tale operazione, UniCredit si è avvalsa di BofA Securities, Morgan Stanley e UniCredit Corporate Investment Banking in qualità di Joint Bookrunners</p>
    </article>
  </body>
</html>