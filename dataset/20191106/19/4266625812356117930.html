<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/u_pentagoni_zaklykaly_ukrainu_do_posylennya_tsyvilnogo_kontrolyu_nad_zsu_1685345"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T19:06:00+00:00"/>
    <meta property="og:title" content="У Пентагоні закликали Україну до посилення цивільного контролю над ЗСУ"/>
    <meta property="og:description" content="Заступник помічника міністра оборони США Лора Купер закликала Україну до посилення цивільного контролю над ЗСУ, прозорості та підзвітності процесу військових закупівель та військово-промислового комплексу."/>
  </head>
  <body>
    <article>
      <h1>У Пентагоні закликали Україну до посилення цивільного контролю над ЗСУ</h1>
      <address>
        <time datetime="2019-11-06T19:06:00+00:00">06 Nov 2019, 19:06</time>
      </address>
      <p>
        <b>Заступник помічника міністра оборони США Лора Купер закликала Україну до посилення цивільного контролю над ЗСУ, прозорості та підзвітності процесу військових закупівель та військово-промислового комплексу.</b>
      </p>
      <p>Як <a href="http://www.rnbo.gov.ua/news/3407.html">повідомляє</a> пресслужба Ради національної безпеки та оборони, про це йшлося під час розмови з представником США секретаря РНБО Олексія Данілова.</p>
      <p>Зокрема, заступник помічника міністра оборони США Лора Купер наголосила на важливості реалізації положень закону України про національну безпеку у частині посилення цивільного контролю над Збройними Силами, посилення прозорості та підзвітності процесу військових закупівель, покращення підзвітності та прозорості військово-промислового комплексу.</p>
      <p>На що Олексій Данілов відповів, що Україна зацікавлена у реформуванні своєї оборонної промисловості відповідно до кращих західних стандартів. "Наша стратегічна мета полягає у тому, щоб вітчизняна оборонна промисловість могла ефективно забезпечувати Збройні Сили необхідним озброєнням та ресурсами", – сказав він.</p>
      <p>Також секретар РНБО України висловив вдячність США за підтримку незалежності та територіальної цілісності нашої країни. "Допомога США є критично важливою для захисту України від російської агресії", – сказав він.</p>
      <p>Сторони також обговорили реформи у секторі безпеки і оборони України. Лара Купер наголосила на беззастережній підтримці України в реформуванні цього сектору з боку всіх урядових інституцій США, та окреслила основні пріоритети відповідної допомоги.</p>
      <p>Раніше повідомлялося, що секретар Ради національної безпеки та оборони Олексій Данілов <a href="https://zik.ua/news/2019/10/26/sekretar_rnbo_otrymav_shche_odnu_posadu_1677227">отримав ще одну посаду</a>. Президент України Володимир Зеленський призначив його керівником Національного координаційного центру кібербезпеки.</p>
      <related>
        <h4>читайте також</h4>
        <a href="https://zik.ua/news/2019/11/06/zastupnyk_pompeo_sogodni_rozpovist_chomu_yogo_shef_ne_vstupyvsya_za_1685257"/>
        <a href="https://zik.ua/news/2019/11/06/tramp_vidreaguvav_na_svidchennya_volkera_u_spravi_pro_impichment_1685229"/>
        <a href="https://zik.ua/news/2019/11/06/opublikovano_postanovu_pro_ratyfikatsiyu_ugody_z_ssha_po_fatca_1684871"/>
        <a href="https://zik.ua/news/2019/11/06/viyskova_dopomoga_ukraini_zalezhala_vid_rozsliduvannya_shchodo_baydena__1684815"/>
      </related>
    </article>
  </body>
</html>