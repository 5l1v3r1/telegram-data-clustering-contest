<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134373-zalgiris-nedarytu-kliuciu-maskoliunui-stoti-uz-lietuvos-rinktines-vairo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-06T19:23:00+00:00"/>
    <meta property="og:title" content="„Žalgiris“ nedarytų kliūčių Maskoliūnui stoti už Lietuvos rinktinės vairo"/>
    <meta property="og:description" content="Kauno „Žalgiris“ netrukdytų Šarūno Jasikevičiaus asistentui Dariui Maskoliūnui stoti už Lietuvos rinktinės vairo. Šią informaciją „24sek.lt“ žurnalistui Kęstui Rimkui pranešė „Žalgirio“ sporto direktorius Robertas Javtokas. „Aš manau, kad mes tikrai išleistume – nedarytume tam kliūčių, – sakė Robertas Javtokas. – Yra pagrindinis treneris, yra asistentas, jei Dariui Maskoliūnui būtų pateiktas pasiūlymas ir jis ..."/>
  </head>
  <body>
    <article>
      <h1>„Žalgiris“ nedarytų kliūčių Maskoliūnui stoti už Lietuvos rinktinės vairo</h1>
      <address>
        <time datetime="2019-11-06T19:23:00+00:00">06 Nov 2019, 19:23</time>
      </address>
      <p>Nuotr.: BasketNews.lt/D.Lukšta</p>
      <figure>
        <a href="https://www.basketnews.lt/paveikslelis-186372-any1000x1000.jpg">
          <img src="https://www.basketnews.lt/paveikslelis-186372-any630x500.jpg"/>
        </a>
      </figure>
      <p>Nuotr. BasketNews.lt/D.Lukšta</p>
      <p>Kauno „Žalgiris“ netrukdytų Šarūno Jasikevičiaus asistentui Dariui Maskoliūnui stoti už Lietuvos rinktinės vairo.</p>
      <p>Šią informaciją „24sek.lt“ žurnalistui Kęstui Rimkui pranešė „Žalgirio“ sporto direktorius Robertas Javtokas.</p>
      <p>„Aš manau, kad mes tikrai išleistume – nedarytume tam kliūčių, – sakė Robertas Javtokas. – Yra pagrindinis treneris, yra asistentas, jei Dariui Maskoliūnui būtų pateiktas pasiūlymas ir jis jį priimtų, nemanau, kad „Žalgiris“ keltų nors kokią kliūtį. Aš net būčiau „už“. Treniruoti Lietuvos rinktinę, jei turi norą, sugebėjimus – kodėl ne?“</p>
      <p>Lietuvos čempionų prezidentas Paulius Motiejūnas taip pat patvirtino, jog žalgiriečiai komunikuoja su Lietuvos krepšinio federacija, tačiau plačiau komentuoti situacijos nenorėjo.</p>
      <p>„Mes bendraujame su federacija, bet dabar nuo komentarų norėčiau susilaikyti“, – „24sek.lt“ sakė Motiejūnas.</p>
      <p>Naujasis Lietuvos rinktinės treneris turėtų paaiškėti per lapkričio 12-ąją vyksiančius rinkimus.</p>
      <p>Lietuvos vyrų rinktinei naujo stratego prireikė po to, kai Dainius Adomaitis pasitraukė iš vyriausiojo trenerio pareigų po pasaulio čempionato.</p>
    </article>
  </body>
</html>