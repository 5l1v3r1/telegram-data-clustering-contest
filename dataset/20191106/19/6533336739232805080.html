<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/se-canone-non-basta-rai-va-caccia-nuova-liquidita-218346.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T19:36:00+00:00"/>
    <meta property="og:title" content="La rai va a caccia di nuova liquidit"/>
    <meta property="og:description" content="SE IL CANONE NON BASTA - LA RAI VA A CACCIA DI NUOVA LIQUIDITÀ ATTRAVERSO UN PRESTITO OBBLIGAZIONARIO DA 300 MILIONI DI EURO. PRESTITO CHE SARÀ QUOTATO ALLA BORSA IRLANDESE. OGNI SINGOLO BOND AVRÀ VALORE DI ALMENO 100MILA EURO E DUNQUE SARÀ RISERVATO A INVESTITORI ISTITUZIONALI, CON TASSO FISSO ALL'1,9%"/>
  </head>
  <body>
    <article>
      <h1>La rai va a caccia di nuova liquidit</h1>
      <address>
        <time datetime="2019-11-06T19:36:00+00:00">06 Nov 2019, 19:36</time>
      </address>
      <p>
        <b><b>SE IL CANONE NON BASTA - </b>LA RAI VA A CACCIA DI NUOVA LIQUIDITÀ ATTRAVERSO UN PRESTITO OBBLIGAZIONARIO DA 300 MILIONI DI EURO. PRESTITO CHE SARÀ QUOTATO ALLA BORSA IRLANDESE. OGNI SINGOLO BOND AVRÀ VALORE DI ALMENO 100MILA EURO E DUNQUE SARÀ RISERVATO A INVESTITORI ISTITUZIONALI, CON TASSO FISSO ALL'1,9%</b>
      </p>
      <hr/>
      <p>
        <b>Aldo Fontanarosa per <a href="http://www.repubblica.it/">www.repubblica.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254771/1125213.htm">
          <img src="https://cdn-static.dagospia.com/img/foto/03-2019/fabrizio-salini-1125213_tn.jpeg"/>
        </a>
        <figcaption>FABRIZIO SALINI</figcaption>
      </figure>
      <p>La Rai va a caccia di nuova liquidità attraverso un Prestito Obbligazionario da 300 milioni di euro. Prestito che sarà quotato alla Borsa Irlandese (cioè all'Irish Stock Exchange/Euronext Dublin). Ogni singola obbligazione avrà un valore non inferiore ai 100 mila euro e questo importo fa capire che gli acquirenti non saranno certo i piccoli risparmiatori. Saranno invece investitori istituzionali.</p>
      <p>La Rai li avvicinerà attraverso un gruppo, un sindacato di banche, che potranno contare su commissioni di collocamento pari a 8 punti base sull'importo complessivo del Prestito Obbligazionario. Le obbligazioni - della durata di 5 anni - garantiranno un tasso d'interesse fisso non superiore all'1,9 per cento, con cedole fisse annuali. Le obbligazioni, che verranno emesse in un'unica tranche, non saranno convertibili in azioni della Rai Spa e saranno di primo livello (dunque non subordinate).</p>
      <figure>
        <a href="https://www.dagospia.com/mediagallery/Dago_fotogallery-254771/820545.htm">
          <img src="https://cdn-static.dagospia.com/img/foto/07-2016/viale-mazzini-820545.png"/>
        </a>
        <figcaption>VIALE MAZZINI</figcaption>
      </figure>
      <p>Il prezzo di emissione sarà alla pari o sotto la parità.</p>
    </article>
  </body>
</html>