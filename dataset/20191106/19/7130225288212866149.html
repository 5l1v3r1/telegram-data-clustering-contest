<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/hukumet-adim-atti-cin-de-18-yas-altindakilere-internet-uzerinden-oynanan-oyunlarda-sure-ve-para-siniri-888970"/>
    <meta property="og:site_name" content="Onedio"/>
    <meta property="article:published_time" content="2019-11-06T19:55:13+00:00"/>
    <meta property="og:title" content="Hükümet Adım Attı: Çin'de 18 Yaş Altındakilere İnternet Üzerinden Oynanan Oyunlarda Süre ve Para Sınırı"/>
    <meta property="og:description" content="Çin hükümeti, 18 yaşından küçüklerin internet üzerinden oyun oynama süresini sınırlandırdı. Ülkenin resmi ajansı Şinhua'ya konuşan bir hükümet yetkili..."/>
  </head>
  <body>
    <article>
      <h1>Hükümet Adım Attı: Çin'de 18 Yaş Altındakilere İnternet Üzerinden Oynanan Oyunlarda Süre ve Para Sınırı</h1>
      <address><time datetime="2019-11-06T19:55:13+00:00">06 Nov 2019, 19:55</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/cin/503cfc06cc161f8ec134243c">Çin</a> hükümeti, 18 yaşından küçüklerin internet üzerinden <a href="https://onedio.com/etiket/oyun/57b6f00196d8957324880f58">oyun</a> oynama süresini sınırlandırdı. Ülkenin resmi ajansı Şinhua'ya konuşan bir hükümet yetkilisi, oyun platformlarının oyuncuların kimlik ve yaşlarını belirleyebilmesi için hükümetin veri tabanlarına erişebileceği bir sistem kurulacağını açıkladı.</h4>
      <h3>Hafta içi günde 90 dakika, hafta sonu günde 3 saat oynama hakları olacak</h3>
      <figure>
        <img src="https://img-s2.onedio.com/id-5dc321fcf325670c6c58b869/rev-0/w-500/s-ce8723b467fb13cfb095795800e35031abca8041.jpg"/>
        <figcaption><a href="https://www.bbc.com/turkce/haberler-dunya-50309928">BBC Türkçe'de yer alan habere göre</a>, Hükümet 18 yaş altı oyuncuların 22.00 ve 08.00 saatleri arasında çevrimiçi oyunlara katılmasını yasakladı. Çocuklar hafta içi günde 90 dakika, tatillerde ve hafta sonları günde 3 saat <a href="https://onedio.com/etiket/oyun/57b6f00196d8957324880f58">oyun</a> oynama hakkına sahip olacak.</figcaption>
      </figure>
      <h3>Para harcama sınırı da var</h3>
      <figure>
        <img src="https://img-s1.onedio.com/id-5dc32424cc8b08d743bba832/rev-0/w-500/s-5aaabeb447e5c07f6892a579c914de16e91ed76f.jpg"/>
        <figcaption>Oyunlar için 8-16 yaş arası çocuklar ayda 29 dolar, 16-18 yaş arası çocuklar da 58 dolar harcayabilecek.</figcaption>
      </figure>
      <h3>Çin neden böyle bir adım attı?</h3>
      <figure>
        <img src="https://img-s1.onedio.com/id-5dc3229d33e747c26a7bbc30/rev-0/w-500/s-bf376ec2caa2e4cb68f993a6df60671dd1c9c2aa.jpg"/>
        <figcaption><a href="https://onedio.com/etiket/cin/503cfc06cc161f8ec134243c">Çin</a> hükümeti gençleri olumsuz bir şekilde etkilediği gerekçesiyle oyunları sık sık eleştiriyor.<br/>Çocuklarda artan miyopluk nedeniyle oluşan endişelere cevap vermek için 2018'de bir düzenlemeye giden hükümet, piyasaya yeni çıkan oyunların sayısında ve oynama sürelerinde kısıtlamalara gitmiş, yeni bir yaş temelli kısıtlama sistemi getirmişti.<br/>Çin aynı yıl yeni video oyunlarına verilen izinleri dondurmuş ve bu kârlı sektör 9 ay boyunca yeni oyunlar için hükümetten lisans alamamıştı.</figcaption>
      </figure>
      <h3>Tencent, 12 yaş altı oyuncularına günde 1 saat, 12-18 yaş arası oyunculara da günde 2 saat sınırı getirmişti</h3>
      <figure>
        <img src="https://img-s2.onedio.com/id-5dc322e752d1c1786bbe9feb/rev-0/w-500/s-b154da9414d7ddc6565ace2d594e006c18d5bbcb.jpg"/>
        <figcaption><a href="https://onedio.com/etiket/oyun/57b6f00196d8957324880f58">Oyun</a> sektörü <a href="https://onedio.com/etiket/cin/503cfc06cc161f8ec134243c">Çin</a> hükümetiyle işbirliğine gitse de kuralları uygulamaya geçirmek ve oyuncuların gerçek yaşlarını tespit etmek zorlanılan birer alan olarak kalmıştı.<br/>Dünyanın en büyük oyun şirketi olan Tencent, 12 yaş altı oyuncularına günde 1 saat, 12-18 yaş arası oyunculara da günde 2 saat sınırı getirmişti. Tencent ayrıca oyunculardan kimliklerini alarak yaşlarını tespit etme uygulamasına geçmişti. Yeni önlemlerle bu, Tencent'in yaptığı gibi şirket inisiyatifi olmaktan çıkarak bir sektör regülasyonu haline getiriliyor.</figcaption>
      </figure>
      <h3>Oyunlar ne kadar zararlı?</h3>
      <figure>
        <img src="https://img-s2.onedio.com/id-5dc3234e33e747c26a7bbc33/rev-0/w-500/s-1b28b10f5d10dc86bf336b376fb16e28e614128e.jpg"/>
        <figcaption>Amerikan Psikiyatri Birliği (APA) akıl sağlığı listesinde bu yönde bir düzenlemeye gitmeyeceğini, ancak <a href="https://onedio.com/etiket/oyun/57b6f00196d8957324880f58">oyun</a> bağımlılığının üzerinde daha fazla çalışılması gereken bir durum olarak incelemeye devam edeceklerini açıklamıştı.<br/>Bazı ülkeler aşırı oyun oynamayı bir kamu sağlığı sorunu olarak görüyor ve bu ülkelerin çoğunda bağımlılığı tedavi etmek için klinikler bulunuyor.</figcaption>
      </figure>
    </article>
  </body>
</html>