<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/OpXPKE/nederlandsk-militaerpoliti-passasjerer-og-mannskap-i-sikkerhet-etter-h"/>
    <meta property="og:site_name" content="Bergens Tidende"/>
    <meta property="article:published_time" content="2019-11-06T19:55:13+00:00"/>
    <meta property="og:title" content="Nederlandsk militærpoliti: Passasjerer og mannskap i sikkerhet etter hendelse på Schiphol"/>
    <meta property="og:description" content="Både passasjerer og mannskap er i sikkerhet etter en «mistenkelig situasjon» på et fly på Schiphol-flyplassen i Amsterdam, melder nederlandsk militærpoliti."/>
  </head>
  <body>
    <article>
      <h1>Nederlandsk militærpoliti: Passasjerer og mannskap i sikkerhet etter hendelse på Schiphol</h1>
      <h2>Både passasjerer og mannskap er i sikkerhet etter en «mistenkelig situasjon» på et fly på Schiphol-flyplassen i Amsterdam, melder nederlandsk militærpoliti.</h2>
      <address><time datetime="2019-11-06T19:55:13+00:00">06 Nov 2019, 19:55</time> by <a rel="author">NTB-Ritzau</a></address>
      <p>Hendelsen førte til at tungt bevæpnet politi, en rekke ambulanser og to ambulansehelikoptre rykket ut til flyplassen.</p>
      <p>Det er fortsatt uklart hva som har skjedd om bord på flyet, som skulle til Madrid.</p>
      <p><a href="https://twitter.com/Marechaussee/status/1192163995211517952">Meldingen</a> om at alle om bord var i sikkerhet kom halvannen time etter at de første meldingene om hendelsen kom. Ifølge TV-kanalen NOS var det 27 passasjerer om bord.</p>
      <p>Ikke navngitte etterretningskilder opplyste til avisen Algemeen Dagblad at de hadde mottatt meldinger om en kapring, men dette er ikke bekreftet.</p>
      <p>Ifølge det nederlandske nyhetsbyrået ANP dreide det seg om en såkalt Grib 3-situasjon, som er nest høyeste beredskap.</p>
      <p>Grib 3 betyr at det er registrert en trussel mot befolkningens sikkerhet.</p>
      <p>Schiphol er en av Europas travleste flyplasser, med over 70 millioner passasjerer i året.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/i/lAaXOL/slik-ser-helge-ingstad-ut-i-dag"/>
        <a href="https://www.bt.no/nyheter/lokalt/i/b56WgB/denne-steinblokken-loesnet-fra-tunneltaket-og-stengte-e16-i-flere-timer"/>
        <a href="https://www.bt.no/nyheter/lokalt/i/rAObke/i-fjor-ble-han-kidnappet-naa-er-seks-personer-doemt"/>
        <a href="https://www.bt.no/nyheter/lokalt/i/P9Xwyz/godstog-sporet-av-i-natt-full-togstans-mellom-bergen-og-arna"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/AdBqex/elev-alvorlig-skadet-etter-bading-paa-skoletur"/>
      </related>
      <ol>
        <li>
          <a href="https://www.bt.no/tag/Amsterdam">Amsterdam</a>
        </li>
        <li>
          <a href="https://www.bt.no/tag/Flyplass">Flyplass</a>
        </li>
      </ol>
    </article>
  </body>
</html>