<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/gerashchenka_pryznachyly_vidpovidalnym_za_kontakty_ta_bezpeku_zhurnalistiv_1685393"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T19:55:00+00:00"/>
    <meta property="og:title" content="Геращенка призначили відповідальним за контакти та безпеку журналістів"/>
    <meta property="og:description" content="Заступника міністра внутрішніх справ Антона Геращенка призначено відповідальною особою за контакти з журналістським середовищем і за організацію його безпеки."/>
  </head>
  <body>
    <article>
      <h1>Геращенка призначили відповідальним за контакти та безпеку журналістів</h1>
      <address>
        <time datetime="2019-11-06T19:55:00+00:00">06 Nov 2019, 19:55</time>
      </address>
      <p>
        <b>Заступника міністра внутрішніх справ Антона Геращенка призначено відповідальною особою за контакти з журналістським середовищем і за організацію його безпеки.</b>
      </p>
      <p>Про це заявив очільник МВС Арсен Аваков під час парламентських слухань "Безпека діяльності журналістів в Україні: стан, проблеми і шляхи їх вирішення", передає <a href="https://www.unn.com.ua/uk/news/1834264-bezpekoyu-zhurnalistiv-v-mvs-teper-zaymatimetsya-geraschenko">УНН</a>.</p>
      <p>Згідно з повідомленням, Геращенко розповів про деталі співпраці із представниками журналістської спільноти. </p>
      <p>"Справа про вбивство Вадима Комарова, побиття телеоператора Вадима Макарюка у Харкові, напад радикалів на агентство "Укрінформ", стрілянина по пресцентру агентства "Новий День"… цей перелік підготувала Національна спілка журналістів на зустріч з міністром внутрішніх справ Арсеном Аваковим. На цій зустрічі ми прийняли рішення, що МВС приділяє відповідальну особу за контакти з журналістським середовищем і відповідальну за організацію безпеки, з урахуванням всіх структур міністерства. Міністр доручив цю роботу мені, і я разом з вами буду робити все необхідне, щоб забезпечити вашу безпеку, а значить свободу демократії і свободи в нашій країні", - зазначив Геращенко. </p>
      <p>Слід зауважити, що Антона Геращенка пов'язують із сайтом "Миротворець", який нещодавно <a href="https://zik.ua/news/2019/10/16/predstavnyk_oon_zaklykav_deputativ_zakryty_sayt_myrotvorets_1669579">вимагали закрити в ООН</a> через те, що там публікується інформація, яка наражає людей на небезпеку нападу. В якості прикладу представники організації наводили вбивство Романа Джумаєва 16 вересня в Маріуполі. </p>
      <p>Нагадаємо, президент України Володимир Зеленський сьогодні <a href="https://zik.ua/news/2019/11/06/zelenskyy_sformuvav_radu_z_pytan_svobody_slova_ta_zahystu_zhurnalistiv_1684769">утворив Раду з питань свободи слова та захисту журналістів</a>. </p>
      <related>
        <h4>читайте також</h4>
        <a href="https://zik.ua/news/2019/10/29/avakov_izdyv_do_mariupolya_pidtrymaty_polk_azov_1678663"/>
        <a href="https://zik.ua/news/2019/10/25/knyaziev_pratsyuie_radnykom_avakova_bezkoshtovno_1676255"/>
        <a href="https://zik.ua/news/2019/10/25/avakov_prokomentuvav_mozhlyvist_vnesennya_polku_azov_do_spysku_terorystiv_u_1676121"/>
        <a href="https://zik.ua/news/2019/09/25/kadrovi_pryznachennya_u_mvs_politkonsultant_zasumnivavsya_u_fahovosti_novyh_1654527"/>
      </related>
    </article>
  </body>
</html>