<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/militarizaciya-krimu-ukrajina-podala-rezolyuciyu-v-oon-novini-ukrajini-50052047.html"/>
    <meta property="og:site_name" content="НВ"/>
    <meta property="article:published_time" content="2019-11-06T19:48:00+00:00"/>
    <meta property="og:title" content="Україна подала нову резолюцію в ООН про мілітаризацію Криму Росією"/>
    <meta property="og:description" content="Українське представництво в ООН представило на розгляд оновлену резолюцію про мілітаризацію Росією анексованого Криму, Чорного і Азовського морів."/>
  </head>
  <body>
    <article>
      <h1>Україна подала нову резолюцію в ООН про мілітаризацію Криму Росією</h1>
      <h2>Українське представництво в ООН представило на розгляд оновлену резолюцію про мілітаризацію Росією анексованого Криму, Чорного і Азовського морів.</h2>
      <address>
        <time datetime="2019-11-06T19:48:00+00:00">06 Nov 2019, 19:48</time>
      </address>
      <p>Про це <a href="https://ukraineun.org/press-center/573-rosiyska-gibrydna-agresiya-proty-ukrayny-v-tsentri-uvagy-oon/">повідомляє</a> прес-служба представництва.</p>
      <p>«Особлива увага була приділена проблемі відновлення державою-окупантом ядерної інфраструктури в Криму і розгортання засобів і систем, здатних переносити ядерну зброю, що порушує заявлений раніше Україною її без’ядерний статус. Відзначено, що ігнорування цієї проблеми може мати далекосяжні негативні наслідки як на регіональному, так і на глобальному рівні», — сказано в повідомленні.</p>
      <p>Своєю чергою, заступник міністра закордонних справ України Єгор Божок поінформував представників держав про поточну ситуацію з мілітаризацією в анексованому Росією Криму та закликав підтримати оновлений проєкт резолюції.</p>
      <p><a href="https://nv.ua/ukr/ukraine/events/kozhen-p-yatiy-rosiyanin-zayaviv-shcho-aneksiya-krimu-prinesla-shkodu-rf-socopituvannya-lyevada-centr-50014222.html">6 липня комітет з безпеки Парламентської асамблеї ОБСЄ схвалила резолюцію про мілітаризацію Росією Криму</a>, а також Чорного і Азовського морів.</p>
      <p>Росія істотно ускладнила судноплавство в Азово-Чорноморському басейні після побудови Керченського моста в окупований Крим.</p>
      <p>Читайте також:<br/><a href="https://nv.ua/ukr/ukraine/events/stiven-sigal-bude-reklamuvati-krim-50051808.html">&amp;nbspСтівен Сігал займеться рекламою «туризму» в анексованому Криму</a></p>
      <p>У 2018 році почастішали протиправні затримання українських кораблів російськими прикордонниками, що ускладнило морські перевезення в регіоні. Фахівці вказують на повзучу анексію Росією Азовського моря.</p>
      <p>В кінці 2018 року Росія пішла на відкритий акт агресії проти України в Керченській протоці.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/302/original/d093dc449527a7fc763cbde300ca301d.png?stamp=1&amp;q=85&amp;w=115"/>
      </figure>
      <p>Павло Казарін<br/>Без плану на майбутнє. Як п’ять років тому я поїхав з Криму</p>
      <p>25 листопада катери ВМС України були атаковані і захоплені російським спецназом в нейтральних водах Керченської протоки під час їх переходу в Азовське море. Росіяни стверджують, що кораблі ВМС України вторглися в «територіальні води РФ».</p>
      <p>Росія також захопила 24 українських моряків.</p>
      <p>Раніше повідомлялося, що <a href="https://nv.ua/ukr/world/geopolitics/rezolyuciya-po-krimu-i-donbasu-v-obsye-vidhilili-rosiysku-popravku-50030753.html">комітет ОБСЄ відхилив поправку російської делегації</a>, яка виключає з тексту резолюції по Східній Україні і Криму слова про деокупацію півострова.</p>
      <p>Читайте також:<br/><a href="https://nv.ua/ukr/ukraine/politics/yak-verbuyut-ukrajinciv-v-krimu-novini-ukrajini-50051458.html">&amp;nbspВ СБУ заявили про вербування спецслужбами РФ українців, які регулярно відвідують Крим</a></p>
      <p>Резолюція закликала припинити бойові дії на Донбасі, здійснити повне відведення великокаліберного озброєння і припинити застосування протипіхотних мін.</p>
    </article>
  </body>
</html>