<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-proviv-telefonnu-rozmovu-z-erdoganom-novini-ukrajini-50052041.html"/>
    <meta property="og:site_name" content="НВ"/>
    <meta property="article:published_time" content="2019-11-06T19:08:00+00:00"/>
    <meta property="og:title" content="Зеленський провів телефонну розмову з Ердоганом"/>
    <meta property="og:description" content="У середу, 6 листопада, президент України Володимир Зеленський та президент Туреччини Реджеп Таїп Ердоган провели телефонну розмову."/>
  </head>
  <body>
    <article>
      <h1>Зеленський провів телефонну розмову з Ердоганом</h1>
      <h2>У середу, 6 листопада, президент України Володимир Зеленський та президент Туреччини Реджеп Таїп Ердоган провели телефонну розмову.</h2>
      <address>
        <time datetime="2019-11-06T19:08:00+00:00">06 Nov 2019, 19:08</time>
      </address>
      <p>Про це <a href="https://president.gov.ua/news/prezident-ukrayini-proviv-telefonnu-rozmovu-z-prezidentom-tu-58241">повідомили </a>у прес-службі глави Української держави.</p>
      <p>Під час розмови сторони обговорили підготовку до проведення у Києві чергового засідання Стратегічної ради високого рівня під співголовуванням президентів України та Туреччини та до укладення Угоди про вільну торгівлю між країнами.</p>
      <p>«Глави держав відзначили обопільну налаштованість на подальше посилення співпраці в усіх напрямах, що становлять взаємний інтерес», — йдеться в повідомленні.</p>
      <p>Зокрема Зеленський наголосив на важливості співпраці України та Туреччини в оборонній сфері.</p>
      <p>Зі свого боку Ердоган привітав кроки Києва щодо мирного врегулювання ситуації на Донбасі, наголосивши, що Анкара незмінно підтримує суверенітет та територіальну цілісність України.</p>
      <p>У серпні 2019 року президент Володимир Зеленський відвідав Туреччину з дводенним візитом.</p>
    </article>
  </body>
</html>