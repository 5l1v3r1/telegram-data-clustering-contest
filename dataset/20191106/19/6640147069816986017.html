<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/crash-team-racing-neon-circus/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T19:30:00+00:00"/>
    <meta property="og:title" content="Crash Team Racing Nitro Fueled: arriva Neon Circus"/>
    <meta property="og:description" content="La compagnia di sviluppo Beenox ha annunciato l'arrivo per il prossimo 8 novembre del Gran Premio Neon Circus su Crash Team Racing: Nitro Fueled."/>
  </head>
  <body>
    <article>
      <h1>Crash Team Racing Nitro Fueled: arriva Neon Circus</h1>
      <address><time datetime="2019-11-06T19:30:00+00:00">06 Nov 2019, 19:30</time> by <a rel="author">Ivan Miralli</a></address>
      <p>Nel corso di questi anni abbiamo assistito al rilascio di diversi remake su PlayStation 4, partendo da<i>Crash Bandicoot</i>: <i>N. Sane Trilogy</i>, che comprendeva i primi tre titoli della celebre serie di Naughty Dog, fino a Spyro: Reignited Trilogy e infine <b>Crash Team Racing: Nitro Fueled</b>, disponibile dallo scorso giugno per PlayStation 4, Xbox One e ovviamente Nintendo Switch.</p>
      <p>Il titolo, com’era auspicabile, ha riscosso un ottimo successo tra i giocatori, riuscendo ad evocare tutto lo spirito arcade del gioco originale, uscito nel 1999 sulla prima PlayStation.</p>
      <slideshow>
        <figure>
          <img src="https://www.tomshw.it/images/images/2019/10/crash-team-racing-nitro-fueled-54489.768x432.jpg"/>
        </figure>
        <figure>
          <img src="https://www.tomshw.it/images/images/2019/08/crash-team-racing-nitro-fueled-48866.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/ps5-prezzo-esperienze-di-gioco/">PS5: Sony parla del prezzo e si aspetta “esperienze di gioco fortemente coinvolgenti”</a></p>
      <p>Nelle ultime ore, in particolare, la compagnia di sviluppo Beenox ha annunciato che, a partire dal prossimo <b>8 novembre</b> e fino all’<b>8 dicembre</b>, all’interno di Crash Team Racing: Nitro Fueled sarà disponibile un nuovo Gran Premio completamente inedito, chiamato <b>Neon Circus</b>, che apporterà una nuova pista, <b>Koala Carnival</b>, oltre che i due nuovi personaggi <b>Pasadena O’Possum</b> e <b>Ebenezer Von Clutch</b>, provenienti entrambi da Crash Tag Team Racing, originariamente uscito su PlayStation 2. Infine, sarà aggiunta anche una modalità inedita, Ring Rally, che vedrà i giocatori scontrarsi in multiplayer locale.</p>
      <p>La stessa compagnia di sviluppo ha inoltre confermato che nel corso dei prossimi mesi sarà reso disponibile un nuovo <b>Gran Premio</b>, pertanto non ci rimane che attendere ulteriori dettagli in merito, che siamo certi non tarderanno a venire.</p>
      <blockquote>Hai voglia di giocare ad uno dei migliori racing game arcade disponibili in compagnia dei tuoi amici? Allora acquista subito Crash Team Racing: Nitro Fueled a questo <a href="https://toms.it/faxNe">indirizzo</a>!</blockquote>
    </article>
  </body>
</html>