<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88872"/>
    <meta property="og:site_name" content="Denník politika"/>
    <meta property="article:published_time" content="2019-11-06T19:35:01+00:00"/>
    <meta property="og:title" content="Video: Čiernu Horu zasiahli silné dažde, povodne a zosuvy pôdy odrezali od sveta desiatky domov"/>
    <meta property="og:description" content="6.11.2019 (Webnoviny.sk) – Silné dažde, ktoré postihli Čiernu Horu, spôsobili v niektorých častiach krajiny povodne a zosuvy pôdy, narušenie dopravy a od sveta odrezali desiatky domov. Záchranári v stredu uviedli, že reagovali na desiatky volaní o pomoc zo strany ľudí, ktorých domy zaplavila voda, alebo uviazli v autách."/>
  </head>
  <body>
    <article>
      <h1>Video: Čiernu Horu zasiahli silné dažde, povodne a zosuvy pôdy odrezali od sveta desiatky domov</h1>
      <address><time datetime="2019-11-06T19:35:01+00:00">06 Nov 2019, 19:35</time> by <a rel="author">Webnoviny</a></address>
      <p>6.11.2019 (Webnoviny.sk) – Silné dažde, ktoré postihli Čiernu Horu, spôsobili v niektorých častiach krajiny povodne a zosuvy pôdy, narušenie dopravy a od sveta odrezali desiatky domov. Záchranári v stredu uviedli, že reagovali na desiatky volaní o pomoc zo strany ľudí, ktorých domy zaplavila voda, alebo uviazli v autách.</p>
      <p>Čiernohorské úrady uviedli, že doprava bola prerušená na niektorých cestách spájajúcich hlavné mesto Podgoricu so severnou časťou krajiny. Povodne od sveta odrezali desiatky domov v dedinách v okolí mesta Nikšič v centrálnej časti Čiernej Hory.</p>
      <p>Silné dažde však zasiahli aj pobrežie Jadranského mora a spôsobili zaplavenie ulíc a domov v meste Herceg Novi, ktoré nie je zvyknuté na také množstvo zrážok v krátkom čase.</p>
      <p>Viac k témam: <a href="https://www.webnoviny.sk/tag/silne-dazde/"><u>silné dažde</u></a>, <a href="https://www.webnoviny.sk/tag/zaplavy/"><u>záplavy</u></a><br/>Zdroj: Webnoviny.sk – <a href="https://www.webnoviny.sk/video-ciernu-horu-zasiahli-silne-dazde-povodne-a-zosuvy-pody-odrezali-od-sveta-desiatky-domov/"><u>Video: Čiernu Horu zasiahli silné dažde, povodne a zosuvy pôdy odrezali od sveta desiatky domov</u></a> © SITA Všetky práva vyhradené.</p>
    </article>
  </body>
</html>