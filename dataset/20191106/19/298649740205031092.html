<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/06/unicredit-vende-lintera-quota-dell84-che-detiene-in-mediobanca-top10_20191106_200434/"/>
    <meta property="og:site_name" content="Askanews"/>
    <meta property="article:published_time" content="2019-11-06T19:04:34+00:00"/>
    <meta property="og:title" content="Unicredit vende l’intera quota dell’8,4% che detiene in Mediobanca"/>
    <meta property="og:description" content="Roma, 6 nov. (askanews) – In linea con la strategia di dismissione di partecipazioni non strategiche, UniCredit annuncia l’avvio di un’operazione di cessione di azioni ordinarie di Mediobanca, per un quantitativo pari a circa 8,4 % del capitale sociale della società, equivalente all’intera partecipazione detenuta da UniCredit nella società. L’offerta sarà realizzata attraverso una procedura […]"/>
  </head>
  <body>
    <article>
      <h1>Unicredit vende l’intera quota dell’8,4% che detiene in Mediobanca</h1>
      <h2>"Dismissione partecipazioni non strategiche"</h2>
      <address>
        <time datetime="2019-11-06T19:04:34+00:00">06 Nov 2019, 19:04</time>
      </address>
      <figure>
        <img src="http://www.askanews.it/wp-content/uploads/2019/11/20191106_200424_20079C10.jpg"/>
      </figure>
      <p>Roma, 6 nov. (askanews) – In linea con la strategia di dismissione di partecipazioni non strategiche, UniCredit annuncia l’avvio di un’operazione di cessione di azioni ordinarie di Mediobanca, per un quantitativo pari a circa 8,4 % del capitale sociale della società, equivalente all’intera partecipazione detenuta da UniCredit nella società.</p>
      <p>L’offerta sarà realizzata attraverso una procedura di accelerated bookbuilding rivolta a determinati investitori istituzionali. Il bookbuilding avrà inizio immediatamente. UniCredit si riserva il diritto di variare i termini e i tempi dell’Offerta in qualsiasi momento.</p>
      <p>Per tale operazione, UniCredit si avvale di BofA Securities, Morgan Stanley e UniCredit Corporate &amp; Investment Banking in qualità di Joint Bookrunners per l’Offerta. Nell’ambito del mandato conferito ai predetti istituti, UniCredit ha richiesto di procedere ad un collocamento diversificato agli investitori, impegnandosi a non interferire con l’allocazione delle azioni.</p>
      <p>UniCredit è impegnata a supportare la crescita economica dei mercati in cui opera. “I proventi della cessione saranno utilizzati per supportare lo sviluppo delle attività dei clienti di UniCredit”.</p>
      <p>Rbr/int5</p>
    </article>
  </body>
</html>