<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948049"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T19:14:47+00:00"/>
    <meta property="og:title" content="నెట్‌ఫ్లిక్స్‌కు పాస్‌వర్డ్స్ దెబ్బ... 11వేల కోట్ల రూపాయల నష్టం.."/>
    <meta property="og:description" content="ADVT"/>
  </head>
  <body>
    <article>
      <h1>నెట్‌ఫ్లిక్స్‌కు పాస్‌వర్డ్స్ దెబ్బ... 11వేల కోట్ల రూపాయల నష్టం..</h1>
      <address>
        <time datetime="2019-11-06T19:14:47+00:00">06 Nov 2019, 19:14</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> భారత్‌లో నెట్‌ఫ్లిక్స్ పాపులారిటీ గురించి ప్రత్యేకంగా చెప్పనక్కర్లేదు. ఒరిజనల్ కంటెంట్ ద్వారా భారతీయుల మనసు దోచుకున్న నెట్‌ఫ్లిక్స్ క్రమంగా తన కస్టమర్ల సంఖ్యను పెంచుకుంటోంది. అయితే నెట్‌ఫ్లిక్స్‌లో కంటెంట్ వీక్షించేందుకు అనేక మంది వినియోగించే పద్ధతి పాస్‌వర్డ్ షేరింగ్. ఓ వ్యక్తి సబ్‌స్క్రిప్షన్ తీసుకుంటే..అతడి పాస్ వర్డ్ సహాయంతో అతడి స్నేహితులు ఈ కంటెంట్‌ను ఉచితంగా వీక్షించడమే పాస్ వర్డ్ షేరింగ్. ఇది అందరికీ తెలిసిందే.</p>
      <p> అయితే ఇదే ఆ సంస్థకు తలనొప్పులు తెచ్చిపెడుతోంది. తాజాగా మాగిడ్ అనే అనలిటిక్స్ సంస్థ చేపట్టిన సర్వే ప్రకారం, ప్రపంచ వ్యాప్తంగా ఉన్న నెట్‌ఫ్లిక్స్ ఖాతాదారుల్లో దాదాపు 10% మంది పాస్ వర్డ్ షేరింగ్ ద్వారా నెట్‌ఫ్లిక్స్‌ను వినియోగిస్తున్న వారేనని తేలింది. దీని వల్ల సంస్థకు ఏటా దాదాపు 11 వేల కోట్ల రూపాయల నష్టం వస్తున్నట్టు తెలిసింది. ఈ నివేదిక నేపథ్యంలో ఆ సంస్థ ఉన్నతాధికారి ఒకరు స్పందించారు. "ఈ విషయంపై మేము దృష్టి సారించాం. వినియోగదారులకు ఇబ్బంది లేకుండా ఏం చేయాలా అనే విషయంపై ఆలోచిస్తున్నాం. అయితే ఈ దిశగా చర్యలు తీసుకునే ఉద్దేశం ప్రస్తుతానికైతే మాకు లేదు." అని వ్యాఖ్యానించారు.</p>
    </article>
  </body>
</html>