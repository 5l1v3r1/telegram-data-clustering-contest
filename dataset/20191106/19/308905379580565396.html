<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/google-schakelt-hulp-in-om-play-store-eindelijk-op-te-schonen-33042"/>
    <meta property="og:site_name" content="Apparata"/>
    <meta property="article:published_time" content="2019-11-06T19:34:00+00:00"/>
    <meta property="og:title" content="Google schakelt hulp in om Play Store eindelijk op te schonen"/>
    <meta property="og:description" content="Google is niet te beroerd om de hulp van experts in te schakelen voor de App Store"/>
  </head>
  <body>
    <article>
      <h1>Google schakelt hulp in om Play Store eindelijk op te schonen</h1>
      <h2>Google is niet te beroerd om de hulp van experts in te schakelen voor de App Store</h2>
      <address><time datetime="2019-11-06T19:34:00+00:00">06 Nov 2019, 19:34</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Het is geen geheim dat Google’s digitale app-winkel boordevol geniepige en misleidende apps zit. Zo werd er recentelijk een <a href="https://www.apparata.nl/nieuws/dit-gaat-disneys-streamingdienst-kosten-en-aanbieden-30747">gigantische loophole</a> in het ‘gratis’ aanbieden van abonnementen ontdekt en <a href="https://www.apparata.nl/nieuws/deze-nep-samsung-app-werd-miljoenen-keren-gedownload-31682">ook nep-apps</a> die al dan niet malware bevatten zijn praktisch van de orde van de dag. Google heeft nu hulp ingeschakeld van meerdere bedrijven om de rotzooi eens op te ruimen.</p>
      <p>Google heeft ongetwijfeld meerdere systemen in werking om te zorgen dat het merendeel van alle kwaadwillende apps nooit het daglicht van de Play Store zien. Toch is het volgens Google (en genoeg gebruikers) nog steeds niet goed genoeg en daarom wordt de expertise van bedrijven als ESET, Lookout en Zimperium ingeschakeld.</p>
      <p>Dit zijn grote jongens in de wereld van de cybersecurity. Google is daarentegen niet te beroerd (of te groot) om de krachten te bundelen in de vorm van een alliantie genaamd de App Defence Alliance.</p>
      <p>De vier genoemde bedrijven bundelen hun krachten op elk hun eigen manier van het scannen van apps op kwaadwillende aspecten te verbeteren. Het vinden van potentieel schadelijke apps zou hierdoor nog efficiënter en beter moet gaan, wat de kans op nare <a href="https://www.apparata.nl/nieuws/deze-adware-wist-150-miljoen-keer-ongezien-te-blijven-30415">games zoals deze</a> in de Play Store nog onwaarschijnlijker moet maken.</p>
      <p>Lees ook: <a href="https://www.apparata.nl/nieuws/hoe-google-je-beloont-voor-geld-spenderen-in-play-store-33029">Hoe Google je beloont voor geld spenderen in Play Store</a></p>
    </article>
  </body>
</html>