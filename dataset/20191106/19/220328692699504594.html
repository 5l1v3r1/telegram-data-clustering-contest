<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/otnemat-bebeto-na-blgari-v-angliya-406056.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T19:08:49+00:00"/>
    <meta property="og:title" content="Отнемат бебето на българи в Англия"/>
    <meta property="og:description" content="Случаят се следи от българското посолство в Лондон"/>
  </head>
  <body>
    <article>
      <h1>Отнемат бебето на българи в Англия</h1>
      <address><time datetime="2019-11-06T19:08:49+00:00">06 Nov 2019, 19:08</time> by <a rel="author">Редактори, сн. илюстративна</a></address>
      <p>Бебе с български родители трябва да бъде осиновено в Англия, въпреки че в резултат сигурно ще изгуби културната си идентичност, реши английски съдия, пише днес издаваният в Брадфорд в. „Телеграф &amp; Аргъс“.</p>
      <p>Съдия Сара Линч е трябвало да вземе решение за бъдещето на момичето, чието име не се съобщава, по искане на социални работници, които твърдят, че българските ѝ родители не могат да оказват сигурна грижа за нея.</p>
      <p>Съдията заяви, че осиновяването „най-вероятно“ ще доведе до загуба на идентичността на момичето като българско дете. Но тя добави, че няма реалистична перспектива бебето да бъде оставено на родителите и е решила, че единствено осиновяване ще донесе сигурността, от която се нуждае.</p>
      <p>Сара Линч посочи в писменото си становище, че момичето на може да бъде идентифицирано в медиите, но в случая е въвлечен общинският съвет на Брадфорд, графство Западен Йоркшир.</p>
      <p>Тя допълва, че момичето, което скоро ще навърши 1 година, трябва да бъде осиновени след анализ на доказателства от скорошно съдебно слушане в Лийдс.</p>
      <p>Родителите искали да остане с тях и не се съгласили и „с намек“ за осиновяване.</p>
      <p>Но социалните работници заявяват, че бебето няма да е на сигурно място у дома, а подходящи за осиновяване роднини няма на разположение.</p>
      <p>Случаят се следи от българското посолство в Лондон.</p>
      <p>Съдията е уведомена, че момичето има брат, който живее с дядо си в България. </p>
    </article>
  </body>
</html>