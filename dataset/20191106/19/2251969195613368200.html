<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/corsa-alla-spada-stefania-scuri-presidente/1321963/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T19:32:04+00:00"/>
    <meta property="og:title" content="Corsa alla Spada, Stefania Scuri presidente"/>
    <meta property="og:description" content="CAMERINO - E' stata eletta all'unanimità dal comitato dell'associazione. Docente Unicam, prende il posto di Sandra Gentili"/>
  </head>
  <body>
    <article>
      <h1>Corsa alla Spada, Stefania Scuri presidente</h1>
      <h2>CAMERINO - E' stata eletta all'unanimità dal comitato dell'associazione. Docente Unicam, prende il posto di Sandra Gentili</h2>
      <address><time datetime="2019-11-06T19:32:04+00:00">06 Nov 2019, 19:32</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Fcorsa-alla-spada-stefania-scuri-presidente%2F1321963%2F">Condividi282</a><a href="https://twitter.com/intent/tweet?text=Corsa+alla+Spada%2C++Stefania+Scuri+presidente&amp;url=https%3A%2F%2Fwww.cronachemaceratesi.it%2F2019%2F11%2F06%2Fcorsa-alla-spada-stefania-scuri-presidente%2F1321963%2F">Tweet</a>Email282 Condivisioni</p>
      <p> </p>
      <p> </p>
      <p>
        <b>È Stefania Scuri il nuovo presidente dell’associazione Corsa alla Spada e Palio. È stata eletta ieri sera dal comitato centrale, il nome condiviso all’unanimità. Succede alla storica presidente Sandra Gentili, che ha guidato il sodalizio negli ultimi due anni, oltre che prima del sisma, la quale ha deciso di non ripresentarsi.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/stefania-scuri-568x650.jpg"/>
        <figcaption>Stefania Scuri</figcaption>
      </figure>
      <p>Nel primo anno dopo il sisma invece era stato Giuseppe Corridoni a riprendere in mano la rievocazione. Stefania Scuri è una giovane docente dell’università di Camerino, impegnata nell’associazionismo locale, uno dei riferimenti del gruppo Scout di Camerino. È figlia d’arte, il padre Vincenzo è stato un noto presidente dell’associazione. Di recente sono stati rinnovati anche i direttivi dei terzieri: per Di Mezzo è presidente Carlo Croia, per Sossanta Paolo Paternesi, per Muralto Paola Ticani. «Accolgo questo incarico con gratitudine nei confronti di chi prima di me si è speso per mantenere viva questa Rievocazione anche nei momenti più difficili – commenta a caldo la nuova presidente- Gratitudine per chi si è confrontato con me, mi ha sostenuto e ha riposto in me la fiducia, ovvero i tre terzieri e tutti i membri del direttivo centrale. Sento però anche un grande senso di responsabilità, verso la rievocazione stessa ma anche verso la città e le nuove generazioni che cercherò di coinvolgere affinché siano sempre più protagoniste». Ai presidenti che si sono succeduti ed alla nuova appena eletta, a nome dell’amministrazione comunale è stata l’assessore alla cultura Giovanna Sartori ad esprimere il ringraziamento per quanto fatto e l’augurio di buon lavoro per la prossima edizione della rievocazione storica Corsa alla Spada e Palio, manifestazione che coinvolge da sempre tutta la città.</p>
    </article>
  </body>
</html>