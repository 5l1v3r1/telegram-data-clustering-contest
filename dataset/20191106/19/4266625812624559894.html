<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/perebuvannya_kulyka_na_posadi_u_gpu_mozhe_nashkodyty_derzhavi__shynkarenko_1685333"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T19:30:00+00:00"/>
    <meta property="og:title" content="Перебування Кулика на посаді у ГПУ може нашкодити державі, – Шинкаренко"/>
    <meta property="og:description" content="Перебування прокурора Костянтина Кулика на посаді в Генеральній прокуратурі може завдати шкоди нашій державі."/>
  </head>
  <body>
    <article>
      <h1>Перебування Кулика на посаді у ГПУ може нашкодити державі, – Шинкаренко</h1>
      <address>
        <time datetime="2019-11-06T19:30:00+00:00">06 Nov 2019, 19:30</time>
      </address>
      <p>
        <b>Перебування прокурора Костянтина Кулика на посаді в Генеральній прокуратурі може завдати шкоди нашій державі.</b>
      </p>
      <p>Про це в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> заявив народний депутат України (фракція «Слуги народу») Іван Шинкаренко.</p>
      <p>Пан Шинкаренко, коментуючи події, що відбуваються навколо прокурора Костянтина Кулика, зауважив, що питання про звільнення чи не звільнення скандального прокурора вже не стоїть, оскільки він точно буде звільнений, і в цьому нардепів особисто запевнив Руслан Рябошапка. Однак, він зазначив, що в цьому контексті більш важливе інше питання, що буде робити пан Кулик до моменту його звільнення.</p>
      <p>«Як ви зазначили, що восени Джуліані отримував якісь документи від пана Кулика, то, на мою думку, це говорить про шпигунство на користь іншої держави. Тож питання перебування пана Кулика на посаді в Генеральній прокуратурі може зробити шкоду нашій державі таким шляхом, як це вже відбувалося, про що вже є свідчення», – заявив депутат.</p>
      <figure>
        <iframe src="https://www.youtube.com/embed/IpOGn7wodZ4" width="640" height="360" data-service="Youtube" scrolling="no"/>
      </figure>
      <p>Тому, за його словами, в нього є сподівання, що пан Рябошапка якнайшвидше прийме рішення і звільнить Костянтина Кулика до того моменту, коли почне працювати нова прокуратура.</p>
      <p>«Ще одна з причин, чому ще не звільняють Кулика, бо він має передати справи іншим слідчим. На моє питання, чи може він якимось чином нашкодити слідству та, дійсно, заховати якісь документи або використовувати їх з якоюсь несанкціонованою метою, пан Рябошапка сказав, що це можливо, тому що наразі не відбувається ніякого слідства за Куликом, за ним ніхто не спостерігає 24 години на добу. Такий ризик є», – наголосив нардеп Шинкаренко та наголосив, що комітет ВРУ ініціюватиме звернення до генпрокурора щодо звільнення Костянтина Кулика «до того моменту, коли той встигне нашкодити прокуратурі та слідчим діям».</p>
      <p>Нагадаємо, активісти громадської організації «Стоп корупції» звернулись до нардепів із Антикорупційного комітету щодо <a href="https://zik.ua/news/2019/10/30/sprava_prokurora_kulyka_aktyvisty_stop_koruptsii_zvernulys_do_1680031">недопущення прокурора Костянтина Кулика до роботи у новій прокуратурі</a>.</p>
      <p>Як повідомляли, нардепи підписали <a href="https://zik.ua/news/2019/10/30/nardepy_pidpysaly_kolektyvnyy_zapyt_na_vidstoronennya_vid_posady_prokurora_1680145">колективний запит на відсторонення від посади прокурора Костянтина Кулика</a>.</p>
      <p>Згодом, 1 листопада, на сайті офіційного інтернет-представництва Президента України з'явилась <a href="https://zik.ua/news/2019/11/04/na_sayti_prezydenta_zbyrayut_pidpysy_na_zvilnennya_kulyka_z_ofisu_1683189">електронна петиція</a> «Про звільнення з посади працівника Офісу Генерального прокурора – Кулика Костянтина Геннадійовича».</p>
      <p>Генеральний прокурор <a href="https://zik.ua/news/2019/11/05/ryaboshapka_poobitsyav_deputatam_zvilnyty_kulyka_1684453">Руслан Рябошапка 5 листопада розглянув звернення народних депутатів України</a> щодо перепризначення в органи прокуратури прокурора Костянтина Кулика.</p>
      <related>
        <h4>читайте також</h4>
        <a href="https://zik.ua/news/2019/11/06/shynkarenko_ryaboshapka_obitsyaie_zvilnyty_kulyka_yakshcho_toy_navmysne_zatyaguie_1685249"/>
        <a href="https://zik.ua/news/2019/11/06/ryaboshapka_poobitsyav_deputatam_nezabarom_zvilnyty_kulyka_1684989"/>
        <a href="https://zik.ua/news/2019/11/05/ryaboshapka_poobitsyav_deputatam_zvilnyty_kulyka_1684453"/>
        <a href="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
      </related>
    </article>
  </body>
</html>