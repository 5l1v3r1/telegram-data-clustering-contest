<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740370"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T19:54:00+00:00"/>
    <meta property="og:title" content="&quot;เสือใต้&quot;กอดคอ&quot;ยูเว&quot;ลิ่ว16ทีมแชมเปี้ยนส์ลีก"/>
    <meta property="og:description" content="'บาเยิร์ฯ' ทะลุ 16 ทีม แชมเปี้ยนส์ ลีก เรียบร้อย หลังเปิดบ้านอัด 'โอลิมเปียกอส' 2-0 ด้าน 'เจ้าม้าลาย' บุกสอย 'โลโคโมทีฟ' หวิว 2-1 ตบเท้าเข้ารอบน็อกเอาท์ได้เช่นกัน"/>
  </head>
  <body>
    <article>
      <h1>"เสือใต้"กอดคอ"ยูเว"ลิ่ว16ทีมแชมเปี้ยนส์ลีก</h1>
      <address>
        <time datetime="2019-11-06T19:54:00+00:00">06 Nov 2019, 19:54</time>
      </address>
      <slideshow>
        <figure>
          <img src="https://www.dailynews.co.th/admin/upload/20191107/news_omicBXwbRE030558_533.jpg?v=20191107047"/>
        </figure>
        <figure>
          <img src="https://www.dailynews.co.th/admin/upload/20191107/news_wptTdvMKwF030557_533.jpg?v=20191107047"/>
        </figure>
      </slideshow>
      <p>
        <b>"บาเยิร์ฯ" ทะลุ 16 ทีม แชมเปี้ยนส์ ลีก เรียบร้อย หลังเปิดบ้านอัด "โอลิมเปียกอส" 2-0 ด้าน "เจ้าม้าลาย" บุกสอย "โลโคโมทีฟ" หวิว 2-1 ตบเท้าเข้ารอบน็อกเอาท์ได้เช่นกัน</b>
      </p>
      <p>ศึกยูฟ่า แชมเปี้ยนส์ ลีก รอบแบ่งกลุ่ม กรุ๊ป B เมื่อวันพุธที่ผ่านมา บาเยิร์น มิวนิก ทีมแกร่งจากเยอรมนี ฟอร์มยังสดหลังเปิดบ้านตบ โอลิมเปียกอส จากกรีซ สบายเท้า 2-0 ทำสถิติคว้าชัย 4 เกมรวด ลอยลำผ่านเข้ารอบ 16 ทีมสุดท้ายเรียบร้อย โดยเจ้าถิ่นได้ประตูจาก โรเบิร์ต เลวานดอฟสกี ดาวยิงตัวเก่ง นาทีที่ 69 และอิวาน เปริซิช นาทีที่ 89 ทำให้ "เสือใต้" มี 12 คะแนนเต็มจาก 4 นัดนำเป็นจ่าฝูง ด้าน โอลิมเปียกอส มีแต้มเดียวจมบ๊วย<br/><br/><b>"คอสตา"ซัดทดเจ็บพาม้าลายเฮ</b><br/>กลุ่ม D ยูเวนตุส ยอดทีมจาดอิตาลี ต้องลุ้นเหนื่อยทีเดียวก่อนบุกเฉือน โลโคโมทีฟ มอสโก จากรัสเซีย หวุดหวิด 2-1 ลอยลำผ่านเข้ารอบน็อกเอาท์เรียบร้อย โดย อารอน แรมซีย์ กดให้ "ยูเว" ขึ้นนำ 1-0 ตั้งแต่นาทีที่ 4 ทว่าเจ้าถิ่นมีหือตามตีเสมอเป็น 1-1 ได้จาก อเล็กซีย์ มิรันชุค นาทีที่ 12 เกมทำท่าจะลงเอยด้วยการเสมอกันกระทั่งช่วงทดเจ็บนาทีที่ 90+3 ดักลาส คอสตา ก็สวมบทฮีโร่ซัดประตูชัยให้ "เจ้าม้าลาย" แซงเข้าวิน 2-1 เก็บเพิ่มเป็น 10 คะแนนจาก 4 นัดนำเป็นจ่าฝูง ด้าน โลโคโมทีฟ มี 3 คะแนนรั้งอันดับ 3.<br/><br/><b>ภาพ gettyimages</b></p>
    </article>
  </body>
</html>