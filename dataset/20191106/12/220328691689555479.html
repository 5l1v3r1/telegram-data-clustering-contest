<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/nina-dobrev-otnovo-e-na-pazara-za-momi-406016.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T12:10:00+00:00"/>
    <meta property="og:title" content="Нина Добрев отново е на пазара за моми"/>
    <meta property="og:description" content="Актрисата се раздели с приятеля си след по-малко от година"/>
  </head>
  <body>
    <article>
      <h1>Нина Добрев отново е на пазара за моми</h1>
      <address><time datetime="2019-11-06T12:10:00+00:00">06 Nov 2019, 12:10</time> by <a rel="author">Агенция Стандарт</a></address>
      <p>Нина Добрев се раздели с приятеля си – сценариста и режисьор Грант Мелън. Двамата не издържаха и една година заедно. Новината бе потвърдена от няколко източника, които заявиха, че не са виждали звездите заедно от повече от месец. Анонимен говорител коментира: „Раздялата им стана тихо и спокойно. Нина не я е тиражирала и не е споменавала Грант от няколко седмици. Сега прекарва много време с приятелите си и изглежда щастлива.“ Звездите никога не обявиха романса си официално. Според близки на актрисата връзката им била истинска и Мелън дори получил благословията на най-добрата приятелка на Нина. Последният партньор на Добрев беше Глен Пауъл. Двамата издържаха само няколко месеца заради натоварените си графици. Звездите останаха близки приятели и тя дори се появи на 31-я рожден ден на бившия си.</p>
    </article>
  </body>
</html>