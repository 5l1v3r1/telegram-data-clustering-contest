<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/angelina-jolie-brad-pitte-inat-soyundu-214318h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T12:53:05+00:00"/>
    <meta property="og:title" content="Angelina Jolie Brad Pitt'e inat soyundu!"/>
    <meta property="og:description" content="Angelina Jolie’nin çıplak pozu olay oldu! Jolie, “Brad'i protesto etmek için soyundum” dedi."/>
  </head>
  <body>
    <article>
      <h1>Angelina Jolie Brad Pitt'e inat soyundu!</h1>
      <h2>Angelina Jolie’nin çıplak pozu olay oldu! Jolie, “Brad'i protesto etmek için soyundum” dedi.</h2>
      <address>
        <time datetime="2019-11-06T12:53:05+00:00">06 Nov 2019, 12:53</time>
      </address>
      <p>Dünyaca ünlü oyuncu Angelina Jolie, bu yıl altın çağını yaşıyor. Dört yıl önce Brad Pitt ile boşandıktan sonra bir süre kendini kapatan Jolie, adeta küllerinden yeniden doğdu. Gösterime giren yeni filmi Malefiz: Kötülüğün Gücü ile bir anda ilgi odağı olan ünlü oyuncu, Harper’s Bazaar dergisine kapak oldu.</p>
      <p>Göçmenlerin hak ve özgürlükleri için mücadele eden BM Mülteci Ajansı ile yaklaşık 20 yıldır işbirliği yapan ve 10 yıldan fazla bir süredir Afganistan’dan Kenya’ya ve Kamboçya’ya gidip okullara fon sağlayan Jolie, dergi için birbirinden seksi ve cesur pozlar verdi.</p>
      <figure>
        <img src="https://cdn.ucankus.com/img/angfffelina-jolie.jpg"/>
      </figure>
      <p>Sølve Sundsbø’nun çektiği fotoğraflarla, bir anda dünya gündemine oturan Angelina Jolie, vücudunun son 10 yılda çok değiştiğini, özellikle son dört yılda ise pek çok badireler atlattığını söyledi. Jolie, vücudunda hem görünebilir hem de görünmeyen yara izlerine de sahip olduğunu belirtti.</p>
      <p>Angelina verdiği röportajda okul çağındayken sahip olduğu stilinden de bahsetti… O zamanlar hiç popüler olmadığını, tam bir serseri kız olduğunu söyleyen Jolie, genelde deri ceket, file çorap giymeyi severmiş.</p>
      <p>Röportajda konu Brad Pitt’e de geldi. Dünya üzerinde neredeyse gitmediği yer kalmayan Jolie’ye ‘En favori yeriniz neresi? Nerede yaşamak istersiniz?’ sorusu yöneltildi… “En sevdiğim yer hiç gitmediğim yer” diye cevap veren güzel oyuncu, Amerika dışına çıkamadığından da bahsetti ve Pitt yüzünden taşınamadığını söyledi: “Çocuklarım 18 yaşına girer girmez farklı ülkelerde yaşamayı çok istiyorum. Ama şu anda babaları nerede yaşamayı seçiyorsa ben de o ülkede yaşamak durumundayım.”</p>
      <p>Röportaj dışında, dış basında çıkan bir habere göre de Angelina Jolie, dergiye verdiği çıplak pozu Brad Pitt’i protesto etmek için vermiş…</p>
    </article>
  </body>
</html>