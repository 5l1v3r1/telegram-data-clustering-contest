<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/politics/maksimou-gia-prosfygiko-pos-tha-ginei-i-metegkatastasi-stin-endoxora/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T12:59:43+00:00"/>
    <meta property="og:title" content="Μαξίμου για Προσφυγικό : Το σχέδιο για τη μετεγκατάσταση στην ενδοχώρα"/>
    <meta property="og:description" content="Ολοκληρώθηκε η σύσκεψη στο Μεγαρο Μαξίμου, με τον σχεδιασμό για το προσφυγικό να βρίσκεται στην τελική ευθεία."/>
  </head>
  <body>
    <article>
      <h1>Μαξίμου για Προσφυγικό : Το σχέδιο για τη μετεγκατάσταση στην ενδοχώρα</h1>
      <h2>Ολοκληρώθηκε η σύσκεψη στο Μεγαρο Μαξίμου, με τον σχεδιασμό για το προσφυγικό να βρίσκεται στην τελική ευθεία.</h2>
      <address><time datetime="2019-11-06T12:59:43+00:00">06 Nov 2019, 12:59</time> by <a rel="author">ΤοΒΗΜΑ Team</a></address>
      <p>Ολοκληρώθηκε η σύσκεψη στο Μεγαρο Μαξίμου, με τον σχεδιασμό για το προσφυγικό να βρίσκεται στην τελική ευθεία.</p>
      <p>Αναμένονται οι κυβερνητικές ανακοινώσεις, με τις πρώτες πληροφορίες να δείχνουν πως στόχος είναι να μην επιβαρύνονται συγκεκριμένες περιοχές έναντι άλλων, με βασικό όρο ο πληθυσμός τους να μην ξεπερνά το 1% του πληθυσμού της κάθε περιφέρειας.</p>
      <p>
        <a href="https://www.in.gr/2019/11/06/greece/kypros-perielouse-oksy-tin-proin-gynaika-tou-paleyei-gia-tin-zoi-tis/">Κύπρος : Περιέλουσε με οξύ την πρώην γυναίκα του – Παλεύει για την ζωή της</a>
      </p>
      <p>Αμεσος στόχος για την αποσυμφόρηση των νησιών είναι η μεταφορά ακόμη 4.000 ατόμων με προσφυγικό προφίλ στην ενδοχώρα έως το τέλος Νοεμβρίου, καθώς και 10.000 επιστροφές έως το τέλος του 2020.</p>
      <p>Ζήτημα η ενίσχυση των υποδομών και των υπηρεσιών στις τοπικές κοινωνίες, ώστε να μπορούν να αντιμετωπίσουν τις ανάγκες της έκτακτης φιλοξενίας, ενώ προχωράει ο σχεδιασμός για την κατασκευή κλειστών προαναχωρησιακών κέντρων για όσους δεν δικαιούνται άσυλο.</p>
      <p>Οι υπόλοιπες δομές που θα φιλοξενήσουν πρόσφυγες στην ενδοχώρα θα είναι ξενοδοχεία, που θα φιλοξενήσουν οικογένειες με παιδιά.</p>
      <p>Υπενθυμίζεται ότι ανακοινώσεις έκανε χθες ο Στέλιος Πέτσας.</p>
      <p>Σύμφωνα με τον κυβερνητικό εκπρόσωπο, θα πρέπει να υπάρξει δίκαιη κατανομή των προσφύγων σε όλη τη χώρα. «Ακολουθούμε δύο αρχές.  Τίθενται συγκεκριμένα όρια στον αριθμό των προσώπων που θα μεταφερθούν σε κάθε περιοχή και σε καμία περίπτωση δεν θα είναι πάνω από 1% του πληθυσμού ανά περιφέρεια και δεύτερον ενισχύονται οι υποδομές και οι υπηρεσίες στις τοπικές κοινωνίες, ώστε να αντιμετωπίσουν τις ανάγκες της έκτακτης φιλοξενίας.</p>
      <p>Παράλληλα, όπως είπε, προωθείται η κατασκευή νέων κλειστών προαναχωρησιακών κέντρων για όσους εισήλθαν παράνομα στη χώρα και δεν δικαιούνται άσυλο.</p>
      <p>«Να ξέρουν, δηλαδή, όσοι δεν δικαιούνται άσυλο ότι δεν μπορούν να κυκλοφορούν ανεξέλεγκτα στη χώρα και δεν έχουν άλλη επιλογή παρά μόνο την επιστροφή τους», ανέφερε.</p>
      <p>
        <a href="https://www.tovima.gr/2019/11/06/society/ktimatologio-kalokairi-ta-prostima-gia-tis-liksiprothesmes-diloseis-idioktisias/">Κτηματολόγιο : Καλοκαίρι τα πρόστιμα για τις ληξιπρόθεσμες δηλώσεις</a>
      </p>
    </article>
  </body>
</html>