<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/britanskijat-parlament-beshe-oficialno-razpusnat.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T12:57:00+00:00"/>
    <meta property="og:title" content="Британският парламент беше официално разпуснат"/>
    <meta property="og:description" content="Предстоят предсрочни парламентарни избори на 12 декември"/>
  </head>
  <body>
    <article>
      <h1>Британският парламент беше официално разпуснат</h1>
      <h2>Предстоят предсрочни парламентарни избори на 12 декември</h2>
      <address><time datetime="2019-11-06T12:57:00+00:00">06 Nov 2019, 12:57</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/06/uk_1573035867-1.mp4"/>
      </figure>
      <p>Британският парламент беше разпуснат преди началото на предизборната кампания на острова.<br/><br/>Премиерът Борис Джонсън се срещна с кралица Елизабет и с това официално сложи началото на предизборния период преди вота на 12 декември.</p>
      <p>Парламентът беше разпуснат в полунощ и така беше отбелязана най-кратката му сесия от над 70 години. Тя продължи само 19 дни, откакто депутатите бяха свикани на 14 октомври.</p>
      <p>По-късно Консервативната партия ще започне кампанията си в Уест Мидландс. Джонсън призна, че не е искал да се стига до предсрочен вот, но „просто нямаме друг избор”. Пред „Дейли Телеграф” Джонсън сравни Джереми Корбин с бившия съветски диктатор – Йосиф Сталин.</p>
      <p>„Време е да излезем от нишата, в която сме през последните три години и да излезем от коловоза”, обясни премиерът.</p>
      <p>В същото време лидерът на опозицията Джереми Корбин заяви, че ще има истинска промяна в Лейбъристката партия.</p>
      <p>В хода на кампанията, а и като бъдещи планове в евентуален парламент, партията на Зелените обеща 100 млрд. паунда годишно за действия, касаещи климатичните промени. Либералдемократите пък ще искат бюджет от 2,2 млрд. паунда за психично здраве, финансирано с 1% от ръст в данъците.</p>
    </article>
  </body>
</html>