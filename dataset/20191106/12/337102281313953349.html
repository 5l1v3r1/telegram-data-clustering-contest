<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%DA%86%D9%87%D8%A7%D8%B1%D8%AF%D9%87-%D9%86%D9%81%D8%B1-%D8%A7%D8%B2-%D8%A7%D8%B9%D8%B6%D8%A7%DB%8C-%D8%AF%D8%A7%D8%B9%D8%B4-%D8%AF%D8%B1-%D8%AD%D9%85%D9%84%D9%87-%D8%A8%D9%87-%D8%AA%D8%A7%D8%AC%DB%8C%DA%A9%D8%B3%D8%AA%D8%A7%D9%86-%DA%A9%D8%B4%D8%AA%D9%87-%D8%B4%D8%AF%D9%86%D8%AF-20191106/%D8%A2%D8%B3%DB%8C%D8%A7-%D9%88-%D8%A7%D9%82%DB%8C%D8%A7%D9%86%D9%88%D8%B3%DB%8C%D9%87"/>
    <meta property="og:site_name" content="RFI"/>
    <meta property="article:published_time" content="2019-11-06T12:19:07+00:00"/>
    <meta property="og:title" content="چهارده نفر از اعضای داعش در حمله به تاجیکستان کشته شدند"/>
    <meta property="og:description" content="مقامات تاجیکستان اعلام کردند که پانزده نفر از اعضای گروه داعش در جریان حمله به مرزبانان این کشور کشته شدند. دولت دوشنبه می گوید که کشته شدگان از افغانستان آمده بودند. این حمله سحرگاه امروز چهارشنبه ششم نوامبر حوالی ساعت سه و نیم صبح در نزدیکی مرز ازبکستان..."/>
  </head>
  <body>
    <article>
      <h1>چهارده نفر از اعضای داعش در حمله به تاجیکستان کشته شدند</h1>
      <address><time datetime="2019-11-06T12:19:07+00:00">06 Nov 2019, 12:19</time> by <a rel="author">ناصر اعتمادی</a></address>
      <p>
        <b>مقامات تاجیکستان اعلام کردند که پانزده نفر از اعضای گروه داعش در جریان حمله به مرزبانان این کشور کشته شدند. دولت دوشنبه می گوید که کشته شدگان از افغانستان آمده بودند. این حمله سحرگاه امروز چهارشنبه ششم نوامبر حوالی ساعت سه و نیم صبح در نزدیکی مرز ازبکستان و در پنجاه کیلومتری جنوب-غرب پایتخت، شهر دوشنبه، روی داده است.</b>
      </p>
      <p>وزارت کشور تاجیکستان اعلام کرد که دو تن از مرزبانان تاجیک نیز در این حمله کشته شدند. مرزبانی تاجیکستان با انتشار بیانیه ای تصریح کرد که بازجویی های به عمل آمده از مهاجمان دستگیر شده تأئید می کنند که حمله کنندگان با استفاده از تاریکی شب قصد داشتند به طور غیرقانونی وارد خاک تاجیکستان شوند. همین منبع افزوده است که کلیه مهاجمان از اعضای گروه داعش در افغانستان بوده اند.</p>
      <p>حملۀ گروه داعش همزمان است با روز ملی قانون اساسی تاجیکستان و سفر رئیس جمهوری این کشور، امامعلی رحمان، به سوئیس در چارچوب یک دور سفر اروپایی که با سفر وی به فرانسه و دیدار او با رئیس جمهوری این کشور، امانوئل ماکرون، در روز جمعه خاتمه می یابد.</p>
      <p>در یک سال و نیم گذشته تاجیکستان با حملات متعدد گروه های جهادی از جمله گروه داعش روبرو بوده است. جنگ داخلی افغانستان طی دهه های گذشته مایۀ نگرانی پنج کشور آسیای مرکزی از جمله تاجیکستان بوده است. بر اساس گزارش های سرویس های اطلاعاتی روسیه بین دو تا چهار هزار تن از شهروندان کشورهای آسیای مرکزی به صفوف گروه های جهادی از جمله داعش در عراق و سوریه پیوسته اند.</p>
    </article>
  </body>
</html>