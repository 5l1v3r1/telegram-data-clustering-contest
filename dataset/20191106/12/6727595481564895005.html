<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/chief-minister-pinarayi-vijayan-justifies-tom-jode-in-writing-article-by-supporting-police-in-maoists367.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T12:31:00+00:00"/>
    <meta property="og:title" content="ചീഫ് സെക്രട്ടറിയെ ന്യായീകരിച്ച് മുഖ്യമന്ത്രി; 'ലേഖനമെഴുതാന്‍ അനുമതിയുടെ ആവശ്യമില്ല'"/>
    <meta property="og:description" content="KERALA NEWS Maoist In Kerala Pinarayi Vijayan Tom Jose Kerala തിരുവനന്തപുരം: ചീഫ് സെക്രട്ടറിയ്ക്ക് ദിനപത്രത്തില്‍ ലേഖനമെഴുതാന്‍ അനുമതിയുടെ ആവശ്യമില്ലെന്ന് മുഖ്യമന്ത്രി പി"/>
  </head>
  <body>
    <article>
      <h1>ചീഫ് സെക്രട്ടറിയെ ന്യായീകരിച്ച് മുഖ്യമന്ത്രി; 'ലേഖനമെഴുതാന്‍ അനുമതിയുടെ ആവശ്യമില്ല'</h1>
      <address><time datetime="2019-11-06T12:31:00+00:00">06 Nov 2019, 12:31</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: ചീഫ് സെക്രട്ടറിയ്ക്ക് ദിനപത്രത്തില്‍ ലേഖനമെഴുതാന്‍ അനുമതിയുടെ ആവശ്യമില്ലെന്ന് മുഖ്യമന്ത്രി പിണറായി വിജയന്‍. നിയമസഭയിലായിരുന്നു മുഖ്യമന്ത്രിയുടെ വിശദീകരണം.</p>
      <p>മാവോയിസ്റ്റുകളെ നേരിടുന്നതില്‍ അദ്ദഹത്തിന്റെ വ്യക്തപരമായ നിലപാടാണ് ലേഖനത്തിലുള്ളതെന്നും മുഖ്യമന്ത്രി വ്യക്തമാക്കി. ചീഫ് സെക്രട്ടറിയുടെ ലേഖനത്തിനെതിരേ കടുത്ത പ്രതിഷേധങ്ങള്‍ ഉയരുന്ന സാഹചര്യത്തിലാണ് മുഖ്യമന്ത്രിയുടെ പ്രതികരണം.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ചീഫ് സെക്രട്ടറി അനുമതി വാങ്ങിയിട്ടില്ലെന്നും ലേഖനമെഴുതാന്‍ അനുമതിയുടെ ആവശ്യമില്ലെന്നുമായിരുന്നു മുഖ്യമന്ത്രിയുടെ പ്രതികരണം.</p>
      <related>
        <a href="https://www.doolnews.com/thaha-fasal-family-on-bail-878.html?utm_source=doolnews&amp;utm_medium=related"/>
      </related>
      <p>അന്വേഷണം നടക്കുന്ന സാഹചര്യത്തില്‍ മുന്‍വിധിയോടുകൂടി ലേഖനമെഴുതിയ സാഹചര്യത്തില്‍ വ്യക്തത വരുത്തണമെന്നാവശ്യപ്പെട്ട് പ്രതിപക്ഷ നേതാവ് ചോദിച്ചതിനെ തുടര്‍ന്നാണ് മുഖ്യമന്ത്രി പ്രതികരിച്ചത്.</p>
      <related>
        <a href="https://www.doolnews.com/alan-s-mother-reactes-when-court-rejected-the-bail-for-alan-and-thaha345.html?utm_source=doolnews&amp;utm_medium=related"/>
      </related>
      <p>അഗളിയിലെ മാവോയിസ്റ്റ് വെടിവെയ്പിനെ ന്യായീകരിച്ച് ഇന്നലെയാണ് ഒരു ഇംഗ്ലീഷ് ദിനപത്രത്തില്‍ ടോം ജോസിന്റെ ലേഖനം പ്രസിദ്ധീകരിച്ചത്. മാവോയിസ്റ്റുകള്‍ തീവ്രവാദികളാണെന്നും ജനാധിപത്യത്തെ തകര്‍ക്കാനാണ് അവര്‍ ശ്രമിക്കുന്നതെന്നും ലേഖനത്തില്‍ പറഞ്ഞിരുന്നു. ഭീകരരില്‍ നിന്നും ജനങ്ങളെ രക്ഷിക്കുകയാണ് പൊലീസ് ചെയ്തതെന്നും ലേഖനത്തില്‍ ചീഫ് സെക്രട്ടറി പറഞ്ഞിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ലേഖനത്തില്‍ പ്രതിഷേധവുമായി സി.പി.ഐ ഇന്നലെതന്നെ രംഗത്തുവന്നിരുന്നു. സര്‍ക്കാര്‍ അനുമതിയോടെയാണോ ലേഖനം വന്നതെന്ന് മുഖ്യമന്ത്രി വ്യക്തമാക്കണമെന്ന് പ്രതിപക്ഷ നേതാവും ആവശ്യപ്പെട്ടിരുന്നു. എന്നാല്‍ ഇന്നലെ ലേഖനം കണ്ടിട്ടില്ലെന്നുമായിരുന്നു മുഖ്യമന്ത്രി പ്രതികരിച്ചത്.</p>
      <figure>
        <iframe src="https://www.youtube.com/embed/4hbpKvClI6E" width="560" height="315" data-service="Youtube" scrolling="no"/>
      </figure>
    </article>
  </body>
</html>