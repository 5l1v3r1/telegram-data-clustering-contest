<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/7-listopada-deputati-u-chernivcyah-zberutsya-na-sesiyu-oblasnoyi-radi-379899"/>
    <meta property="og:site_name" content="Погляд"/>
    <meta property="article:published_time" content="2019-11-06T12:10:00+00:00"/>
    <meta property="og:title" content="7 листопада депутати у Чернівцях зберуться на сесію обласної ради"/>
    <meta property="og:description" content="7 листопада 2019 року об 11.00 в сесійній залі обласної ради відбудеться пленарне засідання 34-ї сесії обласної ради"/>
  </head>
  <body>
    <article>
      <h1>7 листопада депутати у Чернівцях зберуться на сесію обласної ради</h1>
      <h2>Пленарне засідання 34-ї сесії обласної ради розпочнеться об 11.00</h2>
      <address>
        <time datetime="2019-11-06T12:10:00+00:00">06 Nov 2019, 12:10</time>
      </address>
      <p>Згідно з відповідним розпорядженням голови Чернівецької обласної ради № 359 від 4 листопада 2019 року на підставі статті 46-ї та частини 6 і 7 статті 55-ї Закону України «Про місцеве самоврядування в Україні», статті 14 розділу II Регламенту Чернівецької обласної ради VII скликання, листа обласної державної адміністрації від 30.10.2019 №01.12/18-2112 <b>7 листопада 2019 року об 11.00</b> в сесійній залі обласної ради відбудеться пленарне засідання 34-ї сесії обласної ради.</p>
      <p>Як повідомляють у пресслужбі Чернівецької обласної ради, на розгляд сесії внесено наступні питання:</p>
      <ol>
        <li>Про внесення змін до обласного бюджету на 2019 рік.</li>
        <li>Про присвоєння звання «Почесний громадянин Буковини».</li>
        <li>Про затвердження Регіональної програми часткового відшкодування відсоткових ставок за залученими кредитами, що надаються фізичним особам, об’єднанням співвласників багатоквартирних будинків та житлово-будівельним кооперативам Чернівецької області на заходи з підвищення енергоефективності, на 2020-2022 роки.</li>
        <li>Про внесення змін до Регіональної програми забезпечення інформаційних потреб населення області, відзначення свят державного, регіонального, місцевого значення та здійснення представницьких, інших заходів на 2016-2020 роки та інші.</li>
      </ol>
      <related>
        <h4>Схожі записи</h4>
        <a href="https://pogliad.ua/news/chernivtsi/25-veresnya-deputati-u-chernivcyah-zberutsya-na-sesiyu-oblasnoyi-radi-377629"/>
        <a href="https://pogliad.ua/news/chernivtsi/deputati-zberutsya-na-33-tyu-sesiyu-cherniveckoyi-oblasnoyi-radi-376940"/>
        <a href="https://pogliad.ua/news/chernivtsi/27-bereznya-deputati-zberutsya-na-chergovu-sesiyu-cherniveckoyi-oblradi-369384"/>
        <a href="https://pogliad.ua/news/chernivtsi/18-grudnya-bukovinski-deputati-zberutsya-na-sesiyu-oblasnoyi-radi-364481"/>
      </related>
    </article>
  </body>
</html>