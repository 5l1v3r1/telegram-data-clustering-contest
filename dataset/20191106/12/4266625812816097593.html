<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/diyuchyh_ta_kolyshnih_pratsivnykiv_sbu_vykryly_na_proslushtsi_abonentiv_1684855"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T12:40:00+00:00"/>
    <meta property="og:title" content="Чинних та колишніх працівників СБУ викрили на «прослушці» абонентів"/>
    <meta property="og:description" content="Служба безпеки України припинили злочинну діяльність чинних та колишнього співробітників служби на незаконному прослуховуванні абонентів та збуті отриманої інформації."/>
  </head>
  <body>
    <article>
      <h1>Чинних та колишніх працівників СБУ викрили на «прослушці» абонентів</h1>
      <address>
        <time datetime="2019-11-06T12:40:00+00:00">06 Nov 2019, 12:40</time>
      </address>
      <p>
        <b>Служба безпеки України припинили злочинну діяльність чинних та колишнього співробітників служби на незаконному прослуховуванні абонентів та збуті отриманої інформації.</b>
      </p>
      <p>Про це повідомляє <a href="https://ssu.gov.ua/ua/news/1/category/2/view/6684">пресслужба</a> відомства.</p>
      <p>«Встановлено, що зловмисники через особисті перевірені зв’язки підшукували клієнтів для надання «послуг». Колишній працівник підбирав замовників, діючі ‒ технічно забезпечували зняття інформації», – йдеться у повідомленні.</p>
      <p>Зазначається, що вартість прослуховування одного абонентського номера на два місяці становила дев’ять тисяч доларів США. Досудове слідство встановлює точну кількість абонентів, які потерпіли від дій фігурантів справи.</p>
      <p>В СБУ додали, що в межах кримінального провадження, розпочатого за ч. 3 ст. 368 Кримінального кодексу України, триває досудове слідство.</p>
      <p>Наразі тривають невідкладні слідчо-оперативні дії, фігуранти провадження затримані, приймається рішення щодо оголошення їм про підозри у вчиненні кримінального правопорушення.</p>
      <p>Нагадаємо, закон №187-IX, що дозволяє Національному антикорупційному бюро і Державному бюро розслідувань <a href="https://zik.ua/news/2019/10/17/zakon_pro_proslushku_nabu_i_dbr_nabuv_chynnosti_1669791">здійснювати прослушку</a> незалежно від Служби безпеки України, набув чинності 17 жовтня.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/05/prezentatsiya_proiektu_derzhbyudzhetu_do_drugogo_chytannya_ta_obshuk_v_uzhgorodskiy_1684363"/>
        <a href="https://zik.ua/news/2019/03/14/prosluhovuvannya_sbu_ne_povyazane_z_kandydatamy_u_prezydenty__natspolitsiya_1528617"/>
        <a href="https://zik.ua/news/2019/02/07/v_sbu_vidpovily_na_zvynuvachennya_u_prosluhovuvanni_kandydativ_u_prezydenty_1504579"/>
        <a href="https://zik.ua/news/2018/09/04/eksgolova_sluzhby_zovnishnoi_rozvidky_poradyv_yak_zahystytys_vid_1399175"/>
      </related>
    </article>
  </body>
</html>