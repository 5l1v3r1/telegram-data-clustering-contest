<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/06/faklyas-felvonulas-az-angliai-lewes-ben"/>
    <meta property="og:site_name" content="euronews"/>
    <meta property="article:published_time" content="2019-11-06T12:18:18+00:00"/>
    <meta property="og:title" content="Fáklyás felvonulás az angliai Lewes-ben"/>
    <meta property="og:description" content="Brexit-hullámvasúton ülő Boris Johnson-figura is szerepelt a híres angliai „bonfire” napján és éjjelén, a Brightontól északra fekvő városkában."/>
  </head>
  <body>
    <article>
      <h1>Fáklyás felvonulás az angliai Lewes-ben</h1>
      <address>
        <time datetime="2019-11-06T12:18:18+00:00">06 Nov 2019, 12:18</time>
      </address>
      <p>Brexit-hullámvasúton ülő Boris Johnson-figura is szerepelt a híres angliai „bonfire” napján és éjjelén, a Brightontól északra fekvő Lewes-ben.</p>
      <p>A városkában a tömeg a sötétségben fáklyákkal világított magának, a levegőt égő máglyák s petárdák ropogása és a durranások visszhangja hevítette.</p>
      <p>A máglyagyújtás hagyománya évszázados múltra tekint vissza. Eredetét egyesek a kelta ünnepségekkel hozzák kapcsolatba, mások egy VIII. Henrik által kiadott rendeletet emlegetnek, melyben a király arra szólítja fel a lakosokat, hogy a pápai uralom alóli felszabadulást fáklyás felvonulásokkal ünnepeljék meg. Az első országos tüzek 1606-ban, az ún. puskaporos összeesküvés leleplezésének alkalmából gyúltak fel. De hogy miért éppen Sussex megyében, azon belül pedig Lewesban él ma is a legerősebben a szokás, arra csak kevés adat létezik.</p>
    </article>
  </body>
</html>