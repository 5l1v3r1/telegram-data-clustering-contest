<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/society/istoriki-symfonia-ee-kinas-ta-ellinika-proionta-me-onomasia-proeleysis-pou-prostateyontai/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T12:37:12+00:00"/>
    <meta property="og:title" content="Iστορική συμφωνία ΕΕ-Κίνας : Τα ελληνικά προϊόντα που προστατεύονται"/>
    <meta property="og:description" content="Την προστασία 100 ευρωπαϊκών προϊόντων με προστατευόμενη ονομασία προέλευσης (ΠΟΠ), μεταξύ αυτών και έξι ελληνικά, περιλαμβάνει η εμπορική συμφωνία που αναμένεται να υπογράψουν σήμερα Ε.Ε. και Κίνα, σύμφωνα με τον Γάλλο πρόεδρο Εμανουέλ Μακρόν."/>
  </head>
  <body>
    <article>
      <h1>Iστορική συμφωνία ΕΕ-Κίνας : Τα ελληνικά προϊόντα που προστατεύονται</h1>
      <h2>Την προστασία 100 ευρωπαϊκών προϊόντων με προστατευόμενη ονομασία προέλευσης (ΠΟΠ), μεταξύ αυτών και έξι ελληνικά, περιλαμβάνει η εμπορική συμφωνία που αναμένεται να υπογράψουν σήμερα Ε.Ε. και Κίνα, σύμφωνα με τον Γάλλο πρόεδρο Εμανουέλ Μακρόν.</h2>
      <address><time datetime="2019-11-06T12:37:12+00:00">06 Nov 2019, 12:37</time> by <a rel="author">ΤοΒΗΜΑ Team</a></address>
      <p>Την προστασία 100 ευρωπαϊκών προϊόντων με προστατευόμενη ονομασία προέλευσης (ΠΟΠ), μεταξύ αυτών και έξι ελληνικά, περιλαμβάνει η εμπορική συμφωνία που αναμένεται να υπογράψουν σήμερα Ε.Ε. και Κίνα, σύμφωνα με τον Γάλλο πρόεδρο Εμανουέλ Μακρόν.</p>
      <p>Η Κομισιόν ανακοίνωσε  ότι η Ευρωπαϊκή Ένωση και η Κίνα ολοκλήρωσαν τις διαπραγματεύσεις για διμερή συμφωνία για την προστασία 100 ευρωπαϊκών γεωγραφικών ενδείξεων στην Κίνα και 100 κινεζικών γεωγραφικών ενδείξεων στην ΕΕ κατά των απομιμήσεων και της σφετερισμού.</p>
      <p>
        <a href="https://www.in.gr/2019/11/06/greece/kypros-perielouse-oksy-tin-proin-gynaika-tou-paleyei-gia-tin-zoi-tis/">Κύπρος : Περιέλουσε με οξύ την πρώην γυναίκα του – Παλεύει για την ζωή της</a>
      </p>
      <p>Τα εκατό ευρωπαϊκά προϊόντα που περιλαμβάνονται στη συμφωνία, θα μπορούν να πωλούνται στην Κίνα, μόνον εφόσον έχουν παραχθεί στις οριζόμενες ευρωπαϊκές περιοχές. Οι υπόλοιποι παραγωγοί απομιμήσεων οφείλουν να αναζητήσουν διαφορετικό όνομα για το προϊόν τους.</p>
      <p>
        <b>
          <a href="https://www.tovima.gr/wp-content/uploads/2019/11/06/eu-100-list-of-gis-eu-china-agreement_en.pdf">Δείτε ολόκληρη τη λίστα</a>
        </b>
      </p>
      <p>Ο ευρωπαϊκός κατάλογος των γεωγραφικών ενδείξεων που προστατεύονται στην Κίνα περιλαμβάνει προϊόντα όπως η Cava, η σαμπάνια, η φέτα, το ιρλανδικό ουίσκι, η Münchener Bier, το ούζο, η Polska Wódka, το Πόρτο, το Prosciutto di Parma και το Queso Manchego. Μεταξύ των κινεζικών προϊόντων, ο κατάλογος περιλαμβάνει για παράδειγμα το Pixian Dou Ban (Pixian Bean Paste), το Anji Bai Cha, το Panjin Da Mi και το Anqiu Da Jiang (Anqiu Ginger).</p>
      <p>Σύμφωνα με την Κομισιόν πρόκειται για συμφωνία ορόσημο, η οποία “αναμένεται να οδηγήσει σε αμοιβαία εμπορικά οφέλη και ζήτηση για προϊόντα υψηλής ποιότητας και στις δύο πλευρές” και αντανακλά την προσήλωση των δύο μερών στους διεθνείς κανόνες ως βάση για εμπορικές σχέσεις.</p>
      <p>Κατόπιν της ολοκλήρωσης των διαπραγματεύσεων, η συμφωνία θα υποβληθεί τώρα σε νομικό έλεγχο. Από πλευράς ΕΕ, θα ζητηθεί η έγκριση του Ευρωπαϊκού Κοινοβουλίου και του Συμβουλίου. Η συμφωνία αναμένεται να αρχίσει να ισχύει πριν από το τέλος του 2020.</p>
      <p>
        <b>Αυτά είναι τα ελληνικά προϊόντα που προστατεύονται:</b>
      </p>
      <ul>
        <li>Σάμος / Samos Wines</li>
        <li>Σητεία Λασιθίου Κρήτης / Sitia Lasithiou Kritis – Oils and fats (butter, margarine, oil, etc.) Olive Oil</li>
        <li>Ελιά Καλαμάτας / Elia Kalamatas – Fruit, vegetables and cereals fresh or processed – Table olives</li>
        <li>Μαστίχα Χίου / Masticha Chiou – Natural gums and resins – Chewing gum</li>
        <li>Φέτα / Feta – Cheese</li>
        <li>Ούζο / Ouzo</li>
      </ul>
      <p>
        <a href="https://www.tovima.gr/2019/11/06/society/ktimatologio-kalokairi-ta-prostima-gia-tis-liksiprothesmes-diloseis-idioktisias/">Κτηματολόγιο : Καλοκαίρι τα πρόστιμα για τις ληξιπρόθεσμες δηλώσεις</a>
      </p>
    </article>
  </body>
</html>