<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/luminarie-cesare-cremonini-via-d-azeglio-1.4872140"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-06T12:11:09+00:00"/>
    <meta property="og:title" content="Luminarie via D'Azeglio Bologna, Cesare Cremonini dopo Lucio Dalla"/>
    <meta property="og:description" content="Gli addobbi natalizi reciteranno il testo di 'Nessuno vuole essere Robin'. L'artista: “Il cuore mi sobbalza di gioia”"/>
  </head>
  <body>
    <article>
      <h1>Luminarie via D'Azeglio Bologna, Cesare Cremonini dopo Lucio Dalla</h1>
      <h2>Gli addobbi natalizi reciteranno il testo di 'Nessuno vuole essere Robin'. L'artista: “Il cuore mi sobbalza di gioia”</h2>
      <address><time datetime="2019-11-06T12:11:09+00:00">06 Nov 2019, 12:11</time> by <a rel="author">il Resto del Carlino</a></address>
      <p>Bologna, 6 novembre 2019 – Da <a href="https://www.ilrestodelcarlino.it/bologna/cosa%20fare/lucio-dalla-luci-1.4323762"><b>Lucio Dalla</b></a> a <b>Cesare Cremonini</b>: in <b>via D'Azeglio</b> tornano le <b>luminarie </b>d'autore. L'anno scorso il testo luminoso de '<b>L'anno che verrà</b>' ebbe un successo straordinario. Migliaia di persone hanno ammirato e fotografato quei versi, tantissimi i selfie pubblicati sui social network. Per il <b>Natale 2019</b> il 'Consorzio dei commercianti di via d’Azeglio', in accordo con il Comune e la Fondazione Sant’Orsola e con il supporto di Live Nation (multinazionale organizzatrice di spettacoli dal vivo e di realizzazione di eventi musicali), ha chiesto a Cremonini la possibilità di utilizzare il testo di un suo pezzo. L'artista ha accettato di buon grado scegliendo '<b>Nessuno vuole essere Robin</b>', brano che nasce con l’intento di essere uno specchio della società di oggi, un luogo di rifugio sincero e un gioco ironico che racconta le relazioni tra gli esseri umani, una poesia senza tempo.</p>
      <p>Com'è nata la scelta di Cesare? E' un <b>omaggio </b>che la città vuole fare al cantante che quest'anno ha festeggiato i<b> 20 anni di attività</b>. Vent'anni fatti di canzoni nei quali non mancano i riferimenti a Bologna. <b>Trenta luminarie</b> saranno quindi montate nel<b> tratto pedonale di via D’Azeglio</b>, da piazza Maggiore all’incrocio con le vie Farini e de’ Carbonesi.<br/><br/>Anche quest'anno le luci natalizie saranno un'occasione di <b>solidarietà </b>per realizzare un progetto concreto insieme alla Fondazione Sant’Orsola. L’anno scorso la cena e l’asta solidale hanno permesso di sostenere una ristrutturazione complessiva del <b>day hospital dell’Oncologia medica</b>, che sarà ultimata entro Natale, e l’acquisto di letti elettrici e poltrone per le terapie. Il progetto proseguirà con una campagna che accompagnerà le luminarie e un evento benefico ancora in fase di ideazione, per garantire con la Fondazione Sant’Orsola il sostegno alla ricerca e terapie di supporto ai pazienti oncologici - dalla nutrizione alla fisioterapia passando per il sostegno psicologico – e realizzare un progetto per portare i defibrillatori in tutte le scuole superiori di Bologna che ancora ne sono privi.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323769.1547568705%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L’anno che verrà, il celebre successo di Lucio Dalla illumina via D’Azeglio pedonale, da piazza Maggiore a via Farini (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323770.1543691040%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Le prime luminarie artistiche di Bologna si accendono in via D'Azeglio (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323771.1543691040%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>La festa per l'accensione delle luci in via D'Azeglio (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323772.1543691041%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Allo scoccare delle 18.20, sotto gli occhi estasiati e increduli di centinaia di passanti, le luci, realizzate dall’artigiano napoletano Antonio Spezia, con sponsor Tecnocasa, si sono accese al suono delle dolci note de ‘L’anno che verrà’ (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323775.1543691041%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Una festa all'insegna della musica di Lucio Dalla (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323776.1543691041%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Tantissime persone in via D'Azeglio per cantare le strofe de 'L'anno che verrà' (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323777.1543691041%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Una splendida iniziativa per festeggiare il Natale e ricordare il grande Lucio (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323779.1543691041%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L’iniziativa, organizzata dal consorzio dei commercianti con il patrocinio non oneroso della Fondazione Dalla, è intitolata "L’anno che verrà...non è solo una canzone" (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323780.1543691041%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>A Bologna sarà tre volte Natale con le parole di Lucio Dalla (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323781.1543691042%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Si celebra cinquantennale della pedonalizzazione della strada, da sempre salotto di Bologna (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323782.1543691042%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Le prime luminarie artistiche di Bologna si accendono in via D'Azeglio (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323783.1543691042%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>I versi di Dalla illuminano via D'Azeglio (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323784.1543691042%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Un momento unico di raccoglimento per la città nel ricordo del grande musicista e nella speranza di tante novità per l’anno che verrà (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323785.1543691042%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>L'assessore Matteo Lepore (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4323787.1543691042%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Sorrisi, musica e luci per la festa in via D'Azeglio (foto Schicchi)</figcaption>
        </figure>
        <figcaption>
          <a href="https://www.ilrestodelcarlino.it/bologna/cosa%20fare/foto/lucio-dalla-luci-1.4323742">Bologna, le foto delle luminarie dedicate a Lucio Dalla</a>
        </figcaption>
      </slideshow>
      <p>“Via D’Azeglio è la Bologna che amo. Quella da camminare, da respirare e da attraversare con il ghigno caratteristico dei bolognesi che sanno prendere a sberle la vita di tutti i giorni con la loro proverbiale ironia e quel pizzico di follia che li contraddistingue – commenta <b>Cesare Cremonini</b> -. Ora che si potranno leggere le rime di una mia canzone tra le luminarie della città dei poeti e dei cantanti, <b>il cuore mi sobbalza di gioia </b>e provo un senso di <b>gratitudine </b>ancora più forte verso la mia amata città. A Bologna ho dato tutto me stesso, fin dai miei esordi da “cinno” che guardava ai grandi nomi della musica con reverenza e ammirazione. Sono stato ricambiato con un affetto paterno, incondizionato, cresciuto e maturato nel tempo. Perché Bologna è una città tanto generosa quanto onesta nei giudizi, che non ti regala niente se non la rispetti”.</p>
      <p>“Ringrazio quindi di cuore il Comune, tutti i cittadini che la attraversano e la colorano ogni giorno, i commercianti e i lavoratori che hanno fatto di questa via che appartiene idealmente a Lucio Dalla – prosegue Cesare -, un posto magico per tutti, non solo per noi bolognesi ma anche per i tantissimi i turisti che la cercano e la visitano ogni giorno. Lucio diceva sempre di dargli retta, che l’impresa eccezionale è essere normale. In un mondo in cui molti si travestono da supereroi, Bologna resta orgogliosamente una <b>città a misura di Robin</b>, un approdo sicuro per tutti gli essere umani. Grazie a tutti”.</p>
      <figure>
        <embed-post data-src="https://www.instagram.com/p/B4iRO1YITu1" data-service="Instagram"/>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cosa%20fare/foto/lucio-dalla-luci-1.4323742"/>
        <a href="https://www.ilrestodelcarlino.it/bologna/cronaca/lucio-dalla-luminarie-1.4472622"/>
      </related>
    </article>
  </body>
</html>