<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/samsung-exynos-islemcileri-icin-sok-karar_84916.html"/>
    <meta property="og:site_name" content="CHIP Online"/>
    <meta property="article:published_time" content="2019-11-06T12:00:00+00:00"/>
    <meta property="og:title" content="Samsung'dan Exynos İşlemcileri İçin Şok Karar!"/>
    <meta property="og:description" content="Samsung, akıllı telefonlarının kalbini oluşturan Exynos işlemciler için şok bir karar aldı. Güney Koreli şirket, kapatıyor!"/>
  </head>
  <body>
    <article>
      <h1>Samsung'dan Exynos İşlemcileri İçin Şok Karar!</h1>
      <h2>Samsung, akıllı telefonlarının kalbini oluşturan Exynos işlemciler için şok bir karar aldı. Güney Koreli şirket, kapatıyor!</h2>
      <address><time datetime="2019-11-06T12:00:00+00:00">06 Nov 2019, 12:00</time> by <a rel="author">CHIP Online</a></address>
      <p>Samsung, akıllı telefon pazarını yakından ilgilendiren bir karar aldı. Austin, Texas merkezli <b>özel CPU</b> departmanını tamamen kapatacak olan Güney Koreli şirket, buna bağlı olarak <b>Exynos</b> işlemcileri için özel çekirdek üretimini de böylelikle sonlandıracak.</p>
      <p>Austin Araştırma Merkezi'ndeki CPU projesini durduracak olan <b>Samsung</b>, bu tesiste çalışan 3000 kişiden 290 kişinin işten çıkartılacağını açıklarken, çalışanların işlerini kaybedecekleri için üzüldüklerini, ancak bunun gerekli olduğunu belirtti.</p>
      <p>Peki, tesisin kapanması ile neler olacak? <b>Exynos</b> işlemcilerin sonu mu geliyor? Elbette hayır. Mongoose çekirdeklerini artık üretmeyecek olan Samsung, hem maliyetlerden kısmak hem de daha rekabetçi davranmak için böylesi bir karar alıyor. Özel CPU çekirdekleri üretmek yerine, bu konuda <b>ARM</b> ile iş birliği yapacak olan (en azından iddia bu yönde) Samsung, grafik tarafında da bilindiği gibi AMD ile dirsek temasında.</p>
      <p>Bakalım Samsung'un aldığı bu kararlar neticesinde, önümüzdeki <b>Galaxy</b> akıllı telefonlarında nasıl bir iç donanım göreceğiz. Yakın zamanda tanıtılan Exynos 990'da yer alan <b>Mongoose M5</b> çekirdekleri, böylelikle, şirketin tasarladığı son CPU çekirdekleri olmuş oluyor.</p>
    </article>
  </body>
</html>