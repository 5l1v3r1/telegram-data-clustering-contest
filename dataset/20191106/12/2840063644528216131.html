<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/finanza/2019/11/06/bmw-vede-crescere-utili-vendite_sbKgwK251xLcmqDZSEDylN.html"/>
    <meta property="og:site_name" content="Adnkronos"/>
    <meta property="article:published_time" content="2019-11-06T12:43:00+00:00"/>
    <meta property="og:title" content="Bmw vede crescere utili e vendite"/>
    <meta property="og:description" content="Vendute auto per 26,7 mld (+7,9%) e l'utile sale a 1,55 mld (+11,5%)"/>
  </head>
  <body>
    <article>
      <h1>Bmw vede crescere utili e vendite</h1>
      <address>
        <time datetime="2019-11-06T12:43:00+00:00">06 Nov 2019, 12:43</time>
      </address>
      <p>La casa automobilistica tedesca Bmw ha ripreso a crescere nel terzo trimestre dopo un inizio d'anno difficile, aiutata da un aumento delle vendite dei costosi Suv. Il risultato al lordo di interessi e imposte è aumentato del 32,9%, attestandosi a 2,29 miliardi di euro rispetto all'anno precedente.</p>
      <p>Il margine operativo del core business automobilistico è aumentato di 2,2 punti percentuali, attestandosi al 6,6 percento. Nell'anno precedente, l'introduzione di un test dei gas di scarico e del consumo di carburante avevano avuto un impatto negativo.</p>
      <p>Tra luglio e settembre, le vendite del gruppo sono cresciute del 7,9 per cento rispetto all'anno precedente, raggiungendo 26,7 miliardi di euro, mentre gli utili sono aumentati dell'11,5 per cento a 1,55 miliardi di euro.</p>
    </article>
  </body>
</html>