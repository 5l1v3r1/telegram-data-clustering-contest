<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/2b705f161066c8b4/mai-multi-conducatori-auto-documentati-pentru-transport-ilicit-de-persoane-si-marfuri.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T12:22:38+00:00"/>
    <meta property="og:title" content="Mai mulți conducători auto, documentați pentru transport ilicit de persoane și mărfuri"/>
    <meta property="og:description" content="Poliția de Frontieră în conlucrare cu Agenția Națională de Transport Auto au desfășurat acțiuni comune pe linia prevenirii și combaterii transportului ilicit de persoane și mărfuri. Ca urmare, în weekend-ul trecut mai mulți șoferi au fost documentați și amendați pentru încălcarea regulilor de transportare. În toate cazurile semnalate au fost întocmite procese - verbale de constatare a contravenției."/>
  </head>
  <body>
    <article>
      <h1>Mai mulți conducători auto, documentați pentru transport ilicit de persoane și mărfuri</h1>
      <address><time datetime="2019-11-06T12:22:38+00:00">06 Nov 2019, 12:22</time> by <a rel="author">Jurnal.md</a></address>
      <p>
        <b>Poliția de Frontieră în conlucrare cu Agenția Națională de Transport Auto au desfășurat acțiuni comune pe linia prevenirii și combaterii transportului ilicit de persoane și mărfuri. Ca urmare, în weekend-ul trecut mai mulți șoferi au fost documentați și amendați pentru încălcarea regulilor de transportare. În toate cazurile semnalate au fost întocmite procese - verbale de constatare a contravenției.</b>
      </p>
      <p>Într-un caz s-a acționat în baza unor informații, conform cărora persoane în grad de rudenie efectuau curse internaționale, încălcând normele de transportare a călătorilor.</p>
      <p>Astfel, echipa mixtă a realizat filtre de control în apropierea punctului de trecere a frontierei Leușeni - Albița, itinerarul pe care operau șoferii suspecți.</p>
      <p>În rezultat, două mijloace de transport pe care exista informația au fost identificate în trafic și supuse verificărilor de rigoare. Pentru constatarea încălcării regulilor de transportare, fiind depistați printre pasageri și călători care urmau să fie transportați ilegal, conducătorii auto s-au ales cu amenzi în mărime de 200 unități convenționale și suspendarea dreptului de utilizare a vehiculului pe parcursul a jumătate de an.</p>
    </article>
  </body>
</html>