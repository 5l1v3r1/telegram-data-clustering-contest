<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/9-eves-de-mar-a-vilag-megmentesen-dolgozik-a-legifjabb-bolygovedelmi-nagykovet/186003"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T12:00:00+00:00"/>
    <meta property="og:title" content="9 éves, de már a világ megmentésén dolgozik a legifjabb bolygóvédelmi nagykövet"/>
    <meta property="og:description" content="BorsOnline"/>
  </head>
  <body>
    <article>
      <h1>9 éves, de már a világ megmentésén dolgozik a legifjabb bolygóvédelmi nagykövet</h1>
      <address><time datetime="2019-11-06T12:00:00+00:00">06 Nov 2019, 12:00</time> by <a rel="author">Bors</a></address>
      <p>Alig múlt kilenc, mégis már azon fáradozik, hogy megmentse a világot, amiben élünk. Míg más gyerekek ilyenkor egymás zrikálásával töltik idejük nagy részét, Hayden Geraghty nem foglalkozik ilyesmivel, de még a Legózás sem köti le. Az Európai Űrügynökség legfiatalabb munkatársa ugyanis autizmussal él, 5 éves koráig pedig egyetlen szót sem szólt, de néhány évvel ezelőtt minden megváltozott, amikor a tévében Tim Peake űrhajóst nézte, amint fellőtték az űrrakétáját.</p>
      <figure>
        <iframe data-src="https://twitter.com/carolineGx8/status/1187477694214107136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ekkor hangosan ismételte a visszaszámlálást, majd a rakéta kilövését. Édesnyja, Caroline Geraghty nem hitt a fülének.</p>
      <p>Egészen apró korától lenyűgözte az éjszakai égbolt, csak nézte, ahogy a csillagokat is. Teljesen elvarázsolta, magába szippantotta – mesélte az anyukája.</p>
      <figure>
        <iframe data-src="https://twitter.com/carolineGx8/status/1191385609815953412?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hamar egyértelmű lett, hogy a kisfiú érdeklődése az űrbéli utazás és az asztronauták felé nem csak egy pillanatnyi felhevülés. Az édeanyja egyre több ilyen tematikájú kiállításra, előadásra vitte, ahol a NASA űrhajósaival, kutatóival, tudósaival találkozhatott.</p>
      <p>Egy ilyen alkalommal nagy hatást gyakorolt az Európai Űrügynökség munkatársaira, aminek hatására kinevezték a legifjabb bolygóvédelmi nagykövetnek, hogy a HERA missziót támogassa. A HERA a Didymos, Földre veszélyes aszteroida-rendszert fogja vizsgálni. Célja az ütközés elkerülése.</p>
      <figure>
        <iframe src="https://www.youtube.com/embed/8PIwxKma1tw" width="650" height="365" data-service="Youtube" scrolling="no"/>
      </figure>
      <p>A Didymos nevezetű két kisbolygóból álló aszteroida-rendszer becsapódási kockázatot jelent a Földre nézve. Egy esetleges ütközés során a kisebb aszteroida is elég nagy lenne ahhoz, hogy egy egész várost elpusztítson.</p>
      <p>
        <a href="https://www.ladbible.com/community/daily-ladness-nine-year-old-boy-with-autism-is-on-a-mission-to-save-the-planet-20191105?source=facebook&amp;fbclid=IwAR3_QRKQexpXMhwOrbvf24miJw85vFnpW4FIBGbKH73faajDe2qwOMQhdjY">(via)</a>
      </p>
    </article>
  </body>
</html>