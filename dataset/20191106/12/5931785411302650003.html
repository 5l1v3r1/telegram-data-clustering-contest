<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/gavrilovic-izbeci-realovu-zamku/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T12:44:34+00:00"/>
    <meta property="og:title" content="Gavrilović: Izbeći Realovu zamku"/>
    <meta property="og:description" content="Košarkaši Crvene zvezde će u 7. kolu Evrolige dočekati madridski Real u „Štark areni“, a trener crveno-belih Andrija Gavrilović otkriva recept kojim će se suprotstaviti „kraljevskom klubu“. – Dobro znamo šta znači ime Reala – najveći mogući brend i ekipa koja bez obzira na formu uvek ima najviše ciljeve u svakoj sezoni. Izašli su iz […]"/>
  </head>
  <body>
    <article>
      <h1>Gavrilović: Izbeći Realovu zamku</h1>
      <address><time datetime="2019-11-06T12:44:34+00:00">06 Nov 2019, 12:44</time> by <a rel="author">Darko</a></address>
      <p>Košarkaši Crvene zvezde će u 7. kolu Evrolige dočekati madridski Real u „Štark areni“, a trener crveno-belih Andrija Gavrilović otkriva recept kojim će se suprotstaviti „kraljevskom klubu“.</p>
      <p><b>– Dobro znamo šta znači ime Reala – najveći mogući brend i ekipa koja bez obzira na formu uvek ima najviše ciljeve u svakoj sezoni. Izašli su iz težeg perioda pobedom u prošlom kolu Evrolige, ali izuzetno je važno da kontrolišemo utakmicu jer je njihov stil igre dobro poznat. Izuzetno brza igra, sa puno šuteva za 3 poena. Zato nam je potrebna izuzetno velika koncentracija kako ne bi upali u zamku brze košarke. Još jednu stvar je važno da napomenem: Naši navijači su nam mnogo pomogli u prethodnim utakmicama. Gde god da igramo da li je “Štark Arena” ili hala “Aleksandar Nikolić” mi to čujemo, reagujemo na to, mnogo nam znači u svakoj utakmici, posebno ovakvoj protiv protivnika ovog renomea</b>, rekao je trener crveno-belih, koji će spisak 12 igrača koji će istrčati na parket Arene odrediti na dan utakmice.</p>
      <p>I Ognjen Dobrić veruje da Zvezda uz pomoć sa tribina može do pobede:</p>
      <p><b>– Očekuje nas još jedna velika utakmica u Areni, protiv ekipe i kluba za koji se zna šta predstavlja u evropskoj košarci. Ekipa Reala nije pretrpela velike izmene u odnosu na prošlu sezonu, ali i dalje imaju veliki kvalitet, dobro se poznaju, uigrani su, igraju izuzetno brzo. Uz sve to, znaju se ciljevi takvog kluba u svakoj sezoni. Polako hvatamo ritam, zabeležili smo dve izuzetno važne pobede, a utakmica sa Realom je sama po sebi nešto više i još veći izazov. Moramo da odigramo odličnu utakmicu, da se držimo dogovora iz svlačionice, da budemo čvrsti u odbrani, a uz punu Arenu i podršku naših navijača uz ogromnu energiju na terenu i sa tribina, verujem da imamo našu šansu</b>, izjavio je Dobrić.</p>
      <p>Utakmica između Crvene zvezde i Reala se igra u četvrtak od 19 časova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/03/gavrilovic-posle-pobede-u-zagrebu-jedna-stvar-nas-remeti-voleo-bih-da-je-obrnuto/"/>
        <a href="https://www.sportskacentrala.com/2019/11/03/zvezdina-dominacija-u-zagrebu-cibona-potopljena-trojkama/"/>
        <a href="https://www.sportskacentrala.com/2019/11/03/live-cibona-crvena-zvezda-3/"/>
        <a href="https://www.sportskacentrala.com/2019/11/02/zvezda-bez-trojice-igraca-u-zagrebu/"/>
        <a href="https://www.sportskacentrala.com/2019/11/01/gurovic-i-zvezda-ne-trebaju-mi-stres-i-problemi/"/>
        <a href="https://www.sportskacentrala.com/2019/11/01/sved-pohvalio-gavrilovica-i-zvezdu/"/>
        <a href="https://www.sportskacentrala.com/2019/10/31/jovic-o-starim-emocijama-zvezdi-iskljucenju-lazica/"/>
        <a href="https://www.sportskacentrala.com/2019/10/31/gavrilovic-o-pobedi-aktuelnoj-situaciji-kuzmicu-simanicu/"/>
        <a href="https://www.sportskacentrala.com/2019/10/31/kurtinaitis-dobili-smo-dobru-lekciju-jovic-je-slomio-rebro/"/>
      </related>
    </article>
  </body>
</html>