<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/guardiola-postavi-berbatov-v-neveroqtniq-otbor-zagubil-ot-barsa-prez-2009-a-1403466.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T12:39:00+00:00"/>
    <meta property="og:title" content="Гуардиола постави Бербатов в невероятния отбор, загубил от Барса през 2009-а"/>
    <meta property="og:description" content="Мениджърът на Манчестър Сити Хосеп Гуардиола се върна десетилетие назад във времето, за да си спомни епичния сблъсък между неговия по онова време Барселона и Манчестър Юнайтед във финала на Шампионска лига Тогава каталунците победиха дяволите с 2:0, за да спечелят на Гуардиола първия трофей в най-големия европейски клубен турнир"/>
  </head>
  <body>
    <article>
      <h1>Гуардиола постави Бербатов в невероятния отбор, загубил от Барса през 2009-а</h1>
      <address><time datetime="2019-11-06T12:39:00+00:00">06 Nov 2019, 12:39</time> by <a rel="author">Sportlive.bg</a></address>
      <p>Мениджърът на Манчестър Сити Хосеп Гуардиола се върна десетилетие назад във времето, за да си спомни епичния сблъсък между неговия по онова време <b><a href="https://www.sportlive.bg/tags/2223">Барселона</a></b> и Манчестър Юнайтед във финала на Шампионска лига. Тогава каталунците победиха "дяволите" с 2:0, за да спечелят на Гуардиола първия трофей в най-големия европейски клубен турнир.</p>
      <p>Макар и да са изминали 10 години, Гуардиола много ясно си спомня онзи невероятен отбор, воден от сър Алекс Фъргюсън. Пеп посочи деветима футболисти на "червените", които са останали в съзнанието му и до днес, а сред тях фигурира името и на родния ни голмайстор Димитър Бербатов.</p>
      <p><i>"Този отбор на <b><a href="https://www.sportlive.bg/tags/4689">Манчестър Юнайтед</a></b> беше възмутителен, нещи изключително",</i> започна Гуардиола. <i>"Знаете - в отбора бяха Кристиано Роналдо, Тевес, Бербатов, Скоулс, Карик, Гигс, Фърдинанд, Видич, Ван дер Сар. Това беше невероятен отбор",</i> смята Пеп.</p>
      <p><i>"Имахме доста проблеми със защитната четворка. Имахме три контузии в стартовата ни единайсеторка. Но ние бяхме изключително уверени, спечелихме шампионата и купата и се справихме и с това"</i>, добави Гуардиола. </p>
      <p>
        <i>А как Гуардиола мотивира "небесносините" на почивката за обрата срещу Саутхемптън - <b><a href="https://www.sportlive.bg/worldfootball/england/VIDEO-Kak-Pep-Guardiola-motivira-igrachite-si-na-pochivkata-sreshtu-Sauthemptyn-1391634.html">вижте в този материал на SportLive.bg</a></b></i>
      </p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Klop-na-svoj-red-otpravi-kritiki-kym-Man-Siti-i-zaqvi-Ne-iskam-da-nalivam-maslo-v-ogynq-1402914.html"/>
        <a href="https://www.sportlive.bg/worldfootball/england/Lyubopitno-Vratarqt-na-Uotford-ima-poveche-tochni-udari-ot-Dzhesi-Lingard-1391642.html"/>
        <a href="https://www.sportlive.bg/worldfootball/england/Berbatov-Bolezneno-e-da-gledam-sluchiloto-se-s-Dzhaka-1390811.html"/>
        <a href="https://www.sportlive.bg/worldfootball/england/Berbatov-Yunajted-e-dlyzhen-da-prodylzhi-s-pobedite-zaradi-Solskqer-1390545.html"/>
      </related>
    </article>
  </body>
</html>