<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bollywood-trending-latest-news-top-10-entertainment-latest-news-aamir-khan-film-laal-singh-chaddha-motion-poster-release-2835069.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T12:11:58+00:00"/>
    <meta property="og:title" content="बॉलीवुड मसाला: पढ़ें बॉलीवुड की 10 बड़ी खबरें और गॉसिप"/>
    <meta property="og:description" content="1- आमिर खान की फिल्म &amp;lsquo;लाल सिंह चढ्डा&amp;rsquo; का रिलीज हुआ मोशन पोस्टर, देखें आमिर खान बॉलीवुड इंडस्ट्री में मिस्टर परफेक्शनिस्ट के खिताब से नवाजे जाते हैं। ऐसे में आमिर खान की सोशल..."/>
  </head>
  <body>
    <article>
      <h1>बॉलीवुड मसाला: पढ़ें बॉलीवुड की 10 बड़ी खबरें और गॉसिप</h1>
      <address><time datetime="2019-11-06T12:11:58+00:00">06 Nov 2019, 12:11</time> by <a rel="author">लाइव हिन्दुस्तान टीम,नई दिल्ली</a></address>
      <p>1- <a href="https://www.livehindustan.com/entertainment/story-aamir-khan-film-laal-singh-chaddha-motion-poster-release-on-youtube-and-twitter-2835036.html">आमिर खान की फिल्म ‘लाल सिंह चढ्डा’ का रिलीज हुआ मोशन पोस्टर, देखें</a></p>
      <p>आमिर खान बॉलीवुड इंडस्ट्री में मिस्टर परफेक्शनिस्ट के खिताब से नवाजे जाते हैं। ऐसे में आमिर खान की सोशल मीडिया पर कोई भी प्रतिक्रिया होती है तो वह काफी सुर्खियां बटोरती है। अपने काम और एक्टिंग से दिलों पर राज करने वाले आमिर खान की फिल्म ‘लाल सिंह चढ्डा’ का मोशन पोस्टर रिलीज हो चुका है जिसकी जानकारी आमिर ने ट्विटर पर फैंस को दी है। साथ ही मोशन पोस्टर शेयर करते हुए लिखा कि क्या पता हम में है कहानी या हैं कहानी में हम?’</p>
      <p>2- <a href="https://www.livehindustan.com/entertainment/story-drama-comedy-film-mai-saath-dikhegi-arjun-kapoor-rakul-preet-ki-jodi-isi-mahine-shuru-hogi-shooting-2834985.html">ड्रामा-कॉमेडी फिल्म में साथ दिखेगी अर्जुन कपूर-रकुल प्रीत की जोड़ी, इसी महीने शुरू होगी शूटिंग</a></p>
      <p>अर्जुन कपूर और रकुल प्रीत सिंह पहली बार किसी ड्रामा और कॉमेडी फिल्म में साथ दिखेंगे। निर्माताओं ने बताया कि फिल्म का नाम अभी तय नहीं हुआ है। टी सीरीज, एम्मे एंटरटेनमेंट और जेए एंटरटेनमेंट संयुक्त रूप से फिल्म का निर्माण कर रही हैं।</p>
      <p>3- <a href="https://www.livehindustan.com/entertainment/story-neelam-kothari-took-15-days-to-say-yes-to-salman-khan-sisters-role-in-hum-saath-saath-hain-film-2834946.html">सलमान खान की बहन का किरदार नहीं निभाना चाहती थीं नीलम कोठारी, हां करने में लिए थे 15 दिन</a></p>
      <p>बॉलीवुड अभिनेत्री नीलम का कहना है कि फिल्म 'हम साथ साथ हैं' में सलमान खान की बहन का किरदार निभाने के लिये हां कहने में उन्होंने 15 दिन का समय लिया।</p>
      <p>4- <a href="https://www.livehindustan.com/entertainment/story-sanjay-dutt-arshad-warsi-jodi-set-to-be-seen-again-in-upcoming-film-will-play-a-blind-don-role-2834885.html">मुन्ना भाई और सर्किट की जोड़ी फिर से बड़े पर्दे पर जमाने जा रही है रंग, फिल्म में संजय दत्त निभाएंगे अंधे डॉन का किरदार</a></p>
      <p>बॉलीवुड में अपने कॉमिक अभिनय के लिये मशहूर अरशद वारसी एक बार फिर सिल्वर स्क्रीन पर माचो मैन संजय दत्त के साथ जोड़ी जमाने जा रहे हैं। अरशद ने संजय के साथ मुन्ना भाई एमबीबीएस और लगे रहो मुन्ना भाई में काम किया है। </p>
      <p>5- <a href="https://www.livehindustan.com/entertainment/story-filmy-paari-shuru-karne-ja-rahe-amrish-puri-ke-pote-vardhan-puri-ne-kaha-dada-ki-salah-mere-liye-patthar-ki-lakeer-hai-2834760.html">फिल्मी पारी शुरू करने जा रहे वर्द्धन पुरी को अमरीश पुरी ने दी थी ये सीख, ट्रेलर लॉन्च पर किया खुलासा</a></p>
      <p>बॉलीवुड के दिवंगत अभिनेता अमरीश पुरी के पोते वर्द्धन पुरी का कहना है कि सिनेमा के बारे में वह सब कुछ जानते हैं और अभिनय उन्हें उनके दादा से विरासत में मिला है। अभिनय के बारे में अपने दादा की सलाह को अपने लिए पत्थर की लकीर मानने वाले वर्द्धन कहते हैं कि अमरीश पुरी के साथ वह जो भी बातें करते थे, वह सब उन्हें हमेशा याद रहेंगी।</p>
      <p>6- <a href="https://www.livehindustan.com/entertainment/story-alia-bhatt-learn-kaithi-language-for-gangubai-kathiawadi-2834856.html">‘गंगूबाई काठियावाड़ी’ के लिए कैथी सीखेंगी आलिया भट्ट, इससे पहले भी कई फिल्मों के लिए सीख चुकी हैं ये भाषाएं</a></p>
      <p>बॉलीवुड अभिनेत्री आलिया भट्ट अपनी आने वाली फिल्म ‘गंगूबाई काठियावाड़ी’ के लिए कैथी यानी काठी बोली सीखने वाली हैं। बॉलीवुड फिल्मकार संजय लीला भंसाली फिल्म ‘गंगूबाई काठियावाड़ी’ बना रहे हैं। फिल्म में आलिया की मुख्य भूमिका है। आलिया इस फिल्म के लिए कोई कसर बाकी नहीं छोड़ रही हैं। उनकी पूरी कोशिश है कि फिल्म में अपने गंगूबाई के किरदार के साथ पूरा न्याय करें। </p>
      <p>7- <a href="https://www.livehindustan.com/entertainment/story-raveena-tandon-says-salman-khan-and-aamir-khan-fight-during-andaz-apna-apna-film-shooting-2834823.html">रवीना टंडन का खुलासा, ‘अंदाज अपना अपना’ की शूटिंग के दौरान नहीं कर रहे थे सलमान और आमिर एक-दूसरे से बात, हुआ था झगड़ा</a></p>
      <p>बॉलीवुड अभिनेत्री रवीना टंडन का कहना है कि फिल्म 'अंदाज अपना अपना' की शूटिंग के दौरान आमिर खान और सलमान खान में झगड़ा था और वे बात नहीं कर रहे थे। राजकुमार संतोषी के निर्देशन में बनी फिल्म ‘अंदाज अपना अपना’ में सलमान, आमिर, रवीना और करिश्मा कपूर ने मुख्य भूमिका निभायी थी। </p>
      <p>8- <a href="https://www.livehindustan.com/entertainment/story-yami-gautam-compared-90s-actress-comedy-characters-with-todays-actress-2834796.html">यामी गौतम ने 90 के दशक की अभिनेत्रियों के लिए कह डाली एक ऐसी बात पढ़कर हो जाएंगे शॉक्ड!</a></p>
      <p>बॉलीवुड अभिनेत्री यामी गौतम का कहना है कि 1990 के दशक की बॉलीवुड अभिनेत्रियों को कॉमेडी करने में महारत हासिल थी। अपनी आगामी फिल्म 'बाला' में यामी एक टिकटॉक स्टार की भूमिका में हैं जिसका नाम परी है। परी को 1990 के दशक के गानों पर परफॉर्म करना अच्छा लगता है। उस दौर के कुछ गानों के ऐतिहासिक पलों या दृश्यों को रीक्रिएट करना परी को बेहद पसंद है।</p>
      <p>9- <a href="https://www.livehindustan.com/entertainment/story-anil-kapoor-reveals-secrets-how-to-make-a-film-hit-on-box-office-2834779.html">अनिल कपूर ने खोले कई राज, बताया फिल्म को शानदार और हिट बनाने का तरीका</a></p>
      <p>अभिनेता अनिल कपूर मानते हैं कि कोई फिल्म बहुत शानदार बन सके, इसके लिए उसकी टीम का अच्छा होना बहुत जरूरी है, नहीं तो कमजोर सहयोगी कलाकार की वजह से हास्य भी दु:स्वप्न में बदल सकता है। बीवी नंबर 1, वेलकम, नो एंट्री और हाल ही में टोटल धमाल जैसी हास्य प्रधान फिल्मों में नजर आए अनिल कपूर ने कहा, कॉमेडी करने वाले अभिनेता को यह याद रखना चाहिए कि वह अच्छे सह कलाकार, अच्छे निर्देशक और अच्छे लेखक के साथ काम करे। </p>
      <p>10- <a href="https://www.livehindustan.com/entertainment/story-ranu-mondal-misbehave-with-fan-deny-selfie-twitterati-troll-on-twitter-2834532.html">स्टार बनते ही रानू मंडल के बदले तेवर, फैन के साथ की बदतमीजी तो ट्विटर पर हुईं ट्रोल</a></p>
      <p>सोशल मीडिया स्टार रानू मंडल एक सेलिब्रिटी बन चुकी हैं। उनकी आवाज के दीवाने हुए हिमेश रेशमिया ने उन्हें अपनी फिल्म में गाना गाने का मौका दिया था जिसके बाद से ही वे लोगों की आंखों का तारा बन गईं। लंबे वक्त से रानू मंडल के वीडियो सोशल मीडिया पर नहीं आए थे। लेकिन अब उनका एक वीडियो सोशल मीडिया पर वायरल हो रहा है और रानू मंडल अपनी आवाज के कारण नहीं बल्कि फैन के साथ बदतमीजी करने की वजह से सुर्खियों में बनी हुई हैं। </p>
    </article>
  </body>
</html>