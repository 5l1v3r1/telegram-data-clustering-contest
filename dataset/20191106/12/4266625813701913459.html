<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/slugu_narodu_z_zelenskym_pokazhut_po_biloruskomu_telebachenni_1684847"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T12:31:00+00:00"/>
    <meta property="og:title" content="Серіал &quot;Слуга народу&quot; із Зеленським покажуть по білоруському телебаченні"/>
    <meta property="og:description" content="Головний білоруський державний телеканал &quot;Беларусь-1&quot; покаже український серіал &quot;Слуга народу&quot;, де головну роль зіграв Володимир Зеленський, який переміг на президентських виборах в Україні у цьому році."/>
  </head>
  <body>
    <article>
      <h1>Серіал "Слуга народу" із Зеленським покажуть по білоруському телебаченні</h1>
      <address>
        <time datetime="2019-11-06T12:31:00+00:00">06 Nov 2019, 12:31</time>
      </address>
      <p>
        <b>Головний білоруський державний телеканал "Беларусь-1" покаже український серіал "Слуга народу", де головну роль зіграв Володимир Зеленський, який переміг на президентських виборах в Україні у цьому році.</b>
      </p>
      <p>Про це повідомили у <a href="https://www.tvr.by/company/novosti-kompanii/telekanal-belarus-1-pokazhet-serial-sluga-naroda/?sphrase_id=1465852">пресслужбі</a> Белтелерадіокомпанії.</p>
      <p>"З 11 листопада Белтелерадіокомпанія представить увазі глядачів український серіал "Слуга народу". Всі сезони цього багатосерійного фільму глядачі "Білорусь 1" зможуть побачити в вечірній прайм-тайм – о 20:00 з понеділка по п'ятницю", – сказано у повідомленні.</p>
      <p>Трисезонний комедійний серіал загальною тривалістю 9,5 години розповідає про те, як проста людина з народу, шкільний учитель Василь Голобородько раптово стає президентом – завдяки випадковому відеоролику, викладеному в інтернеті його учнем.</p>
      <p>"Слуга народу" є лауреатом міжнародних кінофестивалів у США, Німеччині, Україні, Південній Кореї.</p>
      <p><a href="https://zik.ua/news/2019/06/14/mistsyamy_pomitno_shcho_sluga_narodu__tse_serial_pro_rosiyu_a_ne_ukrainu__1593747">Нагадаємо,</a> раніше колишній заступник міністра з питань тимчасово окупованих територій Юрій Гримчак заявив, що у серіалі "Слуга народу" деякі моменти вказують, що його знімали про Росію, а не про Україну. Зокрема, там згадуються терміни тюремного ув'язнення, яких в Україні просто не існує або ж призначення чи звільнення міністрів, що не входить до повноважень президента України. </p>
      <related>
        <h4>читайте також</h4>
        <a href="https://zik.ua/news/2019/11/06/nyzkyy_reytyng_ne_ie_problemoyu_dlya_zelenskogo__zagorodniy_1684771"/>
        <a href="https://zik.ua/news/2019/10/29/na_zakrytomu_zasidanni_fraktsii_zelenskyy_prosyv_slug_narodu_ne_1679043"/>
        <a href="https://zik.ua/news/2019/10/29/zaklyky_shchodo_prohodzhennya_poligrafa__tse_shou_z_elementamy_profanatsii__1678985"/>
        <a href="https://zik.ua/news/2019/10/21/rozkol_u_sluzi_narodu_bondarenko_zayavyv_shcho_monolitnist_fraktsii_zalezhyt_1672917"/>
      </related>
    </article>
  </body>
</html>