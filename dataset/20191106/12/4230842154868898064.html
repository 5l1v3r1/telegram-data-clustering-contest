<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-zelenskyj-v-shotsi-zavod-malysheva-za-10-rokiv-vypustyv-odyn-tank-dlya-zsu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T12:34:00+00:00"/>
    <meta property="og:title" content="Зеленський “в шоці” – завод Малишева за 10 років випустив один танк для ЗСУ"/>
    <meta property="og:description" content="Президент України Володимир Зеленський здивувався тому, що завод Малишева за останні 10 років випустив всього один танк для Збройних сил України."/>
  </head>
  <body>
    <article>
      <h1>Зеленський “в шоці” – завод Малишева за 10 років випустив один танк для ЗСУ</h1>
      <address>
        <time datetime="2019-11-06T12:34:00+00:00">06 Nov 2019, 12:34</time>
      </address>
      <p>Президент України Володимир Зеленський здивувався тому, що завод Малишева за останні 10 років випустив всього один танк для Збройних сил України.</p>
      <p>Президент Володимир Зеленський зазначив, що його шокувала інформація про завод ім. В. О. Малишева, який з 2009 року випустив лише один танк для Збройних сил України.</p>
      <blockquote>– Я в шоці, що стосується статистики. Нам сказав директор заводу, що з 2009 року один танк побудували ми з вами, один танк для ЗСУ. А статистика така, що в радянські часи було 900 танків на рік, – заявив гарант під час наради з проблемних питань діяльності Укроборонпрому в Харкові.</blockquote>
      <figure>
        <iframe src="https://www.youtube.com/embed/byq0K2Mv4rA" width="560" height="315" data-service="Youtube" scrolling="no"/>
      </figure>
      <p>Також президент зазначив, що на заводах оборонно-промислового комплексу є заборгованість із зарплати до чотирьох років і рівень оплати праці дуже низький, а взимку люди працюють у приміщенні, де температура 0 градусів.</p>
      <p><b>Читайте:</b> <a href="https://fakty.com.ua/ua/ukraine/20191008-abromavychus-onovyv-kerivnyj-sklad-ukroboronpromu/">Абромавичус оновив керівний склад Укроборонпрому</a></p>
      <p>Володимир Зеленський запропонував прем’єр-міністру зібрати  Кабмін та представників правоохоронних органів щодо цієї проблеми.</p>
      <blockquote>– Щоб ми розуміли, хто у нас замовник, чому скільки танків для Таїланду робимо, а для України не робимо. Чому у нас є прекрасні літаки, прекрасні конструктори, тільки ми нічого не виробляємо і нічого не літає? – підкреслив він.</blockquote>
      <p>Раніше Факти ICTV писали, що Володимир Зеленський заявив про необхідність <a href="https://fakty.com.ua/ua/ukraine/20191105-minoborony-maye-stvoryty-vijskovu-politsiyu-zelenskyj/">створення в Україні Військової поліції</a> до кінця 2019 року.</p>
    </article>
  </body>
</html>