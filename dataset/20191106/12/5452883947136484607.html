<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/salute/screening-oncologici-prevenzione.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-06T12:46:00+00:00"/>
    <meta property="og:title" content="Screening oncologici, i camper della Salute in giro per l'Irpinia"/>
    <meta property="og:description" content="Si parte da Roccabascerana il 9 novembre"/>
  </head>
  <body>
    <article>
      <h1>Screening oncologici, i camper della Salute in giro per l'Irpinia</h1>
      <h2>Si parte da Roccabascerana il 9 novembre</h2>
      <address><time datetime="2019-11-06T12:46:00+00:00">06 Nov 2019, 12:46</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Grande successo per il tour dei Camper della Salute dell'Asl di Avellino per lo screening della Mammella e della Cervice uterina che hanno fatto tappa quest'anno in 23 Comuni della provincia. A grande richiesta le due unità mobili continueranno il tour nel mese di novembre in altri 8 Comuni irpini per promuovere la prevenzione del tumore alla mammella e alla cervice uterina. Si parte da Roccabascerana il 9 novembre 2019 per chiudere il primo dicembre a Carife. Nel corso delle mattinate dedicate alla prevenzione sarà possibile, senza necessità di prenotazione o impegnativa del medico, per tutte le donne residenti nella provincia di Avellino effettuare mammografie (screening gratuito nella fascia d'età 50-69 anni) e pap-test (screening gratuito nella fascia d'età 25-64 anni). <br/>Inoltre al fine di diffondere il più possibile una cultura della prevenzione oncologica l'Azienda Sanitaria Locale ha deciso di potenziare l'ambulatorio di Radiologia del Distretto Sanitario di Avellino e del P.O. Criscuoli di Sant'Angelo dei Lombardi. Pertanto, le donne, di età compresa tra i 50 e i 69 anni, residenti in provincia di Avellino, potranno recarsi presso il Distretto Sanitario del capoluogo o presso il P.O. di Sant'Angelo dei Lombardi dal lunedì al venerdì dalle ore 9 alle ore 14.00 e dalle ore 15.00 alle ore 18.00, senza prenotazione o su invito della stessa Asl di Avellino, ed effettuare gratuitamente la mammografia.</p>
    </article>
  </body>
</html>