<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/zapochna-stroezhat-na-vrazka-mezhdu-magistralite-struma-i-ljulin.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T12:40:00+00:00"/>
    <meta property="og:title" content="Започна строежът на връзка между магистралите „Струма” и „Тракия”"/>
    <meta property="og:description" content="Новото трасе ще улесни и връзката с пунктовете на границата с Турция и Гърция"/>
  </head>
  <body>
    <article>
      <h1>Започна строежът на връзка между магистралите „Струма” и „Тракия”</h1>
      <h2>Новото трасе ще улесни и връзката с пунктовете на границата с Турция и Гърция</h2>
      <address>
        <time datetime="2019-11-06T12:40:00+00:00">06 Nov 2019, 12:40</time>
      </address>
      <figure>
        <video src="https://vid.btv.bg/btvnews/2019/11/06/stroej_1573035484-1.mp4"/>
      </figure>
      <p>Започна строителството на връзка в столицата, която да свързва магистралите "Струма" и "Тракия".</p>
      <p>Връзката ще е с дължина от над 6 километра в отсечката от пътен възел "Цариградско шосе" до пътен възел "Младост".</p>
      <p>Новото трасе ще улесни и връзките с магистрала "Европа" и граничните пунктове с Турция и Гърция.</p>
      <p>Съществуващият двулентов път ще бъде реконструиран в 6-лентов с две локални платна за движение.</p>
      <p>Междувременно продължава ремонтът на моста на автомагистрала „Струма” край Дупница, увреден от пожара в депото за вторични суровини от 13 август, съобщава БГНЕС. </p>
      <p>Усилени са 13 колони, остава да бъде завършена още една. След пожара 14-те засегнати от огъня колони бяха обелени до здраво, а след това усилени. </p>
      <p>Пътната агенция съобщи, че от пожара са засегнати 13 колони, от които 5 сериозно, няколко стоманено-бетонни греди, отводнители и лагерът на моста, който обира амплитудите при разширяване и свиване.</p>
      <p>Констатацията на експертите след пожара бе, че части от моста и двете платна са силно засегнати, поради което платното за Благоевград е затворено вече трети месец.</p>
      <p>Движението към Благоевград и София се осъществява двупосочно в платното към столицата.</p>
      <p>Очаква се ремонтните дейности да продължат до 2021 г. </p>
    </article>
  </body>
</html>