<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/bayern-mnchen-jakter-wenger/71789006"/>
    <meta property="og:site_name" content="Dagbladet.no"/>
    <meta property="article:published_time" content="2019-11-06T12:40:52+00:00"/>
    <meta property="og:title" content="- Bayern München jakter Wenger"/>
    <meta property="og:description" content="Bayern München skal ha Arsène Wenger øverst på ønskelista som ny trener etter at Nico Kovac fikk sparken nylig."/>
  </head>
  <body>
    <article>
      <h1>- Bayern München jakter Wenger</h1>
      <h2>Bayern München skal ha Arsène Wenger øverst på ønskelista som ny trener etter at Nico Kovac fikk sparken nylig.</h2>
      <address><time datetime="2019-11-06T12:40:52+00:00">06 Nov 2019, 12:40</time> by <a rel="author">Christian Grieg Sander</a></address>
      <p>Det melder <a href="https://www.theguardian.com/football/2019/nov/06/bayern-munich-set-sights-on-arsene-wenger-as-manager-after-rangnick-blow?CMP=share_btn_tw">The Guardian</a> sammen med en rekke andre storaviser.</p>
      <p>Franskmannen har vært uten trenerjobb etter han forlot Arsenal i 2018. Nå ryktes han sterkt til Tysklands mest meriterte klubb.</p>
      <h3>Het kandidat</h3>
      <p>Selv om Wenger har stått uten trenerjobb etter han var ferdig i Arsenal, har han jobbet tett med fotball som ekspert for ulike kanaler. Han har uttalt flere ganger at han kunne tenkt seg tilbake i treneryrket.</p>
      <p>
        <b>Nico Kovac fikk sparken etter stortapet mot Eintracht Frankfurt nå i helga. Nå er Bayern München på jakt etter en erstatter, og Wenger nevnes som en høyaktuell kandidat.</b>
      </p>
      <p>Kovac ledet laget til gull i fjor, men klarte ikke å følge opp de gode resultatene i år. Bayern München ligger på en fjerdeplass så langt med 18 poeng.</p>
      <h3>Vil forhandle</h3>
      <p>Ifølge The Guardian vil Bayern gå i forhandlinger med Wenger denne uka.</p>
      <p>
        <b>De skal angivelig være villig til å gi ham en kontrakt ut sesongen. Videre står det at storklubben neste sesong vil prøve seg på Ajax-trener Erik Ten Haag eller PSG-trener Thomas Tuchel som en permanent løsning.</b>
      </p>
      <p>Wenger har uttalt i et intervju at han har lyst til å komme tilbake i treneryrket, og at Bayern München kan bli aktuelt for franskmannen.</p>
    </article>
  </body>
</html>