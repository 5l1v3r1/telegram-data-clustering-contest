<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/06/novyna/polityka/zelenskyj-stvoryv-radu-pytan-svobody-slova"/>
    <meta property="og:site_name" content="Слово і Діло"/>
    <meta property="article:published_time" content="2019-11-06T12:06:45+00:00"/>
    <meta property="og:title" content="Зеленський створив Раду з питань свободи слова"/>
    <meta property="og:description" content="Президент України Володимир Зеленський створив Раду з питань свободи слова та захисту журналістів."/>
  </head>
  <body>
    <article>
      <h1>Зеленський створив Раду з питань свободи слова</h1>
      <address>
        <time datetime="2019-11-06T12:06:45+00:00">06 Nov 2019, 12:06</time>
      </address>
      <p>
        <b>Президент України <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> створив Раду з питань свободи слова та захисту журналістів.</b>
      </p>
      <p>Як повідомляє пресслужба Офісу президента, відповідний указ опублікований 6 листопада.</p>
      <p>Рада створена з метою забезпечення дотримання конституційного права на свободу слова, налагодження ефективної взаємодії державних органів, засобів масової інформації, інститутів громадянського суспільства, зокрема щодо запобігання перешкоджання законній професійній діяльності журналістів.</p>
      <p>Згідно з указом основними завданнями Ради є формування пропозицій щодо захисту інформаційного простору в інтересах інформаційної безпеки України, забезпечення реалізації прав громадян на свободу слова та отримання об'єктивної, достовірної інформації, а також забезпечення гарантій законній професійній діяльності журналістів.</p>
      <p>Крім цього, Зеленський постановив визнати такими, що втратили силу указ його попередника на цій посаді Петра Порошенка від 23 лютого 2016 року № 61 «Про Раду з питань захисту професійної діяльності журналістів і свободи слова» і супутні йому.</p>
      <p>До складу Ради з питань свободи слова та захисту журналістів увійшли:</p>
      <ul>
        <li>Міський Вадим Васильович - громадський діяч, секретар Ради (за узгодженням)</li>
        <li>Бурмагін Олександр Олександрович - юрист (за згодою)</li>
        <li>Влащенко Наталія Вікторівна - журналіст, продюсер (за погодженням)</li>
        <li>Городецька Ірина Олегівна - юрист (за згодою)</li>
        <li>Гуменюк Наталія Петрівна - журналіст (за згодою)</li>
        <li>Дуцик Діана Ростиславівна - громадський діяч (за згодою)</li>
        <li>Єлізаров Павло Олександрович - продюсер (за погодженням)</li>
        <li>Кречетов Максим Геннадійович - журналіст (за згодою)</li>
        <li>Лебедєва Тетяна Яківна - громадський діяч (за згодою)</li>
        <li>Остапа Світлана Віталіївна - журналіст, редактор (за згодою)</li>
        <li>Писанко Людмила Олександрівна - редактор (за згодою)</li>
        <li>Попова Тетяна Валеріївна - громадський діяч (за згодою)</li>
        <li>Томіленко Сергій Антонович - громадський діяч, журналіст (за згодою)</li>
        <li>Шевченко Тарас Сергійович - юрист, громадський діяч (за згодою)</li>
        <li>Штурхецький Сергій Володимирович - громадський діяч (за згодою)</li>
      </ul>
      <p>Нагадаємо, в Україні <a href="https://www.slovoidilo.ua/2019/10/21/novyna/polityka/nszhu-ozvuchyly-kilkist-napadiv-zhurnalistiv-pochatku-roku">зафіксували 55 випадків фізичної агресії</a> проти журналістів за останні дев'ять місяців.</p>
      <p>Також протягом п’яти років окупації Кримського півострова правозахисники задокументували понад <a href="https://www.slovoidilo.ua/2019/11/03/novyna/polityka/skilky-vypadkiv-tysku-zhurnalistiv-zafiksuvaly-krymu">300 випадків тиску на журналістів</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/03/novyna/polityka/skilky-vypadkiv-tysku-zhurnalistiv-zafiksuvaly-krymu"/>
        <a href="https://www.slovoidilo.ua/2019/10/21/novyna/polityka/nszhu-ozvuchyly-kilkist-napadiv-zhurnalistiv-pochatku-roku"/>
      </related>
    </article>
  </body>
</html>