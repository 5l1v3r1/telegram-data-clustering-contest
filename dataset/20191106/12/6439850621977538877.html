<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459050/%E0%A6%B9%E0%A6%B2%E0%A7%87%E0%A6%B0-%E0%A6%A4%E0%A6%BE%E0%A6%B2%E0%A6%BE-%E0%A6%AD%E0%A7%87%E0%A6%99%E0%A7%87-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%8B%E0%A6%AD%E0%A7%87-%E0%A6%9C%E0%A6%BE%E0%A6%AC%E0%A6%BF-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-06T12:25:00+00:00"/>
    <meta property="og:title" content="হলের তালা ভেঙে বিক্ষোভে জাবি ছাত্রীরা"/>
    <meta property="og:description" content="অনলাইন রিপোর্টার ॥ জাহাঙ্গীরনগর বিশ্ববিদ্যালয়ের উপাচার্যের অপসারণের দাবিতে আবারও বিক্ষোভ শুরু করেছেন আন্দোলনকারীরা। এ বিক্ষোভ মিছিলেও প্রীতিলতা হলের তালা ভেঙে যোগ দিয়েছেন ছাত্রীরা। বুধবার সকালে শুরু হওয়া মিছিলটি বিভিন্ন হল থেকে শিক্ষার্থী জমায়েত করে বিশ্ববিদ্যালয়ের শহীদ মিনারের দিকে অগ্রসর হচ্ছে। সেখানে সংহতি সমাবেশ করা হবে বলে ..."/>
  </head>
  <body>
    <article>
      <h1>হলের তালা ভেঙে বিক্ষোভে জাবি ছাত্রীরা</h1>
      <address>
        <time datetime="2019-11-06T12:25:00+00:00">06 Nov 2019, 12:25</time>
      </address>
      <figure>
        <img src="http://www.dailyjanakantha.com/files/201911/1573047615_08.jpg"/>
      </figure>
      <p>অনলাইন রিপোর্টার ॥ জাহাঙ্গীরনগর বিশ্ববিদ্যালয়ের উপাচার্যের অপসারণের দাবিতে আবারও বিক্ষোভ শুরু করেছেন আন্দোলনকারীরা। এ বিক্ষোভ মিছিলেও প্রীতিলতা হলের তালা ভেঙে যোগ দিয়েছেন ছাত্রীরা।</p>
      <p>বুধবার সকালে শুরু হওয়া মিছিলটি বিভিন্ন হল থেকে শিক্ষার্থী জমায়েত করে বিশ্ববিদ্যালয়ের শহীদ মিনারের দিকে অগ্রসর হচ্ছে। সেখানে সংহতি সমাবেশ করা হবে বলে জানিয়েছেন আন্দোলনকারীরা।</p>
      <p>এর আগে মঙ্গলবার দিবাগত রাতে উপাচার্য অধ্যাপক ফারজানা ইসলামের অপসারণের দাবিতে এবং আন্দোলনরতদের ওপর ছাত্রলীগের হামলার প্রতিবাদে হলের তালা ভেঙে বিক্ষোভে নামেন ছাত্রীরা।</p>
      <p>হলের ফটকে তালা দিয়ে প্রশাসন ছাত্রীদের ভেতরে আবদ্ধ করে রাখলে তারা এটি ভেঙে দেন।</p>
      <p>রাত পৌনে ১টার দিকে ছাত্রীদের হলে পৌঁছে দেন শিক্ষক ও ছাত্ররা। এর মাধ্যমে তাদের রাতের কর্মসূচি শেষ হয়। বুধবার সকাল ১০টায় সংহতি সমাবেশের মাধ্যমে আবারও আন্দোলন শুরুর বিষয়টি নির্ধারণ তখন থেকেই।</p>
    </article>
  </body>
</html>