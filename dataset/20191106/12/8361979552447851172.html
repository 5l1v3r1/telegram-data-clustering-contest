<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/tranzit-gazu-gazprom-nazvav-umovi-prodovzhennya-kontraktu-novini-ukrajini-50051937.html"/>
    <meta property="og:site_name" content="НВ"/>
    <meta property="article:published_time" content="2019-11-06T12:58:00+00:00"/>
    <meta property="og:title" content="Глава Газпрому назвав умови для відновлення транзиту газу через Україну"/>
    <meta property="og:description" content="Глава Газпрому зустрівся з уповноваженим представником Німеччини з питань транзиту газу через Україну"/>
  </head>
  <body>
    <article>
      <h1>Глава Газпрому назвав умови для відновлення транзиту газу через Україну</h1>
      <h2>Глава Газпрому зустрівся з уповноваженим представником Німеччини з питань транзиту газу через Україну</h2>
      <address>
        <time datetime="2019-11-06T12:58:00+00:00">06 Nov 2019, 12:58</time>
      </address>
      <p>До укладення нового контракту з транзиту газ через Україну необхідно вирішити два важливих питання. Про це заявив глава <a href="https://nv.ua/ukr/tags/hazprom.html">Газпрому</a> Олексій Міллер на зустрічі з уповноваженим уряду ФРН щодо транзиту газу через Україну Георгом Графом Вальдерзее, повідомляє прес-служба російського монополіста.</p>
      <p>Перше питання, за словами Міллера, — врегулювання судових суперечок.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/260/original/62e1fa6346dedddb2898dbebcd0cdd02.png?stamp=1&amp;q=85&amp;w=115"/>
      </figure>
      <p>Юрій Вітренко<br/>Стокгольмський арбітраж. Деталі звернення Нафтогазу</p>
      <p>«Це означає взаємну відмову від претензій і припинення судових розглядів між ПАТ Газпром і НАК Нафтогаз України за контрактами на поставку і транзит російського газу, відновлення балансу комерційних інтересів сторін. Мова також йде про скасування рішення Антимонопольного комітету України про накладення на Газпром штрафу за нібито зловживання монопольним становищем на ринку транзиту газу України і відновлення порушених майнових прав компанії в країні», — сказано в повідомленні.</p>
      <p>Читайте також:<br/><a href="https://nv.ua/ukr/biz/markets/naftogaz-podav-pozov-protiv-gazpromu-novini-ukrajini-50051288.html">&amp;nbspНафтогаз направив ще один позов в Стокгольмський арбітраж проти Газпрому</a></p>
      <p>Друге питання, як заявив Міллер, — це готовність України до прямих закупівель російського газу з 2020 року та ухвала обсягів таких закупівель.</p>
      <p>«Крім того, в рамках імплементації положень Третього енергетичного пакета ЄС в національне законодавство України необхідно, зокрема, забезпечити реальну незалежність національного регулятора та створити сертифікованого незалежного газотранспортного оператора. Якщо українська сторона не встигне закінчити цю роботу станом на 1 січня 2020 року, Газпром готовий до продовження на перехідний період чинного транзитного контракту з урахуванням актуальних ринкових умов», — заявили в російській компанії.</p>
      <p>Як повідомлялося, раніше глава Нафтогазу України <a href="https://nv.ua/ukr/biz/markets/naftogaz-proti-gazpromu-z-rf-ne-nadhodilo-propoziciy-shchodo-obnulennya-vzayemnih-pretenziy-novini-ukrajini-50051780.html">Андрій Коболєв фактично відповів на обидві умови Газпрому</a>: і щодо врегулювання суперечок, і щодо прямих закупівель.</p>
    </article>
  </body>
</html>