<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/sogodni_vidznachayut_mizhnarodnyy_den_zapobigannya_ekspluatatsii_dovkillya_pid_1684645"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T08:25:00+00:00"/>
    <meta property="og:title" content="Сьогодні Міжнародний день запобігання експлуатації довкілля під час війни"/>
    <meta property="og:description" content="Міжнародний день запобігання експлуатації довкілля під час війни та збройних конфліктів був встановлений резолюцією Генеральної Асамблеї ООН 5 листопада 2001 року, відзначається щорічно 6 листопада."/>
  </head>
  <body>
    <article>
      <h1>Сьогодні Міжнародний день запобігання експлуатації довкілля під час війни</h1>
      <address>
        <time datetime="2019-11-06T08:25:00+00:00">06 Nov 2019, 08:25</time>
      </address>
      <p>
        <b>Міжнародний день запобігання експлуатації довкілля під час війни та збройних конфліктів був встановлений резолюцією Генеральної Асамблеї ООН 5 листопада 2001 року, відзначається щорічно 6 листопада.</b>
      </p>
      <p>Приймаючи це рішення, <a href="https://uk.wikipedia.org/wiki/%D0%9C%D1%96%D0%B6%D0%BD%D0%B0%D1%80%D0%BE%D0%B4%D0%BD%D0%B8%D0%B9_%D0%B4%D0%B5%D0%BD%D1%8C_%D0%B7%D0%B0%D0%BF%D0%BE%D0%B1%D1%96%D0%B3%D0%B0%D0%BD%D0%BD%D1%8F_%D0%B5%D0%BA%D1%81%D0%BF%D0%BB%D1%83%D0%B0%D1%82%D0%B0%D1%86%D1%96%25">Генеральна Асамблея ООН</a> враховувала, що шкода, заподіяна довкіллю під час збройних конфліктів, призводить до погіршення стану екосистем та природних ресурсів на тривалий період після припинення конфліктів і часто торкається не тільки однієї держави і не тільки нинішнього покоління.</p>
      <p>Війна, якими б не були її причини, приносить невимовні жахи для цивільного населення і може протягом лічених хвилин знищити те, що іноді було створено цілими поколіннями. Крім людських страждань, що завдає війна, вона також веде до руйнування довкілля.</p>
      <p>Російська збройна агресія на сході України (Донецька і Луганська області) призвела до серйозних екологічних наслідків– це забруднення підземних вод, водойм, забруднення атмосферного повітря, виведення з ладу значних масивів ріллі, знищення і псування об’єктів природно-заповідного фонду, лісові пожежі та ін.</p>
      <p>Серед безлічі промислових підприємств, пошкоджених у результаті бойових дій, виявилися найбільш екологічно небезпечні виробництва – Ясиноватський, Авдіївский і Єнакіївський коксохімічні заводи, Єнакіївський металургійний завод, Лисичанський нафтопереробний завод, Донецький казенний завод хімічних виробів, Слов’янська, Луганська і Курахівська теплові електростанції, сєвєродонецький «Азот» і горлівський «Стирол».</p>
      <related>
        <h4>читайте також</h4>
        <a href="https://zik.ua/news/2019/11/03/pyat_rokiv_viyny_v_oon_pidrahuvaly_kilkist_myrnyh_zhyteliv_yaki_zagynuly_1682589"/>
        <a href="https://zik.ua/news/2019/10/18/oon_vidpravyla_na_donbas_vantazhivky_z_gumanitarnoyu_dopomogoyu_1670795"/>
        <a href="https://zik.ua/news/2019/09/29/polshcha_vydilyla_ponad_1_milyon_ievro_dopomogy_zhytelyam_donbasu_1656957"/>
        <a href="https://zik.ua/news/2019/09/17/na_donbasi_za_try_misyatsi_zagynuly_8_myrnyh_zhyteliv__golova_misii_oon_z_1648461"/>
      </related>
    </article>
  </body>
</html>