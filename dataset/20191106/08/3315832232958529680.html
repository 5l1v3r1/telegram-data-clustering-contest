<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ae3b68b299f73987/video-bataia-de-la-piata-centrala-in-urma-careia-un-barbat-a-fost-injunghiat-alti-doi-suspecti-retinuti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T08:16:03+00:00"/>
    <meta property="og:title" content="VIDEO // Bătaia de la Piața Centrală în urma căreia un bărbat a fost înjunghiat: Alți doi suspecți, reținuți"/>
    <meta property="og:description" content="Doi cetățeni azeri au fost reținuți aseară de ofițerii Inspectoratului de poliție Centru a Direcției de poliție Chișinău și Biroului migrație și azil, fiind suspectați că ar fi maltratat și înjunghiat un bărbat de 47 de ani, după un scandal iscat întrei ei de la niște tarabe din Piața Centrală."/>
  </head>
  <body>
    <article>
      <h1>VIDEO // Bătaia de la Piața Centrală în urma căreia un bărbat a fost înjunghiat: Alți doi suspecți, reținuți</h1>
      <address><time datetime="2019-11-06T08:16:03+00:00">06 Nov 2019, 08:16</time> by <a rel="author">Jurnal.md</a></address>
      <p>
        <b>Doi cetățeni azeri au fost reținuți aseară de ofițerii Inspectoratului de poliție Centru a Direcției de poliție Chișinău și Biroului migrație și azil, <a href="http://www.jurnal.md/ro/news/131bd938786f0918/bataia-din-centrul-capitalei-politia-a-retinut-un-suspect-a-fost-pornita-o-cauza-penala.html">fiind suspectați că ar fi maltratat și înjunghiat un bărbat de 47 de ani, după un scandal iscat întrei ei de la niște tarabe din Piața Centrală.</a></b>
      </p>
      <p>
        <a href="http://www.jurnal.md/ro/news/131bd938786f0918/bataia-din-centrul-capitalei-politia-a-retinut-un-suspect-a-fost-pornita-o-cauza-penala.html">Totul s-a întâmplat sâmbătă, pe strada Armenească din capitală, în zona Pieței Centrale. Martorii au chemat oamenii legii după ce doi indivizi s-au luat la ceartă.</a>
      </p>
      <p>Conflictul a degenerat în bătaie, iar unul dintre bărbați l-a atacat pe celălalt cu un cuțit în picior. Acesta a fost preluat de o ambulanță și transportat la spital. La scurt timp poliția a reținut un suspect în vârstă de 30 de ani.</p>
      <p>Aseară forțele de ordine au mai reținut doi complici, care se ascundeau de organele de drept, în localitatea Ruseștii Noi, din raionul Ialoveni. Aceștia au fost reținuți pe un termen de 72 de ore și riscă o pedeapsă de până la șapte ani de închisoare.</p>
      <figure>
        <iframe src="https://www.youtube.com/embed/4LCtsRVx6iA" width="560" height="315" data-service="Youtube" scrolling="no"/>
      </figure>
    </article>
  </body>
</html>