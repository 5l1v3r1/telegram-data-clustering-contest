<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191106-troye-lyudej-zagynuly-u-lobovomu-zitknenni-na-lvivshhyni/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T08:37:01+00:00"/>
    <meta property="og:title" content="Троє людей загинули у лобовому зіткненні на Львівщині"/>
    <meta property="og:description" content="В Радехівському районі Львівської області поліцейські розслідують обставини загибелі трьох людей внаслідок ДТП."/>
  </head>
  <body>
    <article>
      <h1>Троє людей загинули у лобовому зіткненні на Львівщині</h1>
      <address>
        <time datetime="2019-11-06T08:37:01+00:00">06 Nov 2019, 08:37</time>
      </address>
      <p>В Радехівському районі Львівської області поліцейські розслідують обставини загибелі трьох людей внаслідок ДТП.</p>
      <p>На автодорозі Львів-Луцьк між селами Сабанівка та Стоянів у Радехівському районі сталася дорожньо-транспортна пригода, унаслідок якої загинули три людини.</p>
      <p>Зіткнулись Škoda Rapid, якою керував 32-річний мешканець міста Луцьк, та Citroën C-Crosser, за кермом якого перебував 30-річний житель одного з сіл Кам’янка-Бузького району.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191104-vykynulo-z-mashyny-dvoye-lyudej-zagynulo-u-dtp-na-velykij-okruzhnij-u-kyyevi/">Викинуло з машини: двоє людей загинуло у ДТП на Великій окружній у Києві</a>
      </p>
      <p>Унаслідок зіткнення <b>водій та двоє пасажирів Škoda померли на місці події</b>. Інший водій з травмами госпіталізований до лікарні.</p>
      <p>За цим фактом відкрито кримінальне провадження за порушення правил безпеки дорожнього руху. Санкція статті передбачає покарання – позбавлення волі на строк від п’яти до десяти років з позбавленням права керувати транспортними засобами на строк до трьох років.</p>
      <p>До речі, у Бердичеві Житомирської області на перехресті <a href="https://fakty.com.ua/ua/proisshestvija/20191104-vryatuvalo-avtokrislo-u-berdychevi-nemovlya-vyzhylo-u-dtp-z-perekydannyam/">зіткнулися Renault і Fiat.</a> У результаті пасажири отримали легкі травми, а немовля завдяки автокріслу взагалі не постраждало.</p>
    </article>
  </body>
</html>