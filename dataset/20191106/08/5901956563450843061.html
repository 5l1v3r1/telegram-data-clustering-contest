<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/foto-slovenec-jih-je-skrival-v-posebej-prirejenem-prostoru-245843"/>
    <meta property="og:site_name" content="Slovenske novice"/>
    <meta property="article:published_time" content="2019-11-06T08:48:00+00:00"/>
    <meta property="og:title" content="FOTO: Slovenec jih je skrival v posebej prirejenem prostoru "/>
    <meta property="og:description" content="LJUTOMER – Policisti PP Ljutomer so zadnji dan letošnjega oktobra na podlagi odredbe sodišča opravili hišno preiskavo pri 55-letniku z območja upravne enote Ljutomer zaradi suma, da nedovoljen..."/>
  </head>
  <body>
    <article>
      <h1>FOTO: Slovenec jih je skrival v posebej prirejenem prostoru </h1>
      <h2>Nekaj jih je izročil, nekaj pa so jih našli policisti.</h2>
      <address><time datetime="2019-11-06T08:48:00+00:00">06 Nov 2019, 08:48</time> by <a rel="author">T. V.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/04/1568828.jpg"/>
          <figcaption>Zaseženi arzenal. FOTO: PP Ljutomer</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1415589.jpg"/>
          <figcaption>Policija je pri 55-letniku opravila hišno preiskavo (simbolična fotografija). FOTO: Tadej Regent, Delo</figcaption>
        </figure>
      </slideshow>
      <p>LJUTOMER – Policisti PP Ljutomer so zadnji dan letošnjega oktobra na podlagi odredbe sodišča opravili hišno preiskavo pri 55-letniku z območja upravne enote Ljutomer zaradi suma, da nedovoljeno poseduje orožje in strelivo. Pred hišno preiskavo jim je izročil revolver z napisom HW7, dva nabojnika, puško z gladko cevjo (ruske izdelave), puško znamke TO2 skupaj z daljnogledom znamke Bushnell in dušilnikom zvoka ter nabojnikom, 248 nabojev različnih kalibrov ter PVC-škatlo, v kateri je bila manjša količina neznane snovi.<br/><br/>Policisti so v hišni preiskavi v posebej prirejenem prostoru našli in zasegli še avtomatsko puško znamke M70B1 z dvema nabojnikoma, puško znamke Anschutz, pištolo neznane znamke, ročni možnar znamke MCG012, nabojnik za puško in 374 nabojev različnih kalibrov.</p>
      <figure>
        <img src="https://www.slovenskenovice.si/images/slike/2019/11/04/1568828.jpg"/>
        <figcaption>Zaseženi arzenal. FOTO: PP Ljutomer</figcaption>
      </figure>
      <p>Zaradi posedovanja orožja in streliva bodo policisti nadaljevali zbiranje obvestil glede suma nedovoljene proizvodnje in prometa orožja ali eksploziva po 307. členu KZ-1.</p>
    </article>
  </body>
</html>