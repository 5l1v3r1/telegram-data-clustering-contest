<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947861"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T08:26:43+00:00"/>
    <meta property="og:title" content="విజయారెడ్డి ఘటన మరువక ముందే మరో షాకింగ్ ఘటన వెలుగులోకి.."/>
    <meta property="og:description" content="ADVT"/>
  </head>
  <body>
    <article>
      <h1>విజయారెడ్డి ఘటన మరువక ముందే మరో షాకింగ్ ఘటన వెలుగులోకి..</h1>
      <address>
        <time datetime="2019-11-06T08:26:43+00:00">06 Nov 2019, 08:26</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>వేలేరులో ఎలా పని చేస్తావో చూస్తా..</b>
        </li>
        <li>
          <b>తహసీల్దార్‌కు సర్పంచ్‌ బెదిరింపులు</b>
        </li>
        <li>
          <b>కేసు నమోదు, నిందితుడి అరెస్టు</b>
        </li>
      </ul>
      <p><b>హన్మకొండ రూరల్: </b>తహసీల్దార్‌ విజయారెడ్డి సజీవ దహనం జరిగిన రోజే వరంగల్‌ అర్బన్‌ జిల్లాలోని వేలేరు మండల తహసీల్దార్‌ రజినిని ఓ గ్రామ సర్పంచ్‌ బెదిరింపులకు గురిచేయడం మంగళవారం సంచలనం రేపింది. ఈ సంఘటన లో తహసీల్దార్‌ నుంచి ఫిర్యాదు తీసుకున్న సుబేదారి పోలీసులు మంగళవారం కేసు నమోదు చేసి సర్పంచ్‌ను అరెస్ట్‌ చేశారు. పోలీసుల కథనం ప్రకారం వివరాలిలా ఉన్నా యి. వరంగల్‌ అర్బన్‌ జిల్లా వేలేరు మండలం మల్లికుదుర్ల గ్రామ సర్పంచ్‌ గోదుల రాజిరెడ్డి తాను సాదా బైనామా ద్వారా కొనుగోలు చేసిన భూమిని పట్టా చేయాలని తహసీల్దార్‌ను కలిశారు. అంతే కాకుండా శ్మశాన వాటికకు భూమిని కేటాయించాలని కోరగా కేటాయించినప్పటికీ మరో చోట భూమి కావాలని అడుగుతూ తిరుగుతున్నారు.</p>
      <p> </p>
      <p>ఈ క్రమంలో సోమవారం హన్మకొండలోని కేఎల్‌ఎన్‌రెడ్డి కాలనీలో నివసిస్తున్న తహసీల్దార్‌ ఇంటికి ఉదయం 8:30 గంటల సమయంలో వెళ్లారు. మేడంను కలవాలని అడుగగా తహసీల్దార్‌ భర్త ఆఫీస్‌లో కలవాలని కోరినప్పటికీ సర్పంచ్‌ అనుమతి లేకుండా ఇంటిలోకి దూసుకుని వచ్చేందుకు యత్నించారు. ఈ క్రమంలో ఆయనను అడ్డుకోగా సర్పంచ్‌ బయటకు వచ్చి నువ్వు ఎలా వేలేరులో పనిచేస్తావో చూస్తా అంటూ బెదిరింపులకు పాల్పడ్డాడు. ఈ నేపథ్యంలో సుబేదారి స్టేషన్‌లో ఫిర్యాదు చేయగా అతడిపై కేసు నమోదు చేసిన పోలీసులు మంగళవారం అరెస్ట్‌ చేశారు.</p>
    </article>
  </body>
</html>