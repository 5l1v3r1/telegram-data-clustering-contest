<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/just-dance-2020-wii/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T08:06:00+00:00"/>
    <meta property="og:title" content="Just Dance 2020 è l’ultimo videogame per Wii, dite addio alla console"/>
    <meta property="og:description" content="Just Dance 2020 è ufficialmente l'ultimo gioco in assoluto a uscire su Nintendo Wii, lo ha dichiarato Ubisoft. Ecco i dettagli."/>
  </head>
  <body>
    <article>
      <h1>Just Dance 2020 è l’ultimo videogame per Wii, dite addio alla console</h1>
      <address><time datetime="2019-11-06T08:06:00+00:00">06 Nov 2019, 08:06</time> by <a rel="author">Nicola Armondi</a></address>
      <p>Con il passaggio a una nuova generazione di console, è più che naturale che gli sviluppatori diminuiscano pian piano il supporto a quella passata, concentrandosi quindi su quella più recente. Quanto rapidamente avvenga questo passaggio dipende da tanti fattori, ma in generale siamo tutti d’accordo che è sempre bello quando un team non dimentica chi è un po’ più restio ad adottare le nuove tecnologie. Detto ciò, è straordinario che ieri sia stato rilasciato <b>Just Dance 2020 in versione Nintendo Wii</b>.</p>
      <p>Esatto, il più recente capitolo della serie di ballo della società d’Oltralpe è stato rilasciato su PlayStation 4, Nintendo Switch, Xbox One e Nintendo Wii. Si tratta di un evento che potrebbe sorprendere alcuni, ma dobbiamo ricordare che <b>la console fissa della casa di Kyoto ha venduto più di 100 milioni di unità</b>, molte delle quali acquistate dai “giocatori della domenica” interessati sopratutto a opere più leggere come, per l’appunto, Just Dance. Vista la popolarità della serie, è naturale che Just Dance 2020 venda ancora abbastanza su Wii da permetterne l’uscita.</p>
      <figure>
        <iframe data-src="https://twitter.com/NintenDaan/status/1191762906733522945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/just-dance-2020-60977.768x432.jpg"/>
        </figure>
        <figure>
          <img src="https://www.tomshw.it/images/images/2019/11/just-dance-2020-60976.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/lets-sing-2020-recensione/">Let’s Sing 2020 | Recensione</a></p>
      <p>Detto ciò, Ubisoft ha annunciato che si tratta dell’ultimo capitolo della serie in arrivo su Nintendo Wii. Inoltre, come potete leggere qui sopra, <b>è ufficialmente l’ultimo gioco in assoluto per tale console</b>. A meno di particolari sorprese, non ci sono altri giochi pianificati, da parte di nessun sviluppatore a livello mondiale.</p>
      <p>Considerando che fra un anno saranno disponibili PlayStation 5 e Xbox Scarlett e che Nintendo ha rilasciato ben due console fisse dopo Nintendo Wii, onestamente ci sembra giusto che l’amata console sia lasciata al suo riposo. La produzione di Wii è terminata da anni, ricordiamolo. Infine, da notare come Just Dance 2020 non venga rilasciato su Wii U, al pari dei capitoli precedenti, a causa dell’insuccesso della console. E sì, potete ballare Baby Shark su Wii.</p>
      <blockquote>Se volete acqusitare Just Dance 2020, potete farlo su Amazon a <a href="https://toms.it/EkoWy">questo indirizzo</a>.</blockquote>
    </article>
  </body>
</html>