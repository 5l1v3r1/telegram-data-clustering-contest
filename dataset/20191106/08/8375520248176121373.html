<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/cogorich-novimi-klijentami-volingaz-zbutu-stali-shche-19-tis-volinyan-638032.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T08:48:00+00:00"/>
    <meta property="og:title" content="Цьогоріч новими клієнтами «Волиньгаз збуту» стали ще 1,9 тис. волинян"/>
    <meta property="og:description" content="З-поміж усіх видів палива волиняни віддають перевагу природному газу"/>
  </head>
  <body>
    <article>
      <h1>Цьогоріч новими клієнтами «Волиньгаз збуту» стали ще 1,9 тис. волинян</h1>
      <address>
        <time datetime="2019-11-06T08:48:00+00:00">06 Nov 2019, 08:48</time>
      </address>
      <h4>З-поміж усіх видів палива волиняни віддають перевагу природному газу</h4>
      <p>На Волині збільшилась кількість користувачів газом. За 10 місяців 2019 року року майже 1900  мешканців Волинської області обрали своїм постачальником ТОВ «Волиньгаз збут». Наразі загальна кількість побутових споживачів газу в області сягнула майже 250 тис., левова частка яких – клієнти з обласного центру та найбільших міст області.</p>
      <p>Найактивніше <a href="https://vlgaszbut.104.ua/ua/Info-for-consumers/id/cogorich-novimi-klijentami-tov-volingaz-zbut-stali-36190">кількість клієнтів «Волиньгаз збуту» зростає</a> в обласному центрі та  Луцькому районі – за рік тут новими споживачами газу стали майже 1500 домогосподарств. Ще близько 160 нових споживачів компанія отримала в місті  Ковелі, у Володимирі-Волинському – біля 170 нових клієнтів, у Нововолинську – 25. Таке збільшення пов`язане з новобудовами в містах. У більшості районів області  зареєстровано всього до десятка нових користувачів газу.</p>
      <p>«З-поміж усіх видів палива волиняни все ж таки віддають перевагу природному газу як найдоступнішому та екологічному енергоносію, - сказав директор  «Волиньгаз  збут» Микола Тищук. – Водночас, у сільській місцевості окремі споживачі переходять на користування альтернативними видами палива, зокрема, деревиною. Тому клієнтська база перебуває в постійному русі».</p>
      <p>Наразі більшість поставок газу «Волиньгаз збуту» припадає на побутових споживачів. Однак, ця категорія є найпроблематичнішою та вимагає  значних фінансових і людських ресурсів.</p>
      <p>Фахівці газопостачальної компанії працюють зі споживачами  газу-населенням  у Луцьку, і в кожному районі Волинської області. Щоденно співробітники «Волиньгаз збуту» обслуговують тисячі клієнтів, надають їм усю необхідну вичерпну інформацію, опрацьовують звернення.</p>
      <p>Торговельна націнка «Волиньгаз збуту» становить усього 2,5 % від закупівельної ціни природного газу. Тож при сплаті  за газ, цю націнку використовують на друк та доставку квитанцій, підтримку необхідних сервісів для онлайн-спілкування з клієнтами, зокрема – Особистого кабінету споживача на сайті <a href="https://104.ua/ua/instructions/registration-benefits/id/how-to-register-13632">104.ua</a>, мобільних додатків <a href="https://glavcom.ua/economics/finances/file:///C:/Users/%D0%93%D0%9B%D0%90%D0%92%D0%9A%D0%9E%D0%9C/Desktop/w/%D1%84/104%20MobileLight">104 MobileLight</a> (iOS) та <a href="https://glavcom.ua/economics/finances/file:///C:/Users/%D0%93%D0%9B%D0%90%D0%92%D0%9A%D0%9E%D0%9C/Desktop/w/%D1%84/%20104Mobile">104Mobile</a> (Android), <a href="https://glavcom.ua/economics/finances/tri-milyoni-kontaktiv-na-misyac-bryak-pracyuje-garyacha-liniya-dlya-spozhivachiv-gazu-615101.html">Контакт-центру </a> та ін.</p>
      <p>Однак, ситуацію значно ускладнюють багатомільйонні борги споживачів, в тому числі й отримувачів державної допомоги, а також  велика кількість пільговиків і субсидіантів.  </p>
      <related>
        <a href="https://glavcom.ua/news/vlasnik-louis-vuitton-obiyshov-billa-geytsa-i-stav-drugim-v-spisku-naybagatshih-lyudey-svitu-637945.html"/>
        <a href="https://glavcom.ua/news/gazoviy-shantazh-kremlya-v-ukrajini-putinu-vidpovili-vidomoyu-pisenkoyu-637898.html"/>
        <a href="https://glavcom.ua/economics/finances/opalyuvalniy-sezon-treba-zupiniti-kerivnik-naftogazu-ozvuchiv-neordinarnu-ideyu--637768.html"/>
      </related>
    </article>
  </body>
</html>