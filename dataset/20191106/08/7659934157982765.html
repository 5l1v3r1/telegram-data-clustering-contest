<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1978621/rus-u%C3%A7aklar%C4%B1-idlibde-bir-evi-vurdu-3-%C3%A7ocuk-%C3%B6ld%C3%BC"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-06T08:30:00+00:00"/>
    <meta property="og:title" content="Rus uçakları İdlib'de bir evi vurdu: 3 çocuk öldü"/>
    <meta property="og:description" content="Rusya’ya ait savaş uçaklarının İdlib'de düzenlediği hava saldırısında aynı aileden 3 çocuk hayatını kaybetti. Suriye'de Beşşar Esed rejimini destekleyen Rus savaş uçakları İdlib'in güney kırsalındaki Dar el-Kabira köyüne hava saldırısı düzenledi. İdl"/>
  </head>
  <body>
    <article>
      <h1>Rus uçakları İdlib'de bir evi vurdu: 3 çocuk öldü</h1>
      <address>
        <time datetime="2019-11-06T08:30:00+00:00">06 Nov 2019, 08:30</time>
      </address>
      <p>Rusya’ya ait savaş uçaklarının İdlib'de düzenlediği hava saldırısında aynı aileden 3 çocuk hayatını kaybetti.<br/><br/>Suriye'de Beşşar Esed rejimini destekleyen Rus savaş uçakları İdlib'in güney kırsalındaki Dar el-Kabira köyüne hava saldırısı düzenledi. İdlib'de sivil savunma ekipleri, Rus savaş uçaklarının hava saldırısında Dar el-Kabira köyündeki bir evin hedef alındığını söyledi. Saldırıda 3 çocuğun hayatın kaybettiğini, çocukların annesinin de ağır yaralandığını aktaran savunma ekipleri, yaralı kadını tedavi için en yakın tıbbi noktaya götürdüklerini belirtti.<br/><br/>Öte yandan Suriye Geçici Hükümeti Başkanı Abdurrahman Mustafa, Birleşmiş Milletler'e (BM), İdlib'deki Rus ve rejim saldırılarına maruz kalan 4 milyon kişiyi koruma çağrısında bulundu. Sivil savunma ekipleri, İdlib’de Ekim ayında düzenlenen saldırılarda 9'u kadın, 9'u çocuk olmak üzere 26 kişinin öldüğünü, 72 kişinin yaralandığını duyurmuştu.<br/><br/> </p>
    </article>
  </body>
</html>