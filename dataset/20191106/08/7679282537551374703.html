<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-australia-rest-pat-cummins-for-final-t20i-against-pakistan-2834686.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T08:01:08+00:00"/>
    <meta property="og:title" content="AUSvsPAK: पैट कमिंस को पाकिस्तान के खिलाफ अंतिम टी-20 में आराम"/>
    <meta property="og:description" content="Australia vs Pakistan, 3rd T20I: ऑस्ट्रेलिया ने पाकिस्तान के खिलाफ खेले जाने वाले अंतिम टी-20 मैच के लिए दाएं हाथ के तेज गेंदबाज पैट कमिंस को आराम देने का फैसला किया है। मंगलवार को ऑस्ट्रेलिया ने..."/>
  </head>
  <body>
    <article>
      <h1>AUSvsPAK: पैट कमिंस को पाकिस्तान के खिलाफ अंतिम टी-20 में आराम</h1>
      <address><time datetime="2019-11-06T08:01:08+00:00">06 Nov 2019, 08:01</time> by <a rel="author">एजेंसी,पर्थ</a></address>
      <p><b>Australia vs Pakistan, 3rd T20I:</b> ऑस्ट्रेलिया ने पाकिस्तान के खिलाफ खेले जाने वाले अंतिम टी-20 मैच के लिए दाएं हाथ के तेज गेंदबाज पैट कमिंस को आराम देने का फैसला किया है। मंगलवार को ऑस्ट्रेलिया ने पाकिस्तान को सात विकेट से हरा तीन मैचों की टी-20 सीरीज में 1-0 की बढ़त ले ली थी। सीरीज का पहला मैच बारिश से धुल गया था, जिसमें ऑस्ट्रेलिया के पास जीतने का अच्छा मौका था। </p>
      <p>क्रिकेट डॉट को डॉट एयू की रिपोर्ट के मुताबिक, पैट कमिंस ने टीम के साथ कैनबरा से पर्थ के लिए उड़ान नहीं भरी, इसकी बजाए वे सिडनी के लिए रवाना हो गए।</p>
      <p>ऑस्ट्रेलिया के कोच जस्टिन लैंगर ने बुधवार को कहा, “हमें काफी क्रिकेट खेलनी हैं। कमिंस ने काफी क्रिकेट पहले ही खेल ली है इसलिए उनके पास थोड़ा आराम करने का मौका है। वह पर्थ की फ्लाइट लेने के बजाए यहीं रहेंगे और टेस्ट सीरीज के लिए तैयारी करेंगे।”</p>
      <h3>
        <a href="https://www.livehindustan.com/cricket/story-babar-azam-loses-his-cool-after-asif-ali-throws-his-wicket-away-australia-vs-pakistan-watch-video-2834557.html">VIDEO: आसिफ अली आउट हुए तो बाबर आजम का मैदान पर फूटा गुस्सा</a>
      </h3>
      <h3>
        <a href="https://www.livehindustan.com/cricket/story-australia-vs-pakistan-2nd-t20i-david-warner-incredible-direct-hit-babar-azam-run-out-watch-video-2834522.html">VIDEO: डेविड वॉर्नर की हैरतंगेज डायरेक्ट हिट, देख हर कोई हैरान</a>
      </h3>
      <p>ऐसी भी उम्मीद है कि कमिंस शेफील्ड शील्ड में न्यू साउथ वेल्स की तरफ से वेस्टर्न ऑस्ट्रेलिया के खिलाफ खेल सकते हैं। यह मैच एससीजी में सोमवार को खेला जाना है। इस मैच में मिशेल स्टार्क, जोश हेजलवुड, नाथन लॉयन, स्टीव स्मिथ और डेविड वार्नर भी हिस्सा लेंगे। </p>
      <p>बता दें कि दूसरे टी-20 में पाकिस्तान ने कप्तान बाबर आजम के 50 और इफ्तिखार अहमद के 34 गेंदों पर पांच चौकों और तीन छक्कों की मदद से बने नाबाद 62 रन की बदौलत छह विकेट पर 150 रन का चुनौतीपूर्ण स्कोर बनाया। ऑस्ट्रेलिया ने 18.3 ओवर में तीन विकेट पर 151 रन बनाकर मैच जीत लिया। स्मिथ ने मात्र 51 गेंदों पर 11 चौकों और एक छक्के की मदद से नाबाद 80 रन की मैच विजयी पारी खेली, जिसके लिए उन्हें 'प्लेयर ऑफ द मैच' का पुरस्कार दिया गया।</p>
    </article>
  </body>
</html>