<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/06/228148/novice/kronika/Voznik_zacetnik_zapeljal_s_ceste_in_se_prevrnil/?utm_source=feedburner&amp;utm_medium=feed&amp;utm_campaign=Feed%3A+DolenjskiList+%28DolenjskiList%29&amp;hl=en"/>
    <meta property="og:site_name" content="Dolenjski list"/>
    <meta property="article:published_time" content="2019-11-06T08:15:00+00:00"/>
    <meta property="og:title" content="Voznik začetnik zapeljal s ceste in se prevrnil"/>
    <meta property="og:description" content="Policisti so včeraj nekaj po 16. uri pod drobnogled vzeli prometno nesrečo na cesti med Zdolami in Krškim. Voznik začetnik je zaradi neprilagojene hitrosti izgubil oblast nad avtomobilom, zapeljal s ceste in se prevrnil. Povzročitelj, ki se v nesreči ni poškodoval, je imel v litru izdihanega zraka 0,36 miligramov alkohola. O kršitvah bodo z obdolžilnim predlogom seznanili sodišče."/>
  </head>
  <body>
    <article>
      <h1>Voznik začetnik zapeljal s ceste in se prevrnil</h1>
      <address><time datetime="2019-11-06T08:15:00+00:00">06 Nov 2019, 08:15</time> by <a rel="author">M. Ž.</a></address>
      <p>Policisti so včeraj nekaj po 16. uri pod drobnogled vzeli prometno nesrečo na cesti med Zdolami in Krškim. Voznik začetnik je zaradi neprilagojene hitrosti izgubil oblast nad avtomobilom, zapeljal s ceste in se prevrnil. Povzročitelj, ki se v nesreči ni poškodoval, je imel v litru izdihanega zraka 0,36 miligramov alkohola. O kršitvah bodo z obdolžilnim predlogom seznanili sodišče.</p>
      <p>
        <b>Bo kuhal žganje?</b>
      </p>
      <p>V Brežicah je med ponedeljkom in torkom nekdo vlomil v pomožni objekt ob stanovanjski hiši in odnesel kotel za žganjekuho, štiri bakrene škropilnice in kotno brusilko. Lastnika je oškodoval za 450 evrov.</p>
      <p>
        <b>Ob denar in nakit</b>
      </p>
      <p>V Loki pri Zidanem Mostu je v tem času nekdo izkoristil odsotnost stanovalcev in skozi okno na terasi vlomil v stanovanjsko hišo. Uktradel je denar in zlat nakit ter lastnika oškodoval za 700 evrov.</p>
      <p>
        <b>Prijeli devet tujcev </b>
      </p>
      <p>Policisti so v okolici Žužemberka in Malega Kala izsledili in prijeli devet tujcev, ki so nezakonito prestopili državno mejo. Policijski postopki z osmimi državljani Maroka in državljanom Alžirije še potekajo.</p>
    </article>
  </body>
</html>