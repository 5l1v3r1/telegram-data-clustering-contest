<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/06/ora-la-mia-priorit%c3%a0-%c3%a8-fare-un-partito-no-tax-cos%c3%ac-renzi-top10_20191106_093532/"/>
    <meta property="og:site_name" content="Askanews"/>
    <meta property="article:published_time" content="2019-11-06T08:35:32+00:00"/>
    <meta property="og:title" content="“Ora la mia priorità è fare un partito no tax” (così Renzi)"/>
    <meta property="og:description" content="Roma, 6 nov. (askanews) – “Io sono come Jessica Rabbit, non sono cattivo, mi disegnano così. A chi interessa a chi accadrà il giorno dopo delle elezioni in Emilia-Romagna, in Calabria o in Toscana? Chiederei agli ascoltatori se gli interessa sapere chi saranno i Consiglieri regionali in Emilia-Romagna o sapere se riusciamo ad eliminare quella […]"/>
  </head>
  <body>
    <article>
      <h1>“Ora la mia priorità è fare un partito no tax” (così Renzi)</h1>
      <h2>Le conseguenze del voto alle regionali lo vedremo a tempo debito</h2>
      <address>
        <time datetime="2019-11-06T08:35:32+00:00">06 Nov 2019, 08:35</time>
      </address>
      <figure>
        <img src="http://www.askanews.it/wp-content/uploads/2019/11/20191106_093526_7925C6B6.jpg"/>
      </figure>
      <p>Roma, 6 nov. (askanews) – “Io sono come Jessica Rabbit, non sono cattivo, mi disegnano così. A chi interessa a chi accadrà il giorno dopo delle elezioni in Emilia-Romagna, in Calabria o in Toscana? Chiederei agli ascoltatori se gli interessa sapere chi saranno i Consiglieri regionali in Emilia-Romagna o sapere se riusciamo ad eliminare quella follia della tassa sulle auto aziendali”. Così Matteo Renzi, leader di Italia Viva a Rtl102,5 risponde a proposito delle conseguenze sul governo di una sconfitta alle regionali.</p>
      <p>“Io penso che il 95% degli italiani risponderebbe che gli interessa che non mettano una tassa per chi guadagna 25000 euro l’anno e poi deve pagare 1000 euro per avere una Punto. A me sta a cuore l’evitare che il governo aumenti le tasse – chiarisce -.</p>
      <p>Abbiamo fatto la battaglia sull’IVA, ci han preso per matti, e l’abbiamo tolta, abbiamo fatto la battaglia sulla tassa sui cellulari e abbiamo tolto anche quella, adesso sulle auto aziendali e sembra – lo riportano anche i giornali stamattina – che abbiano tolto anche quella lì. A me adesso interessa cercare, per quanto possibile, di fare una cosa che, forse non interessa molto all’opinione pubblica: ridurre il costo degli interessi sul debito. Tutto ciò che avverrà in Emilia-Romagna, in Calabria, in Toscana, in Liguria, lo vedremo a tempo debito, ora la priorità è fare un partito ‘No Tax'”.</p>
      <p>Pol/Gal/Int9</p>
    </article>
  </body>
</html>