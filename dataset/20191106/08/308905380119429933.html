<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/martin-scorsese-fileert-dinsey-na-btchslap-ceo-33036"/>
    <meta property="og:site_name" content="Apparata"/>
    <meta property="article:published_time" content="2019-11-06T08:01:00+00:00"/>
    <meta property="og:title" content="Martin Scorsese fileert Dinsey + na ‘b*tchslap’ CEO"/>
    <meta property="og:description" content="Filmlegende slaat terug en verdedigt Netflix"/>
  </head>
  <body>
    <article>
      <h1>Martin Scorsese fileert Dinsey + na ‘b*tchslap’ CEO</h1>
      <h2>Filmlegende slaat terug en verdedigt Netflix</h2>
      <address><time datetime="2019-11-06T08:01:00+00:00">06 Nov 2019, 08:01</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Toen Martin Scorsese in een interview zei dat hij de Marvel-films eigenlijk geen films vond waren de poppen aan het dansen. De CEO van Disney + sloeg in een interview terug door het <a href="https://www.apparata.nl/nieuws/disney-ceo-in-de-aanval-scoroses-en-coppola-can-btch-32876">‘b-woord’ te laten vallen</a>. Het was even stil, maar in een indrukwekkend essay in de New York Times legt Scorsese uit wat hij bedoelt. Na lezing van het stuk is duidelijk dat de man achter zijn mening blijft staan. Ook reageert hij op de kritiek die hij kreeg over hypocrisie omdat hij zelf recent <a href="https://www.apparata.nl/nieuws/dit-moet-je-weten-over-netflix-the-irishman-31930">‘The Irishman’</a> voor Netflix afleverde.</p>
      <p>In essentie komt zijn verhaal erop neer dat de met name de superheldenfilms van Disney + geen intrinsieke emotie hebben. Het geheel is te veel voorgekauwd en te voorspelbaar door de karakters van de superhelden, die strak gekaderd zijn. Daarnaast vindt hij dat de spontaniteit en suspense verdwijnt doordat Disney + van tevoren allerlei zaken meet en laat uitzoeken door marketingbureaus. Hierdoor ontstaat een massaproduct. Daarbij signaleert hij dat het aantal onafhankelijke bioscopen steeds kleiner wordt en dat grote spelers vaak in handen zijn van concerns als Disney of daar in ieder geval aan gelieerd zijn. Hierdoor kunnen zij de streaming- en bioscoopreleases zo op elkaar afstemmen dat zij andere producties uit de bioscopen drukken.</p>
      <p>Hierdoor ontstaat een bredere tendens waarbij de grote partijen met commercieel geproduceerde massastukken zo domineren dat andere producties, in zijn ogen de ‘echte film’, nauwelijks ruimte krijgen. Op de vraag of dit niet is wat de consument klaarblijkelijk wil geeft hij aan dat de consument klaarblijkelijk niet meer weet dat er meer te kiezen is.</p>
      <p>Uiteraard werd hij geconfronteerd met het feit dat hij zelf ook voor Netflix aan de slag is gegaan en zo mee zou werken aan de macht van de streamingdiensten waar hij zo tegen is. Commercieel als hij is draait hij zijn standpunt. Hij geeft aan dat hij daar wel de artistieke vrijheid kreeg om naar zijn inzicht te werken. Onder die voorwaarde is er dan wel ruimte.</p>
      <p>Overigens geeft hij in het originele essay nog veel meer kijkjes achter de schermen van film- en streamingindustrie. Daarnaast rekent hij met wat meer personen en karakters af. Het hele essay kun je <a href="https://www.nytimes.com/2019/11/04/opinion/martin-scorsese-marvel.html?auth=login-email&amp;login=email&amp;smid=nytcore-ios-share">hier lezen</a>. Het essay wordt breed gedeeld en leidt tot heftige reacties van in en buiten de industrie. Wordt dus ongetwijfeld vervolgd.</p>
    </article>
  </body>
</html>