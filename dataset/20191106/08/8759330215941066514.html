<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902607/spelers-krc-genk-staan-achter-mazzu-we-willen-voor-de-coach-vechten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T08:13:00+00:00"/>
    <meta property="og:title" content="Spelers KRC Genk staan achter Mazzu: “We willen voor de coach vechten”"/>
    <meta property="og:description" content="Felice Mazzu werd de afgelopen weken in twijfel getrokken bij KRC Genk. De spelers staan echter nog steeds achter de oefenmeester. Dat liet Casper De Norre na de wedstrijd tegen Liverpool weten."/>
  </head>
  <body>
    <article>
      <h1>Spelers KRC Genk staan achter Mazzu: “We willen voor de coach vechten”</h1>
      <address>
        <time datetime="2019-11-06T08:13:00+00:00">06 Nov 2019, 08:13</time>
      </address>
      <p>
        <b>Felice Mazzu werd de afgelopen weken in twijfel getrokken bij KRC Genk. De spelers staan echter nog steeds achter de oefenmeester. Dat liet Casper De Norre na de wedstrijd tegen Liverpool weten.</b>
      </p>
      <p><a href="https://www.voetbalprimeur.be/nieuws/902574/oxlade-chamberlain-weer-de-beul-moedig-genk-onderuit-tegen-liverpool.html?utm_source=doorlink&amp;utm_medium=doorlink">KRC Genk ging nipt ten onder op Anfield met 2-1.</a> “We zijn trots op hoe we ons hebben gepresenteerd. Dit is fijn en geeft vertrouwen voor de toekomst. Ik had het hier misschien iets lastiger verwacht, maar we weten ook dat Liverpool zondag een belangrijke match tegen City speelt. Misschien speelden ze niet vol door. Maar we hebben het hen moeilijk gemaakt met onze organisatie.”</p>
      <p>De spelers van KRC Genk blijven alvast achter coach Mazzu staan. “Voor iedereen is dit een goed gevoel. We zijn overgeschakeld naar een nieuw systeem en het draaide goed. Dat is ook de verdienste van de trainer. We staan nog altijd achter de coach en we willen voor hem vechten. Dat hebben we hier gedaan en hopelijk kunnen we zondag die lijn doortrekken.”</p>
      <aside>Lees meer<br/><a href="https://www.voetbalprimeur.be/nieuws/902582/engelse-kranten-zagen-genk-bijna-stunten-in-liverpool-belangrijke-save-alisson-.html?itm_source=www.voetbalprimeur.be&amp;itm_medium=highlighted-content">Engelse kranten zagen Genk bijna stunten in Liverpool: 'Belangrijke save Alisson'<br/></a><a href="https://www.voetbalprimeur.be/nieuws/902583/vp-rapport-degelijk-genk-maar-toch-drie-spelers-niet-door-de-keuring.html?itm_source=www.voetbalprimeur.be&amp;itm_medium=highlighted-content"> VP Rapport: Degelijk Genk, maar ervaren spelers en goudklompje stellen teleur</a></aside>
    </article>
  </body>
</html>