<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/thermaltake-level-20-ht-un-case-per-chi-ha-bisogno-di-spazio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T08:59:00+00:00"/>
    <meta property="og:title" content="Thermaltake Level 20 HT, un case per chi ha bisogno di spazio"/>
    <meta property="og:description" content="Thermaltake ha annunciato i nuovi Level 20 HT e Level 20 HT Snow Edition, due case full tower per chi vuole avere ampi margini di manovra."/>
  </head>
  <body>
    <article>
      <h1>Thermaltake Level 20 HT, un case per chi ha bisogno di spazio</h1>
      <address><time datetime="2019-11-06T08:59:00+00:00">06 Nov 2019, 08:59</time> by <a rel="author">Riccardo Magnani</a></address>
      <p>Thermaltake ha annunciato <b>Level 20 HT e Level 20 HT Snow Edition</b>, due nuovi <b>case Full Tower</b> della linea Level 20. I due prodotti si caratterizzano per <b>quattro finestre in vetro temperato da 4 mm</b>, due ventole preinstallate da 140 mm nella parte superiore e una grande duttilità.</p>
      <figure>
        <img src="https://www.tomshw.it/images/images/2019/11/thermaltake-level-20-ht-60856.jpg"/>
      </figure>
      <p>I case consentono il<b> montaggio dell’hardware in verticale</b> e l’installazione di sistemi di raffreddamento a liquido custom, come si può vedere anche dalle foto, da cui emerge anche la possibilità di installare i componenti in appositi comparti, in modo da gestire lo spazio e assicurare la massima ventilazione.</p>
      <slideshow>
        <figure>
          <img src="https://www.tomshw.it/images/images/2019/11/thermaltake-level-20-ht-60853.768x432.jpg"/>
        </figure>
        <figure>
          <img src="https://www.tomshw.it/images/images/2019/11/thermaltake-level-20-ht-60855.768x432.jpg"/>
        </figure>
      </slideshow>
      <p>Per quanto concerne i pannelli in vetro temperato, quelli anteriore e superiore si possono sbloccare premendo un meccanismo di blocco posto nella parte alta del vetro. I pannelli in vetro sinistro e destro sono dotati di cerniere con un sistema di sicurezza a serratura. Sono inoltre presenti dei filtri antipolvere magnetici a rimozione rapida, sul retro e sulla base.</p>
      <p>Il Level 20 HT e HT Snow Edition <b>supportano schede madre in formato fino all’E-ATX</b>, dissipatori per la CPU con un’altezza massima di 260 mm e permettono di montare configurazioni multi-GPU verticalmente fino a 400 mm di lunghezza (senza gabbia degli HDD).</p>
      <p>C’è spazio per un alimentatore con una lunghezza fino a 200 mm e quattro soluzioni di archiviazione da 2,5/3,5″ (con gabbia HDD) e uno da 2,5″ (con staffa HDD).</p>
      <p>Oltre alle due ventole da 140 mm preinstallate nella parte superiore, entrambi i case possono ospitare<b> fino a tre ventole da 120 mm sul fondo e lateralmente,</b> e due ventole da 120 / 140 mm nella parte superiore, laterale o posteriore a seconda delle preferenze. Sono inoltre supportati i <b>radiatori fino a 360 mm di sistemi a liquido nella parte inferiore e quella laterale.</b></p>
      <figure>
        <img src="https://www.tomshw.it/images/images/2019/11/thermaltake-level-20-ht-60854.jpg"/>
      </figure>
      <p>In termini di connettività, il pannello delle porte I/O in alto a destra è composto da<b> due USB 3.0 e due USB 2.0, insieme a una USB 3.1 Type C.</b> Al momento non sono noti prezzi e disponibilità.</p>
      <figure>
        <iframe src="https://www.youtube.com/embed/5BUaC6K-pI4" width="500" height="281" data-service="Youtube" scrolling="no"/>
      </figure>
    </article>
  </body>
</html>