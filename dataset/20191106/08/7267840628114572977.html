<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008206-test-drajv-professija-po-prizvaniju-vozmozhnost-dlja-gvardejcev-razvejat-gendernye-stereotipy"/>
    <meta property="og:site_name" content="Главное™"/>
    <meta property="article:published_time" content="2019-11-06T08:28:00+00:00"/>
    <meta property="og:title" content="Тест-драйв &quot;Профессия по призванию&quot; - возможность для гвардейцев развеять гендерные стереотипы"/>
    <meta property="og:description" content="Центром гендерної культури в рамках проекту за підтримки ЄС «Центр гендерної культури як платформа для розширення рівних прав та можливостей жінок і молоді» було проведено інформаційну кампанію «Обирай професію за ПОКЛИКанням». ..."/>
  </head>
  <body>
    <article>
      <h1>Тест-драйв "Профессия по призванию" - возможность для гвардейцев развеять гендерные стереотипы</h1>
      <address>
        <time datetime="2019-11-06T08:28:00+00:00">06 Nov 2019, 08:28</time>
      </address>
      <p>Центром гендерної культури в рамках проекту за підтримки ЄС «Центр гендерної культури як платформа для розширення рівних прав та можливостей жінок і молоді» було проведено інформаційну кампанію «Обирай професію за ПОКЛИКанням».</p>
      <p>Фінальний івент кампанії Тест-драйв «Професія за ПОКЛИКанням» відбувся на АРТ-заводі «Механіка». На тематичних локаціях підліткам, абітурієнтам, абітурієнткам та їх батькам було запропоновано вдосконалити власні здібності та кинути виклик гендерним стереотипам й внутрішнім упередженням. Помічниками в цьому стали 27 організацій, серед яких 20 –ВНЗ Харкова, державні та недержавні навчальні курси, громадські організації та освітні ініціативи. Учасниками заходу стали й представники Національної академії Національної гвардії України.</p>
      <p>Формат івенту передбачав розробку практичних завдань для тест-драйву, пов`язаних із специфікою закладів вищої освіти. За рахунок різноманітних майстер-класів, конкурсів, воркшопів, коуч-сесій та флешмобів було забезпечено креативну подачу особливостей спеціальностей. Подібний формат надав можливість у неформальній творчій атмосфері ознайомити майбутніх абітурієнтів з вищими навчальними закладами.</p>
      <related>
        <h4>Читайте также:</h4>
        <a href="https://glavnoe.ua/news/n357008191-vinnickie-gvardejcy-na-90-obespecheny-novejshej-sovremennoj-tehnikoj-(video)"/>
      </related>
      <p>Від Академії Нацгвардії для участі було направлено дві агітаційні групи з комадно-штабного та гуманітарного факультетів. Курсанти та курсантки розповідали про специфіку навчання в Академії, зокрема, акцентували увагу на професії, яка традиційно вважається «нежіночою». В свою чергу, спецназівці, карабінери та шаблістки командно-штабного факультету Академії презентували професійні показові виступи.</p>
      <p>Сержантка гуманітарного факультету Христина Бойчук зацікавила відвідувачів змістовним воркшопом. В спеціально відведеній спікер-зоні, користуючись прикладами бійців, героїнь війни на Східній частині України та астронавтки українського походження Гайдемарі-Стефанишин Пайпер, Христина розповідала майбутнім абітурієнтам як досягати цілей і не здаватися перед труднощами.</p>
      <p>Був присутнім на заході й заступник відділу євроантлантичної інтеграції (радник з гендерних питань в Академїі) підполковник Руслан Мусевич.</p>
      <related>
        <h4>Читайте также:</h4>
        <a href="https://glavnoe.ua/news/n357008146-gvardejcam-pogranichnikam-i-spasateljam-budut-platit-bolshe-na-10-15"/>
      </related>
      <p>«Подібні кампанії мають дуже важливу роль, адже спонукають абітурієнтів до альтернативного уявлення щодо вибору майбутньої професії. В основі цього вибору знаходиться усвідомлення власних цінностей, інтересів і здібностей, а не продукування традиційних гендерних ролей і стереотипів як було раніше , - вважає Руслан Мусевич. – Скажімо, наш навчальний заклад намагається діяти в напрямку розвіювання гендерних стереотипів та показувати, що бути жінкою-військовослужбовцем – це, перш за все, сучасно та престижно».</p>
      <figure>
        <img src="https://img.glavnoe.ua/Image2018/2019/11/06/ANG_9537.jpg"/>
      </figure>
      <figure>
        <img src="https://img.glavnoe.ua/Image2018/2019/11/06/ANG_9570.jpg"/>
      </figure>
      <figure>
        <img src="https://img.glavnoe.ua/Image2018/2019/11/06/ANG_9596.jpg"/>
      </figure>
      <figure>
        <img src="https://img.glavnoe.ua/Image2018/2019/11/06/ANG_9616.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008099-v-harkove-molodyh-gvardejcev-uchat-chuvstvovat-lokot-tovarischa-(foto)"/>
      </related>
      <figure>
        <img src="https://img.glavnoe.ua/Image2018/2019/11/06/ANG_9641.jpg"/>
      </figure>
      <figure>
        <img src="https://img.glavnoe.ua/Image2018/2019/11/06/ANG_9652.jpg"/>
      </figure>
      <figure>
        <img src="https://img.glavnoe.ua/Image2018/2019/11/06/ANG_9684.jpg"/>
      </figure>
      <figure>
        <img src="https://img.glavnoe.ua/Image2018/2019/11/06/ANG_9685.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008095-harkovskie-gvardejcy-budut-sluzhit-v-novoj-forme-(video)"/>
      </related>
    </article>
  </body>
</html>