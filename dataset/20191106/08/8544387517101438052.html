<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/metro-grammi-4-oi-neoi-stathmoi-pos-horothetudai/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T08:00:59+00:00"/>
    <meta property="og:title" content="Μετρό – Γραμμή 4: Οι νέοι σταθμοί που ανοίγουν – Πώς θα χωροθετούνται"/>
    <meta property="og:description" content="Έχει ανοίξει πλέον ο δρόμος για την κατασκευή της Γραμμής 4 του μετρό στην Αθήνα, αφού απορρίφθηκαν από το Συμβούλιο της Επικρατείας οι προσφυγές εναντίον του διαγωνισμού."/>
  </head>
  <body>
    <article>
      <h1>Μετρό – Γραμμή 4: Οι νέοι σταθμοί που ανοίγουν – Πώς θα χωροθετούνται</h1>
      <h2>Αυτοί είναι οι 15 νέοι σταθμοί που θα ανοίξουν στο μετρό της Αθήνας</h2>
      <address><time datetime="2019-11-06T08:00:59+00:00">06 Nov 2019, 08:00</time> by <a rel="author">neolaia.gr Team</a></address>
      <p>Έχει ανοίξει πλέον ο δρόμος για την κατασκευή της<b> Γραμμής 4 του μετρό</b> στην Αθήνα, αφού απορρίφθηκαν από το Συμβούλιο της Επικρατείας οι προσφυγές εναντίον του διαγωνισμού.</p>
      <p>Ο διαγωνισμός αναμένεται να προχωρήσει κανονικά, ενώ αρχικά θα εξετασθούν οι τεχνικές προσφορές των δύο κοινοπραξιών που έχουν προκριθεί και στη συνέχεια οι οικονομικές τους προσφορές και να αναδειχθεί ο ανάδοχος.</p>
      <p>Το έργο διεκδικούν αυτή τη στιγμή οι κοινοπραξίες:<b> Άκτωρ-Ansaldo-Hitachi-Rail Italy</b> και <b>Άβαξ-Ghella-Alstom.</b></p>
      <p>Το τμήμα Άλσος Βεΐκου – Γουδή είναι μήκους 12,8 χλμ. και περιλαμβάνει 15 υπόγειους σταθμούς.</p>
      <p>Η γραμμή θα ξεκινά από το Άλσος Βεΐκου στο Γαλάτσι, θα περνάει από την <b>Κυψέλη, τα δικαστήρια, τα Εξάρχεια, τον Ευαγγελισμό, την Πανεπιστημιούπολη, τα Ιλίσια και θα καταλήγει στου Γουδή.</b></p>
      <p>Η νέα γραμμή του μετρό θα καλύψει πυκνοκατοικημένες περιοχές του δήμου Αθηναίων, ενώ στη σύμβαση θα προβλέπεται και η προμήθεια 18 υπεραυτόματων συρμών που θα κινούνται χωρίς οδηγό. Στις αποβάθρες θα υπάρχουν θύρες ασφαλείας, οι οποίες θα ανοίγουν μόνο εφόσον ο συρμός θα έχει ακινητοποιηθεί.</p>
      <p>
        <b>Σταθμοί Ανταπόκρισης θα είναι οι Σταθμοί:</b>
      </p>
      <p>-Ακαδημίας (με σταθμό Πανεπιστήμιο – Γραμμή 2),</p>
      <p>-Ευαγγελισμός (με Γραμμή 3).</p>
      <p>**Στην Ακαδημία, θα υπάρχει συνδετήρια υπόγεια διάβαση που θα ενώνει τη Γραμμή 4 με τη Γραμμή 2.</p>
      <p>
        <b>Οι 15 νέοι σταθμοί της Γραμμής 4 μετρό θα χωροθετούνται ως εξής:</b>
      </p>
      <p>Ο Σταθμός Βεΐκου χωροθετείται στη συμβολή της Λεωφ. Ομορφοκκλησιάς (Βεΐκου) με την οδό Τράλλεων στον Δήμο Γαλατσίου.</p>
      <p>Ο Σταθμός Γαλάτσι χωροθετείται στη συμβολή της Λεωφόρου Ομορφοκκλησιάς (Βεΐκου) και επί της συνέχειας αυτής, οδό Αγ. Γλυκερίας με την Λεωφόρο Γαλατσίου στον Δήμο Γαλατσίου.</p>
      <p>Ο Σταθμός Ελικώνος χωροθετείται στη συμβολή των οδών Αγίας Γλυκερίας και Πάρνηθος στον Δήμο Αθήνας, παρά τον λόφο Ελικώνος.</p>
      <p>Ο Σταθμός Κυψέλη χωροθετείται στη νοτιοανατολική πλευρά της πλατείας Κανάρη στον Δήμο Αθήνας, από την οδό Κυψέλης μέχρι την οδό Βελβενδού.</p>
      <p>Ο Σταθμός Δικαστήρια χωροθετείται στα δυτικά του συμπλέγματος των πρώην κτιρίων της σχολής Ευελεπίδων (κτήρια) Δικαστηρίων στον Δήμο Αθήνας, στη συμβολή των οδών Ευελπίδων και Μουστοξύδη.</p>
      <p>Ο Σταθμός Αλεξάνδρας χωροθετείται στη συμβολή της Λεωφ. Αλεξάνδρας με την οδό Μουστοξύδη στον Δήμο Αθήνας.</p>
      <p>Ο Σταθμός Εξάρχεια χωροθετείται επί της πλατείας Εξαρχείων, στη συμβολή των οδών Στουρνάρη και Σπ. Τρικούπη στον Δήμο Αθήνας.</p>
      <p>Ο Σταθμός Ακαδημίας χωροθετείται στην οδό Ακαδημίας, μεταξύ των οδών Ιπποκράτους και Σίνα στον Δήμο Αθήνας.</p>
      <p>Ο Σταθμός Κολωνάκι χωροθετείται επί της πλατείας Φιλικής Εταιρείας (πλατεία Κολωνακίου) στον Δήμο Αθήνας, στη συμβολή των οδών Σκουφά, Πατριάρχου Ιωακείμ, Καψάλη, Κουμπάρη και Κανάρη.</p>
      <p>Ο Σταθμός Ευαγγελισμός χωροθετείται στο πάρκο της Ριζάρη στον Δήμο Αθήνας, παράλληλα με την οδό Ριζάρη και διαγώνια σε σχέση με τον υφιστάμενο σταθμό Ευαγγελισμό της Γραμμής 3.</p>
      <p>Ο Σταθμός Καισαριανή χωροθετείται στη συμβολή της Λεωφόρου Εθνικής Αντιστάσεως με την Λεωφόρο Βασ. Αλεξάνδρου στον Δήμο Καισαριανής, μεταξύ των οδών Υμηττού και Τζων Κένεντυ.</p>
      <p>Ο Σταθμός Πανεπιστημιούπολη χωροθετείται στον χώρο της Πανεπιστημιούπολης του Εθνικού και Καποδιστριακού Πανεπιστημίου Αθήνας στον Δήμο Καισαριανής, βόρεια της εσωτερικής οδικής αρτηρίας.</p>
      <p>Ο Σταθμός Ιλίσια χωροθετείται στη οδό Ινδού και στις πλατείες Αόρνου και Κύπρου στον Δήμο Ζωγράφου.</p>
      <p>Ο Σταθμός Ζωγράφου χωροθετείται επί της πλατείας Αλεξανδρή (πλατεία Γαρδένιας) στον Δήμο Ζωγράφου, στη συμβολή των οδών Γ. Ζωγράφου και Γ’ Ορεινής</p>
      <p>Ταξιαρχίας με τη λεωφόρο Στρ. Αλεξάνδρου Παπάγου.</p>
      <p>Ο Σταθμός Γουδή χωροθετείται στην πλατεία Ελευθερίας και την οδό Λοχ. Σπηλιωπούλου στον Δήμο Ζωγράφου.</p>
      <p>Η απόφαση του ΣτΕ αναμένεται να καθαρογραφεί το επόμενο διάστημα.</p>
      <h3>Δείτε κι αυτό: <a href="https://www.neolaia.gr/2019/11/05/allages-sto-metro-sihnotera-dromologia-tis-kiriakes/">Αλλαγές στο μετρό: Παράταση ωραρίου τα Χριστούγεννα και συχνότερα δρομολόγια τις Κυριακές</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/06/ektakto-deltio-kairou-emi-kakokeria/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/06/diki-hrisis-avgis-apologeitai-simera-o-mixaloliakos/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/diakopi-revmatos-sti-thesaloniki-deite-tis-periohes/"/>
        <a href="https://neolaia.gr/2019/11/06/se-paneladiki-kinitopoiisi-oi-ergazomenoi-koinofelous-ergasias/"/>
        <a href="https://neolaia.gr/2019/11/06/sxediazodas-to-mellon-design-thinking-gia-efivous/"/>
        <a href="https://neolaia.gr/neo/stadiodromia-spoudes"/>
      </related>
    </article>
  </body>
</html>