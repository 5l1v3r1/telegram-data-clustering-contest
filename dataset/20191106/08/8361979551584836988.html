<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/kompaniya-ahmetova-vpershe-rozmistila-zeleni-yevroobligaciji-novini-ukrajini-50051857.html"/>
    <meta property="og:site_name" content="НВ"/>
    <meta property="article:published_time" content="2019-11-06T08:41:00+00:00"/>
    <meta property="og:title" content="DTEK Renewables розмістила дебютні «зелені» єврооблігації - ЗМІ"/>
    <meta property="og:description" content="Компанія DTEK Renewables BV (ДТЕК ВДЕ) з холдингу ДТЕК олігарха Ріната Ахметова розмістила дебютний випуск стандартних «зелених» єврооблігацій на суму 325 млн євро."/>
  </head>
  <body>
    <article>
      <h1>DTEK Renewables розмістила дебютні «зелені» єврооблігації - ЗМІ</h1>
      <h2>Компанія DTEK Renewables BV (ДТЕК ВДЕ) з холдингу ДТЕК олігарха Ріната Ахметова розмістила дебютний випуск стандартних «зелених» єврооблігацій на суму 325 млн євро.</h2>
      <address>
        <time datetime="2019-11-06T08:41:00+00:00">06 Nov 2019, 08:41</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a> з посиланням на джерело в банківських колах.</p>
      <p>Купон встановлено на рівні 8,5%, дохідність - 8,75% річних. За словами співрозмовника, попит перевищив 350 млн євро.</p>
      <p>Інше джерело агентства на ринку раніше повідомляло, що обсяг розміщення планувався на рівні 300 млн євро, термін обігу - п'ять років з можливістю дострокового погашення через два роки. Орієнтир дохідності був встановлений в діапазоні 8,5-8,75% річних.</p>
      <p>Організатором розміщення виступили Raiffeisen Bank International AG і Ренесанс Капітал. Зустрічі з інвесторами (road show) проходили в США і Європі, починаючи з 24 жовтня.</p>
      <p>Випуск облігацій повинен дозволити ДТЕК ВДЕ реалізувати план з розширення своїх встановлених потужностей наземних вітряних і сонячних енергоустановок до 1,9 ГВт (на кінець року очікується приблизно 0,95 ГВт). Компанія, зокрема, має намір побудувати Тилігульську вітряну електростанцію потужністю 565 МВт. ДТЕК ВДЕ також активно розвиває три проекти в сонячній енергетиці загальною потужністю 390 МВт: Васильківську, Павлоградську та Троїцьку геліоелектростанції. Реалізація цих проектів, які розташуються в Дніпропетровській області, запланована на 2020-2021 роки.</p>
      <p>Нагадаємо, в кінці жовтня ДТЕК <a href="https://nv.ua/ukr/biz/markets/druga-za-potuzhnistyu-ses-v-yevropi-dtek-zapustiv-pokrovsku-sonyachnu-elektrostanciyu-novini-ukrajini-50051017.html">запустив в роботу Покровську сонячну електростанцію (240 МВт)</a>, яка є другою за потужністю СЕС в Європі. На початку листопада холдинг <a href="https://nv.ua/ukr/biz/markets/dtek-zavershiv-budivnictvo-vitryanoji-elektrostanciji-v-zaporizkiy-oblasti-novini-ukrajini-50051075.html">завершив будівництво</a> Приморської вітряної електростанції в селі Ботієве Запорізької області потужністю 200 МВт.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/markets/dtek-zavershiv-budivnictvo-vitryanoji-elektrostanciji-v-zaporizkiy-oblasti-novini-ukrajini-50051075.html">ДТЕК завершив будівництво Приморської вітряної електростанції за 321 млн евро</a>
        </li>
        <li>
          <a href="https://nv.ua/ukr/biz/experts/yevrobondi-na-zloti-kernel-naftogaz-dtek-pospishayut-z-novimi-vipuskami-shcho-bude-dali-50051119.html">Євробонди — на зльоті. Кернел, Нафтогаз, ДТЕК поспішають з новими випусками. Що буде далі</a>
        </li>
      </ul>
    </article>
  </body>
</html>