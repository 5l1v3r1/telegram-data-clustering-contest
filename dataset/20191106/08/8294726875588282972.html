<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/audi-rs-q8-record-nurburgring-174140.html"/>
    <meta property="og:site_name" content="Auto Bild"/>
    <meta property="article:published_time" content="2019-11-06T08:59:41+00:00"/>
    <meta property="og:title" content="Audi RS Q8 a făcut record înainte de lansarea oficială. Asta da intrare! (VIDEO)"/>
    <meta property="og:description" content="Versiunea sport a SUV-ului coupe Audi Q8 nu s-a lansat încă oficial, dar deja a stabilit un record de timp pe Nürburgring în clasa sa."/>
  </head>
  <body>
    <article>
      <h6 class="kicker">Recordman înainte de lansare</h6>
      <h1>Audi RS Q8 a făcut record înainte de lansarea oficială. Asta da intrare! (VIDEO)</h1>
      <address><time datetime="2019-11-06T08:59:41+00:00">06 Nov 2019, 08:59</time> by <a rel="author">Auto Bild Romania</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/audi-q8-concept-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-q8-concept-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-q8-concept-2-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-q8-concept-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-q8-concept-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-q8-concept-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-q8-concept-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-q8-concept.jpg"/>
        </figure>
      </slideshow>
      <p>
        <b>Versiunea sport a SUV-ului coupe Audi Q8 nu s-a lansat încă oficial, dar deja a stabilit un record de timp pe Nürburgring în clasa sa.</b>
      </p>
      <p>Citește și:</p>
      <p>
        <a href="https://www.auto-bild.ro/masini-noi-informatii/audi-rs-q3-si-rs-q3-sportback-informatii-oficiale-400-cp-si-0-100-kmh-in-45-secunde-171481.html">Audi RS Q3 și RS Q3 Sportback, informații oficiale: 400 CP și 0-100 km/h în 4,5 secunde</a>
      </p>
      <p>
        <a href="https://www.auto-bild.ro/stiri/audi-rs6-avant-sistem-mild-hybrid-motor-v8-de-40-litri-biturbo-600-cp-si-800-nm-169956.html">Audi RS6 Avant: sistem mild hybrid şi motor V8 de 4,0 litri biturbo de 600 CP/800 Nm</a>
      </p>
      <p>Nu este prima dată când vedem un model care stârnește valuri de admirație înainte de lansarea oficială, însă asta nu face intrarea în scenă a lui RS Q8 mai puțin impresionantă. Versiunea de top a lui Q8 a reușit deja să bată timpul-record (7:49.3) obținut de Mercedes-AMG GLC 63 S, încununându-se astfel rege al SUV-urilor de pe Nürburgring. Timpul obținut de RS Q8 a fost 7 minute și 42,2 secunde.</p>
      <p>Sub capota lui RS Q8 stă un V8 twin-turbo de 4,0 litri (pe care îl regăsim mai pe toate modelele care poartă acronimul RS) cu 600 de cai-putere și un cuplu de 800 de Netwoni-metru. RS Q8 se laudă astfel cu un sprint 0-100 km/h de doar 3,8 secunde și o viteză maximă de 306 km/h – cifre de performanță impresionante, având în vedere că vorbim de un autovehicul de 2,3 tone.</p>
      <p>Însă abilitățile sale sportive nu sunt date de rapiditatea cu care poate sprinta, ci de puterea de a se agăța de asfalt în viraje. Iar timpul obținut pe Nürburgring este argumentul suprem în descrierea sportivității lui RS Q8.</p>
      <p>RS Q8 folosește același sistem de suspensie pneumatică precum SQ8 (cunoscut ca cel mai puternic diesel de serie din istorie), împreună cu barele anti-ruliu adaptive alimentate de un sistem de 48V. Însă trenul de rulare suferă câteva modificări aici, în sensul că rigiditatea îi este sporită considerabil.</p>
      <p>Debutul lui Audi RS Q8 a fost anunțat pentru luna noiembrie, ceea ce înseamnă că cel mai probabil îl vom vedea pentru prima dată public la Salonul Auto de la Los Angeles.</p>
      <figure>
        <iframe src="https://www.youtube.com/embed/ANbhV6j05ys" width="500" height="281" data-service="Youtube" scrolling="no"/>
      </figure>
      <p>
        <i>Imaginile din galerie sunt cu RS Q8 Concept prezentat acum câțiva ani. <a href="https://www.autocar.co.uk/car-news/new-cars/2020-audi-rs-q8-first-ride-ring-record-breaking-suv">Aici găsiți imagini</a> exclusive cu versiunea pre-producție a lui RS Q8, dar și povestea recordului pe circuitul german.</i>
      </p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/teste/drive-test/audi-q8-suv-coupe-167465.html"/>
        <a href="https://www.auto-bild.ro/stiri/audi-q4-va-fi-noua-vedeta-gamei-152752.html"/>
        <a href="https://www.auto-bild.ro/stiri/primele-fotografii-cu-noul-suv-audi-q8-au-aparut-inainte-de-lansare-142144.html"/>
      </related>
    </article>
  </body>
</html>