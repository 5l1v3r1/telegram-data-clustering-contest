<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/sogodni-uryad-rozglyane-strategiyu-rozvitku-infrastrukturi-na-mitnici-638024.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T08:42:27+00:00"/>
    <meta property="og:title" content="Сьогодні уряд розгляне стратегію розвитку інфраструктури на митниці"/>
    <meta property="og:description" content="Засідання Кабміну має розпочатися об 11 годині"/>
  </head>
  <body>
    <article>
      <h1>Сьогодні уряд розгляне стратегію розвитку інфраструктури на митниці</h1>
      <address>
        <time datetime="2019-11-06T08:42:27+00:00">06 Nov 2019, 08:42</time>
      </address>
      <h4>Засідання Кабміну має розпочатися об 11 годині</h4>
      <p>Кабінет міністрів у середу має погодити проєкт розвитку інфраструктури пунктів пропуску Держмитслужби у 2020 році.</p>
      <p>Це питання є у порядку засідання, оприлюдненому на <a href="https://www.kmu.gov.ua/ua/meetings/zasidannya-kabinetu-ministriv-ukrayini-05-11-2019">Урядовому порталі.</a></p>
      <p>Доповідатиме з цього питання голова Державної митної служби Максим Нефьодов.</p>
      <p>КМУ також має погодити проєкти законів про внесення змін до закону України «Про захист персональних даних щодо форм та умов надання згоди на обробку персональних даних», а також проєкти законів «Про внесення змін до деяких законодавчих актів України» та «Про внесення змін до закону України «Про судоустрій і статус суддів».</p>
      <p>Міністр закордонних справ Вадим Пристайко ініціюватиме внесення зміни до порядку використання коштів, передбачених у державному бюджеті для документування громадян, та створення і забезпечення функціонування інформаційно-телекомунікаційних систем консульської служби. Міністр розвитку економіки, торгівлі та сільського господарства Тимофій Милованов запропонує змінити до переліку об’єктів державної власності, що мають стратегічне значення для економіки і безпеки держави.</p>
      <p>У порядку денному - затвердження програми підвищення обороноздатності і безпеки держави в частині оснащення Національної поліції автомобілями спеціального призначення.</p>
      <p>Розгляд низки питань ініціюватиме міністр освіти та науки Ганна Новосад. Зокрема, щодо Національної комісії зі стандартів державної мови та про зміну складу Національного агентства із забезпечення якості вищої освіти.</p>
    </article>
  </body>
</html>