<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Painer-se-razpada-Golemite-zvezdi-boikotirat-shefa-911530"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T08:40:00+00:00"/>
    <meta property="og:title" content="&quot;Пайнер&quot; се разпада! Големите звезди бойкотират шефа!"/>
    <meta property="og:description" content="В големия концерт на &quot;Пайнер&quot;, който е обявен за 3 декември в Пловдив, няма да участват най-големите..."/>
  </head>
  <body>
    <article>
      <h1>"Пайнер" се разпада! Големите звезди бойкотират шефа!</h1>
      <address>
        <time datetime="2019-11-06T08:40:00+00:00">06 Nov 2019, 08:40</time>
      </address>
      <p>В големия концерт на "Пайнер", който е обявен за 3 декември в Пловдив, няма да участват най-големите звезди на компанията. Това разколебава почитателите на лекия жанр дали изобщо си струва да ходят на събитието, защото в него ще вземат участие само прохождащи изпълнители.</p>
      <p>Фики Стораро се оправда с турне в Щатите, макар че и двете събития са планирани отдавна и той е имал възможност да нагласи датите така че да присъства и на двете събития.</p>
      <p>След Фики бомба хвърли и Емилия. Тя не даде обяснения за причината, но отбеляза, че е заета с нови проекти. Не пропусна да подчертае, че е в прекрасни отношения с продуцентите си, но смята, че след 20 години във фирмата може самостоятелно да преценява кое е полезно за бъдещето й.</p>
      <p>Най-шокиращо е отсъствието на Преслава от списъка. Никой така и не разбра какви са мотивите за това решение. Феновете й се чудят с какви ангажименти е заета, след като наскоро пусна дуетно парче с Галин и чисто нов албум. Говори се, че Преслава е отказала участие,м за да не се засича с Галена. Освен това страстите около новия й нос не са утихнали и в социалните  мрежи й се подиграват, че е станала като близначка на Галена.</p>
      <p>Отсъствието на големите звезди от концерта повдига въпроса какво се случва в "Пайнер". Повече от ясно е, че Митко Димитров отдавна не може да контролира  по-известните си изпълнители, а за да покрият тяхната липса, на предстоящото събитие ще пеят младите му открития. Те обаче няма да запълнят липсата на популярните си колеги, нито на Коцето, който също напусна компанията на Пайнера, а винаги взривяваше публиката, пише "Галерия".</p>
    </article>
  </body>
</html>