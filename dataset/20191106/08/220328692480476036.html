<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/parno-v-sofiya-shche-ima-navsyakde-do-kraya-na-sedmitsata-406000.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T08:57:00+00:00"/>
    <meta property="og:title" content="Парно в София - навсякъде до края на седмицата"/>
    <meta property="og:description" content="Топлофикация София е напълно готова за началото на отоплителния сезон"/>
  </head>
  <body>
    <article>
      <h1>Парно в София - навсякъде до края на седмицата</h1>
      <address><time datetime="2019-11-06T08:57:00+00:00">06 Nov 2019, 08:57</time> by <a rel="author">Редактори</a></address>
      <p>„Топлофикация София” стартира общото включване на отоплението в столицата. С приоритет са детските градини, болниците, училищата.</p>
      <p>"На второ място ще започнем да включваме и сградите, етажните собствености, като се надяваме до края на седмицата, когато ще стане малко по-студено, да сме приключили с включването на жилищните сгради. Така че хората да са на топло през почивните дни. И, разбира се, през следващите дни ще включим и офис сградите, държавните учреждения", съобщи пред БНТ говорителят на "Топлофикация София" Елизабет Павлова.</p>
      <p>По думите на Павлова дружеството е напълно готово за началото на отоплителния сезон. Ремонтите са приключили още към 1 октомври. Към днешна дата има малки аварии. Успяваме да се справим с тях в много по-кратки срокове, отколкото ни дава право нормативната уредба - до 48 часа, каза още .</p>
      <p>Как ще се контролира неправомерното използване на топлинна енергия?</p>
      <p>"Контролирането на това неправомерно използване на топлинна енергия винаги е било в рамките на етажната собственост. Когато получаваме сигнал от дадена етажна собственост, че съмнения, правим проверки. Хубавото е, че все повече сгради се оборудват с уреди за дистанционно отчитане", обясни говорителката.</p>
    </article>
  </body>
</html>