<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815117.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T13:01:00+00:00"/>
    <meta property="og:title" content="مسافران جاده «چالوس» بدانند!"/>
    <meta property="og:description" content="سرهنگ نادر رحمانی، رئیس مرکز اطلاعات و کنترل ترافیک راهور ناجا درخصوص آخرین وضعیت جوی و ترافیکی محورهای مواصلاتی کشور، اظهار داشت: پلیس راهور ناجا به منظور مدیریت و تسهیل در تردد هموطنان با توجه به بار ترافیکی سنگین در جاده چالوس،  ممنوعیت تردد وسایل نقلیه از چالوس به سمت تهران را اعمال کرده و این محدودیت تا اطلاع ثانوی برقرار است. "/>
  </head>
  <body>
    <article>
      <h1>مسافران جاده «چالوس» بدانند!</h1>
      <address>
        <time datetime="2019-11-06T13:01:00+00:00">06 Nov 2019, 13:01</time>
      </address>
      <p>رئیس مرکز اطلاعات و کنترل ترافیک راهور ناجا گفت: با توجه به بار ترافیکی سنگین در محور چالوس، ممنوعیت تردد وسایل نقلیه از چالوس به سمت تهران تا اطلاع ثانوی اجرا می‌شود.</p>
      <p>سرهنگ نادر رحمانی، رئیس مرکز اطلاعات و کنترل ترافیک راهور ناجا درخصوص آخرین وضعیت جوی و ترافیکی محورهای مواصلاتی کشور، اظهار داشت: پلیس راهور ناجا به منظور مدیریت و تسهیل در تردد هموطنان با توجه به بار ترافیکی سنگین در جاده چالوس،  ممنوعیت تردد وسایل نقلیه از چالوس به سمت تهران را اعمال کرده و این محدودیت تا اطلاع ثانوی برقرار است. </p>
      <p>رئیس مرکز اطلاعات و کنترل ترافیک راهور ناجا تصریح کرد: ترافیک در ابتدای محور کرج- چالوس تا آدران، قزوین- رشت در محدوده رودبار، هزار، پیست ‌آبعلی، امامزاده هاشم و کلاو، سنگین گزارش شده است. </p>
      <p>سرهنگ رحمانی ترافیک در محدوده گزنک، سه راهی لاسم وآب اسک و طول محور کرج- چالوس را نیمه سنگین ارزیابی و خاطرنشان کرد: ترافیک در آزادراه تهران به سمت قم پرحجم و در محدوده عوارضی نیمه سنگین است. </p>
      <p>رئیس مرکز اطلاعات و کنترل ترافیک راهور ناجا با بیان این مطلب که مداخلات جوی تا این لحظه در هیچکدام از جاده‌ها گزارش نشده، گفت: سایر محورهای مواصلاتی کشور از جوی آرام و ترافیکی روان برخوردار هستند. </p>
      <p>منبع: فارس</p>
    </article>
  </body>
</html>