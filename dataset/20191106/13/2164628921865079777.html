<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42671_Skazheniy-sobaka-pokusav-chernivchanina-posered-vulitsi"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-06T13:13:00+00:00"/>
    <meta property="og:title" content="Скажений собака покусав чернівчанина посеред вулиці"/>
    <meta property="og:description" content="Через кілька днів собака померла. Нещодавно у Чернівцях на вулиці М. Рильського домашній собака покусав двох господарів. Як повідомили у"/>
  </head>
  <body>
    <article>
      <h1>Скажений собака покусав чернівчанина посеред вулиці</h1>
      <address>
        <time datetime="2019-11-06T13:13:00+00:00">06 Nov 2019, 13:13</time>
      </address>
      <p>
        <b>Через кілька днів собака померла.</b>
      </p>
      <p>Нещодавно у Чернівцях на вулиці М. Рильського домашній собака покусав двох господарів. Як повідомили у пресслужбі Чернівецької міської ради, з’ясувалось, що тварина була хвора на сказ. Зі слів власника, собака постійно гуляла за межами двора, господарство межує з полем, де були помічені лисиці.</p>
      <p>Відбулося засідання Державної надзвичайної протиепізоотичної комісії щодо сказу собаки. За інформацією начальника відділу безпечності харчових продуктів та ветеринарної медицини Ірини Смоляк, лабораторні дослідження підтвердили сказ. Через кілька днів собака померла.</p>
      <p>Під час засідання комісія вирішила накласти карантинні обмеження на приватне господарство, де стався даний випадок. Частину території по вулиці М.Рильського визнали загрозливою зоною в радіусі 100 метрів захворювання на сказ з 05 листопада 2019 року. Також затвердили комплексний план заходів по боротьбі та профілактиці сказу в цьому господарстві та по місту загалом.</p>
      <p>
        <i>Фото ілюстративне</i>
      </p>
    </article>
  </body>
</html>