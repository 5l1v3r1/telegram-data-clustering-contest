<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Escultores-Aire-Pelipolaca-Costa-Ivanow_0_2339166222.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T13:55:27+00:00"/>
    <meta property="og:title" content="Los Escultores del Aire i Pelipolaca &amp; Les desvestides faran residència a Costa Rica i Xile amb la Nau Ivanow"/>
    <meta property="og:description" content="L'espai potencia els intercanvis creatius amb l'Amèrica Llatina per impulsar una xarxa internacional"/>
  </head>
  <body>
    <article>
      <h1>Los Escultores del Aire i Pelipolaca &amp; Les desvestides faran residència a Costa Rica i Xile amb la Nau Ivanow</h1>
      <h2>L'espai potencia els intercanvis creatius amb l'Amèrica Llatina per impulsar una xarxa internacional</h2>
      <address>
        <time datetime="2019-11-06T13:55:27+00:00">06 Nov 2019, 13:55</time>
      </address>
      <p>Des de fa alguns anys la Nau Ivanow treballa per crear una xarxa de residències internacionals amb països com Xile, Costa Rica, Mèxic i l'Argentina. Els pròxims mesos l’espai d’arts escèniques enviarà dues companyies a fer residències a Amèrica. D’una banda, Los Escultores del Aire serà aquesta setmana a Costa Rica per participar en el Festival de Teatre Internacional Embrujarte amb <i>La caja</i>, un espectacle de teatre físic i música protagonitzat per un home que s’ha passat la vida dient que sí. La segona companyia escollida per la Nau Ivanow és Pelipolaca &amp; Les desvestides, que al gener viatjaran fins a Xile per treballar en un nou muntatge sobre l’impacte de menjar en les diferents societats. L'espectacle explorarà "com ens relacionem entre nosaltres a partir del menjar" i "la cultura de l'alimentació relacionada amb el territori", explica Irene Vicente, de Pelipolaca &amp; Les desvestides.</p>
      <p>En paral·lel, la Nau Ivanow prepara amb Projecte Ingenu un muntatge que va néixer en una residència de la companyia a Xile i que està previst que s'estreni al pròxim Festival Grec. La proposta inicial es va titular<i> Fusilando con amor</i> i unia el feixisme d'Espanya i Xile per reflexionar-hi. Després de treballar-hi, la companyia hi ha incorporat qüestions com el colonialisme i les relacions entre l'Amèrica Llatina i Europa. Amb les residències, la Nau Ivanow vol impulsar una xarxa d'intercanvis creatius internacionals. En ocasions anteriors ha treballat amb companyies com Fac, Hui Basa i VVAA, i amb espais artístics de països com Mèxic, Xile, Cuba i Itàlia.</p>
    </article>
  </body>
</html>