<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/nestor_shufrych_92_zlochyniv_proty_zhurnalistiv_zalyshayutsya_bezkarnymy_1684963"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T13:56:00+00:00"/>
    <meta property="og:title" content="Нестор Шуфрич: 92% злочинів проти журналістів залишаються безкарними"/>
    <meta property="og:description" content="Народний депутат України (фракція &quot;Опозиційна платформа – За життя&quot;), голова комітету ВР з питань свободи слова Нестор Шуфрич вважає, що сьогодні випадки силового тиску на журналістів в Україні стали звичайним явищем. 92% злочинів проти працівників ЗМІ залишаються безкарними."/>
  </head>
  <body>
    <article>
      <h1>Нестор Шуфрич: 92% злочинів проти журналістів залишаються безкарними</h1>
      <address>
        <time datetime="2019-11-06T13:56:00+00:00">06 Nov 2019, 13:56</time>
      </address>
      <p>
        <b>Народний депутат України (фракція "Опозиційна платформа – За життя"), голова комітету ВР з питань свободи слова Нестор Шуфрич вважає, що сьогодні випадки силового тиску на журналістів в Україні стали звичайним явищем. 92% злочинів проти працівників ЗМІ залишаються безкарними.</b>
      </p>
      <p>Про це він заявив під час парламентських слухань "Безпека діяльності журналістів в Україні", які <a href="https://zik.ua/tv">транслював</a> телеканал ZIK.</p>
      <figure>
        <iframe src="https://www.youtube.com/embed/lKt_0tAAGNk" width="640" height="360" data-service="Youtube" scrolling="no"/>
      </figure>
      <p>Нестор Шуфрич нагадав, у 1992 році в Україні вперше вбили журналіста. Це був Вадим Бойко. А з 1993 по 2019 рік в Україні вбито понад 60 журналістів.</p>
      <p>Народний депутат вважає, що зважаючи на цю сумну статистику, Україна лише формально взяла курс на євроінтеграцію та прийняття європейських цінностей.</p>
      <p>За його словами, сьогодні випадки силового тиску на журналістів, на жаль, стали звичайним явищем в нашій країні. 92% злочинів проти працівників ЗМІ залишаються безкарними.</p>
      <p>Нардеп від "Опозиційна платформа – За життя" пояснив: "Лише кожна 12 справа про напади на журналістів доходить до суду, а підсудні навіть після побоїв та псування дорогої техніки відбуваються штрафами близько 1000 гривень".</p>
      <p>Нестор Шуфрич зауважив, що українське законодавство досить надійно захищає демократичні свободи представників ЗМІ, але це лише на папері, у реальному житті правоохоронці, на жаль, бездіяльні.</p>
      <p>Народний депутат і комітет, який він очолює будуть вимагати якнайсуворішого покарання за перешкоджання роботи журналістів. Водночас, очікують від кожного з них, як представників четвертої влади, особистої відповідальності за кожне слово.</p>
      <p>Також каже народний депутат від "Опозиційної платформи – За життя", потрібно підвищувати рівень медіаграмотності майбутніх журналістів у вишах – вони повинні знати свої права, етику і журналістську відповідальність.</p>
      <p>Окрім того, потрібно навчити відрізняти фейки від правди і наших громадян.</p>
      <p>Раніше народний депутат України (фракція "Опозиційна платформа – За життя"), голова комітету ВР з питань свободи слова Нестор Шуфрич <a href="https://zik.ua/news/2019/11/01/shufrych_elektronna_reiestratsiya_ne_vplyne_na_efektyvnist_roboty_rady_1681389">заявив</a>, що електронна реєстрація, яка вводиться у Раді, не вплине на ефективність роботи нардепів.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/18/medvedchuk_goncharuk_i_yogo_ministry__tse_komanda_dyletantiv_1671435"/>
        <a href="https://zik.ua/news/2019/10/17/opozytsiyna_platforma__za_zhyttya_nova_brehnya_zelenskogo_stala_chergovym_1670563"/>
        <a href="https://zik.ua/news/2019/10/16/komitet_z_pytan_svobody_slova_vidhylyv_propozytsiyu_shufrycha_vidreaguvaty_na_1669363"/>
        <a href="https://zik.ua/news/2019/09/05/shufrych_pro_rishennya_shchodo_newsone_inakshe_nizh_tysk_na_svobodu_slova_ne_1640603"/>
      </related>
    </article>
  </body>
</html>