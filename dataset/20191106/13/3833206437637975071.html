<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Koshmar-Momiche-napravi-opit-da-se-samoubie-sled-kato-bashta-mu-go-iznasili-911673"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T13:58:00+00:00"/>
    <meta property="og:title" content="Кошмар: Момиче направи опит да се самоубие, след като баща му го изнасили"/>
    <meta property="og:description" content="40-годишният Стоян И. е с мярка за неотклонение &quot;Задържане под стража“, след като състав на Варненск..."/>
  </head>
  <body>
    <article>
      <h1>Кошмар: Момиче направи опит да се самоубие, след като баща му го изнасили</h1>
      <address>
        <time datetime="2019-11-06T13:58:00+00:00">06 Nov 2019, 13:58</time>
      </address>
      <p>40-годишният Стоян И. е с мярка за неотклонение "Задържане под стража“, след като състав на Варненския районен съд уважи искането на прокуратурата, съобщиха от Апелативна прокуратура – Варна.</p>
      <p>Мъжът е привлечен към наказателна отговорност за изнасилване на родната си дъщеря, която принудил към това със сила и заплашване. След деянието жертвата на родния си баща е направила опит за самоубийство. Престъплението е извършено в условията на опасен рецидив, тъй като 40-годишният мъж е осъждан вече за изнасилване.</p>
      <p>На 1 ноември тази година в автомобила си  Стоян заплашил дъщеря си, а след това я насилил сексуално. 18-годишното момиче, което е ученичка, живее при майка си, тъй като родителите са разведени от години. Гостувало е на баща си в деня на престъплението.</p>
      <p>Стоян завел момичето до магазина, след това със сила го завлякъл в мазата на къщата си. За да няма свидетели на сексуалното насилие, той качил дъщеря си в автомобила, извел я извън града и там я изнасилил.</p>
      <p>Определението, с което Варненският районен съд е взел най-тежката мярка за процесуална принуда на Стоян И. – задържане под стража, подлежи на обжалване пред Окръжния съд.</p>
    </article>
  </body>
</html>