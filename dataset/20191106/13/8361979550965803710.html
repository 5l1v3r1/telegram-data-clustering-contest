<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/bezviz-z-ssha-i-polshcheyu-zapracyuye-11-listopada-50051953.html"/>
    <meta property="og:site_name" content="НВ"/>
    <meta property="article:published_time" content="2019-11-06T13:29:00+00:00"/>
    <meta property="og:title" content="Стало відомо, коли запрацює безвіз між Польщею і США"/>
    <meta property="og:description" content="Президент Польщі Анджей Дуда заявив, що безвізовий режим між його країною та США запрацює з 11 листопада."/>
  </head>
  <body>
    <article>
      <h1>Стало відомо, коли запрацює безвіз між Польщею і США</h1>
      <h2>Президент Польщі Анджей Дуда заявив, що безвізовий режим між його країною та США запрацює з 11 листопада.</h2>
      <address>
        <time datetime="2019-11-06T13:29:00+00:00">06 Nov 2019, 13:29</time>
      </address>
      <p>Про це він сказав після переговорів з послом США, повідомляє <a href="https://www.tvn24.pl/prezydent-duda-zniesienie-wiz-do-usa-dla-polakow-od-11-listopada,983315,s.html">TVN 24.</a></p>
      <p>«Сьогодні у Вашингтоні офіційно буде оголошено, що Польща допущена до безвізової програми і що безвізові поїздки в США строком до 90 днів з туристичними і діловими цілями стануть можливі з 11 листопада цього року», — зазначив Дуда.</p>
      <p>Програма безвізового в'їзду в США Visa Waiver наразі охоплює 38 країн, включаючи більшість країн Європейського союзу, крім Болгарії, Румунії, Хорватії та Кіпру.</p>
      <p>Польща не була включена в цю програму через великий відсоток людей, яким було відмовлено в американських візах. В останній рік відсоток вперше впав нижче граничної позначки.</p>
      <p>Нагадаємо, на початку жовтня президент США Дональд Трамп заявив, що офіційно дав <a href="https://nv.ua/ukr/world/geopolitics/amerikanska-viza-tramp-skasuye-vizi-dlya-polyakiv-novini-polshchi-50046385.html">дозвіл включити Польщу в американську програму скасування віз</a>.</p>
    </article>
  </body>
</html>