<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42670_U-Khmelnitskiy-miskiy-radi-rozpochalosya-stazhuvannya-dlya-molodi"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-06T13:17:00+00:00"/>
    <meta property="og:title" content="У Хмельницькій міській раді розпочалося стажування для молоді"/>
    <meta property="og:description" content="5 листопада розпочалося стажування молодих хмельничан у Хмельницькій міській раді. Під час другого набору на стажування до мерії надій"/>
  </head>
  <body>
    <article>
      <h1>У Хмельницькій міській раді розпочалося стажування для молоді</h1>
      <address>
        <time datetime="2019-11-06T13:17:00+00:00">06 Nov 2019, 13:17</time>
      </address>
      <p>
        <b>5 листопада розпочалося стажування молодих хмельничан у Хмельницькій міській раді. Під час другого набору на стажування до мерії надійшло більше двадцяти заявок. З усіх охочих обрали дев’ятьох хмельничан. Вони упродовж двох місяців вивчатимуть, як працює місцеве самоврядування. Після закінчення стажування учасники отримають сертифікати та рекомендаційні листи для роботодавців, а найкращі зможуть працевлаштуватися у виконавчих органах міської ради.</b>
      </p>
      <blockquote>
        <i>За результатами попереднього стажування двох випускників працевлаштували, решту зарахували у кадровий резерв. Хочемо, щоб активна молодь була обізнана у специфіці роботи наших структурних підрозділів, розуміла, хто за що відповідає, що таке засідання сесії, хто такий депутат, яку процедуру проходить кожен лист чи довідка тощо. Після такого стажування ця молодь буде вже на щабель вище конкурентоспроможною на ринку праці», - </i>
        <b>
          <i>розповів Хмельницький міський голова Олександр Симчишин.</i>
        </b>
      </blockquote>
      <related>
        <h4>Читайте також:</h4>
        <a href="http://press-centr.com/ua/news/3039_Lvivski-studenti-stazhuvatimutsya-u-velikikh-polskikh-kompaniyakh"/>
      </related>
      <p>Керуюча справами виконавчого комітету міськради Юлія Сабій переконана, що такі знанні стануть в нагоді незалежно від сфери подальшої діяльності стажерів, а також спонукатимуть їх до свідомого активного громадсько-політичного життя.</p>
      <p><i>Фото прес-служба Хмельницької міської ради</i><br/> </p>
    </article>
  </body>
</html>