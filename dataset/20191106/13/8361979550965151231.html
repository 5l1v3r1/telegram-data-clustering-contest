<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/u-kiyevi-obmezhat-v-jizd-vantazhivok-u-rankovi-ta-vechirni-godini-pik-novini-ukrajini-50051960.html"/>
    <meta property="og:site_name" content="НВ"/>
    <meta property="article:published_time" content="2019-11-06T13:54:00+00:00"/>
    <meta property="og:title" content="У Києві обмежать в'їзд вантажівок у ранкові та вечірні години пік"/>
    <meta property="og:description" content="З четверга, 7 листопада, в Києві буде обмежений в'їзд вантажівок з дозволеною масою понад 4,5 тонн у ранкові та вечірні години пік."/>
  </head>
  <body>
    <article>
      <h1>У Києві обмежать в'їзд вантажівок у ранкові та вечірні години пік</h1>
      <h2>З четверга, 7 листопада, в Києві буде обмежений в'їзд вантажівок з дозволеною масою понад 4,5 тонн у ранкові та вечірні години пік.</h2>
      <address>
        <time datetime="2019-11-06T13:54:00+00:00">06 Nov 2019, 13:54</time>
      </address>
      <p>Як <a href="https://kyivcity.gov.ua/news/iz_7_listopada_kiv_zakrivatimut_dlya_vantazhnikh_avtomobiliv_u_rankovi_ta_vechirni_godini_pik/">повідомили</a> в Київській міськдержадміністрації, обмеження будуть діяти на постійній основі з 07:00 до 10:00 ранку і ввечері з 17:00 до 20:00. Впроваджувати зміни почнуть на в'їзді з боку Житомира, а потім і на інших в'їздах.</p>
      <p>Фури почнуть запускати в столицю після того, як міський транспорт доїде на роботу.</p>
      <p>У КМДА додали, що таке рішення не тільки дозволить поліпшити екологічну ситуацію в Києві, а й забезпечить розвантаження вулично-дорожньої мережі, створить додатковий простір для руху пасажирського транспорту, а також підвищить рівень пропускної спроможності вулиць і доріг столиці.</p>
      <p>Крім того, це допоможе мінімізувати виникнення заторів, особливо з погіршенням погодних умов, і поліпшить рівень регулярності пасажирських перевезень.</p>
    </article>
  </body>
</html>