<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/06/karacsony-gergely-szerint-nem-fog-osszejonni-a-bkv-sok-kerese"/>
    <meta property="og:site_name" content="infostart"/>
    <meta property="article:published_time" content="2019-11-06T13:56:37+00:00"/>
    <meta property="og:title" content="Karácsony Gergely szerint nem fog összejönni a BKV-sok kérése"/>
    <meta property="og:description" content="A főpolgármester szerint a Városháza a BKV-dolgozók által elvárt 15 százalékos béremelést nem tudja teljesíteni, de törekszenek a legjobb megoldásra. Karácsony Gergely erről a szerdai kormányülés után beszélt."/>
  </head>
  <body>
    <article>
      <h1>Karácsony Gergely szerint nem fog összejönni a BKV-sok kérése</h1>
      <address><time datetime="2019-11-06T13:56:37+00:00">06 Nov 2019, 13:56</time> by <a rel="author">InfoRádió</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/11/05/karacsony-gergely-uj-kihivasa-beremelest-kernek-a-bkv-sok"/>
      </related>
      <h3>A főpolgármester szerint a Városháza a BKV-dolgozók által elvárt 15 százalékos béremelést nem tudja teljesíteni, de törekszenek a legjobb megoldásra. Karácsony Gergely erről a szerdai kormányülés után beszélt.</h3>
      <p>Mint arról az <a href="https://infostart.hu/belfold/2019/11/05/karacsony-gergely-uj-kihivasa-beremelest-kernek-a-bkv-sok">Infostart is beszámolt</a>, közös levélben kezdeményezte a Budapesti Közlekedési Szakszervezetek Szövetsége és a Városi Tömegközlekedési Dolgozók Szakszervezeti Szövetsége a BKV vezérigazgatójánál a 2020-ra vonatkozó bértárgyalások megkezdését. Ebben a BKSZSZ és a VTDSZSZ is 15 százalékos alapbér-fejlesztési igényt támasztott a fővárosi céggel szemben jövő év januárjától.</p>
      <p>Karácsony Gergely erre reagálva közölte: zajlik a főváros jövő évi költségvetésének az előkészítése, és keresni fogják a forrást a bérigények növelésére. Úgy véli,</p>
      <blockquote>a 15 százalékos követelést nem fogják tudni tartani, azonban törekedni fognak arra, hogy elfogadható kompromisszum szülessen a munkavállalókkal, ami még finanszírozható a fővárosi költségvetésből.</blockquote>
      <p>Végezetül megjegyezte, hogy azt a 150 milliárdos adósságot, amivel jelenleg Budapest rendelkezik, jelentős adósságállománynak tart, nem eltagadva azt, hogy korábban volt egy nagyon komoly adósságkonszolidáció. Szerinte azonban a főváros az elmúlt időszakban igen jelentős mértékben élt a hitelfelvétel lehetőségével, amit az új városvezetésnek kell majd előbb-utóbb törlesztenie. Ezt jobban örültek volna, ha nem kell magukra vállalniuk, tette hozzá Karácsony Gergely a <a href="https://infostart.hu/belfold/2019/11/06/idot-kert-a-kormanytol-karacsony-gergely-az-atletikai-stadion-ugyeben">kormányülésen tett látogatása után</a>.</p>
      <p>
        <i>Nyitókép: MTI/Balogh Zoltán</i>
      </p>
      <p>
        <b>Kapcsolódó hang</b>
      </p>
      <p>Karácsony Gergely a szakszervezetek béremelésére</p>
      <figure>
        <audio src="https://infostart.hu/audio/00004/00004ee4b.mp3"/>
      </figure>
      <p> </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/belfold/2019/11/06/idot-kert-a-kormanytol-karacsony-gergely-az-atletikai-stadion-ugyeben"/>
        <a href="https://infostart.hu/belfold/2019/11/06/kiteritette-a-lapjait-parkolasugyben-karacsony-gergely"/>
        <a href="https://infostart.hu/belfold/2019/11/05/karacsony-gergely-zsakmanyt-ne-akarjon-senki"/>
      </related>
    </article>
  </body>
</html>