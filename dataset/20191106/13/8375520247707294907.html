<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/nabu-pidozryuje-klichka-u-derzhavniy-zradi-638120.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T13:01:18+00:00"/>
    <meta property="og:title" content="НАБУ підозрює Кличка у державній зраді"/>
    <meta property="og:description" content="Вищий антикорупційний суд зобов'язав НАБУ відкрити справу проти Віталія Кличка"/>
  </head>
  <body>
    <article>
      <h1>НАБУ підозрює Кличка у державній зраді</h1>
      <address>
        <time datetime="2019-11-06T13:01:18+00:00">06 Nov 2019, 13:01</time>
      </address>
      <h4>Вищий антикорупційний суд зобов'язав НАБУ відкрити справу проти Віталія Кличка</h4>
      <p>Національне антикорупційне бюро України відкрило справу про можливу державну зраду і розкрадання щодо мера Києва Віталія Кличка та його двох заступників.</p>
      <p>Мова йде про можливу держзраду і розкрадання бюджетних коштів при забудові Києва з боку Кличка і його заступників. Про це йдеться у відповіді НАБУ на запит <a href="https://www.rbc.ua/ukr/news/nabu-otkrylo-delo-vozmozhnoy-gosizmene-klichko-1573035477.html">РБК-Україна</a>.</p>
      <p>«Національним антикорупційним бюро України виконано зазначену постанову Вищого антикорупційного суду та внесено відповідні відомості до Єдиного реєстру досудових розслідувань», - сказано в документі.</p>
      <p>Нагадаємо, раніше Вищий антикорупційний суд (ВАКС) <a href="https://glavcom.ua/kyiv/news/nabu-zobovyazali-vidkriti-spravu-proti-klichka-zmi-631494.html">зобов'язав Національне антикорупційне бюро України відкрити кримінальне провадження щодо мера Києва Віталія Кличка</a> за фактом зловживань і розкрадання державних коштів при реконструкції Шулявського моста. </p>
      <p>Заяву про злочин Кличка в НАБУ подали депутати Київради 18 вересня.</p>
      <p>У скарзі в суді один з депутатів зазначає, що НАБУ відмовилося відкривати справу про вчинення Кличком і його підлеглими кримінальних правопорушень, передбачених статтями про зловживання владою або службовим становищем (ст. 364), одержання хабара (ст. 368), привласнення, розтрату майна або заволодіння ним шляхом зловживання службовим становищем (ст. 368-2, 191) Кримінального кодексу.</p>
      <related>
        <a href="https://glavcom.ua/kyiv/news/rekonstrukciya-shulyavskogo-mostu-na-finishniy-pryamiy-u-klichka-obicyayut-vidkriti-do-novogo-roku-638057.html"/>
        <a href="https://glavcom.ua/kyiv/news/perevorot-u-stolici-radnik-klichka-povidomiv-shcho-u-stosunkah-z-ofisom-prezidenta-ogolosheno-peremirya-638018.html"/>
      </related>
    </article>
  </body>
</html>