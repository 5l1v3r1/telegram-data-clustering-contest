<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/u_gazpromi_postavyly_ultymatum_dlya_tranzytnogo_kontraktu_z_ukrainoyu_1684959"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T13:52:00+00:00"/>
    <meta property="og:title" content="У &quot;Газпромі&quot; поставили ультиматум для транзитного контракту з Україною"/>
    <meta property="og:description" content="Голова правління ВАТ &quot;Газпром&quot; Олексій Міллер назвав дві головні умови для укладення нового контракту по транзиту газу з Україною."/>
  </head>
  <body>
    <article>
      <h1>У "Газпромі" поставили ультиматум для транзитного контракту з Україною</h1>
      <address>
        <time datetime="2019-11-06T13:52:00+00:00">06 Nov 2019, 13:52</time>
      </address>
      <p>
        <b>Голова правління ВАТ "Газпром" Олексій Міллер назвав дві головні умови для укладення нового контракту по транзиту газу з Україною.</b>
      </p>
      <p>Про це він заявив під час зустрічі з уповноваженим уряду Німеччини з транзиту газу через Україну Георгом Графом Вальдерзеє, повідомляє <a href="https://www.gazprom.ru/press/news/2019/november/article490844/">пресслужба</a> "Газпрому". </p>
      <p>Зазначається, що Міллер у свою чергу звернув увагу на те, що для нового контракту російській компанії необхідно вирішити ряд своїх завдань. За його словами, першою задачею є врегулювання спорів між "Газпромом" і "Нафтогазом". </p>
      <p>Зокрема, "Газпром" вимагає від України відмовитися від судових позовів і поновити закупівлю російського газу. </p>
      <p>"Це означає взаємну відмову від претензій і припинення судових розглядів між ВАТ "Газпром" і НАК "Нафтогаз України" за контрактами на поставку і транзит російського газу, відновлення балансу комерційних інтересів сторін", – йдеться в повідомленні.</p>
      <p>Також мова йде про скасування рішення Антимонопольного комітету України про накладення на "Газпром" штрафу за зловживання монопольним становищем на ринку транзиту газу України.</p>
      <p>Крім того, "Газпром" пропонує Україні відновити прямі закупівлі російського газу до 2020 року та визначити обсяги таких закупівель.</p>
      <p>Нагадаємо, напередодні <a href="https://zik.ua/news/2019/11/05/nishcho_ne_obhodytsya_ukraini_tak_dorogo_yak_deshevyy_rosiyskyy_gaz__1684317">голова правління НАК "Нафтогаз України" Андрій Коболєв </a>прокоментував пропозиції Росії щодо знижки на газ та обнулення судових претензій між "Газпромом" і "Нафтогазом". Він наголосив, що ніщо не обходиться Україні так дорого, як дешевий російський газ.</p>
      <related>
        <h4>читайте також</h4>
        <a href="https://zik.ua/news/2019/11/04/u_naftogazi_rozkryly_detali_zustrichnogo_pozovu_do_gazpromu_v_stokgolmi_1683341"/>
        <a href="https://zik.ua/news/2019/10/28/zhodnyh_ofitsiynyh_propozytsiy_pro_vregulyuvannya_vidkrytyh_pytan_rosiyska_1678315"/>
        <a href="https://zik.ua/news/2019/10/03/naftogaz_vysunuv_dekilka_vymog_do_gazpromu_1659977"/>
        <a href="https://zik.ua/news/2019/07/26/ministr_energetyky_rf_zayavyv_shcho_rosiya_zaproponuvala_ukraini_prodovzhyty_na_1614217"/>
      </related>
    </article>
  </body>
</html>