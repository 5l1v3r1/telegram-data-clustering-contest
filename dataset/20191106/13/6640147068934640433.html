<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/normal-people-le-ultime-novita-dal-set-blindato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T13:15:00+00:00"/>
    <meta property="og:title" content="Normal People: le ultime novità dal set blindato"/>
    <meta property="og:description" content="Aumenta l'attesa per il rilassio di Normal Pople, la serie tv tratta dal best-seller di Sally Rooney"/>
  </head>
  <body>
    <article>
      <h1>Normal People: le ultime novità dal set blindato</h1>
      <address><time datetime="2019-11-06T13:15:00+00:00">06 Nov 2019, 13:15</time> by <a rel="author">Mariagrazia Veccaro</a></address>
      <p>Grandi novità su<i> Normal People,</i> la<b> nuova serie</b> prodotta da Hulu e BBC e tratta dal best-seller della scrittrice irlandese Sally Rooney.</p>
      <p>La serie è stata adattata dalla stessa Rooney, accompagnata dagli sceneggiatori Alice Birch e Mark O’Rowe, mentre Lenny Abrahamson (<i>Room) </i>dirigerà i primi episodi e l’acclamata regista Hettie McDonald gli ultimi sei, per un totale di<b> 12 episodi</b>.</p>
      <p>La<a href="https://www.tomshw.it/culturapop/la-guerra-dei-mondi-diventa-una-serie-tv-per-bbc-ecco-il-primo-trailer/"> BBC</a> ha da poco rivelato non solamente alcune località dove si svolgeranno le riprese, come l’<b>Irlanda e </b>l’<b>Italia</b>, ma anche il cast che vedrà per protagonisti principali Daisy Edgar Jones nel ruolo di Marianne e Paul Mescal in quello di Connell.</p>
      <p>Per chi non avesse letto il libro<a href="https://tvseriesfinale.com/tv-show/normal-people-hulu-releases-first-look-photos-for-series-based-on-sally-rooney-novel/#respond">, Hulu</a> ha rilasciato un comunicato stampa in merito alla trama dello show:</p>
      <blockquote>
        <i>Normal People segue il tenero ma complicato rapporto di Marianne e Connell dalla fine delle loro giornate scolastiche nella piccola città ad ovest dell’Irlanda ai loro anni di laurea al Trinity College. A scuola, lui è benvoluto e popolare mentre lei è sola, orgogliosa e intimidatoria. Ma tra i due cresce una strana e indelebile connessione che entrambi sono però determinati a nascondere. Un anno dopo, entrambi studiano a Dublino e i ruoli si ribaltano: Marianne è ammirata e ricercata, Connell è diventato timido e incerto. Che succederà?</i>
      </blockquote>
      <figure>
        <img src="https://www.tomshw.it/images/images/2019/11/normal-people-60889.768x432.jpg"/>
      </figure>
      <p>Brady Lagman di <a href="https://www.esquire.com/entertainment/tv/a29639797/normal-people-tv-adaptation-bbc-hulu-sally-rooney-details/">Esquire</a> ha visitato il blindatissimo set di <i>Normal People</i> ed è riuscito ad incontrare Emma Norton, uno dei produttori della serie, che gli ha confessato le difficoltà nelle ricerche per dare un volto a Marianne, fino all’arrivo della Jones:</p>
      <blockquote>
        <i>Avevamo bisogno di trovare qualcuno che a scuola non fosse attraente e che le persone prendessero in giro. Quindi abbiamo dovuto essere in grado di trovare in Daisy una sorta di stranezza contro cui le persone potevano reagire. </i>
      </blockquote>
      <p>In attesa del rilascio ufficiale di <i>Normal People</i>, previsto per la <b>primavera del 2020</b>, i fan del best-seller possono stare tranquilli: Sally Rooney ha affermato che la serie è così<b> simile al libro</b> da avere avuto l’impressione, durante le riprese, di “trovarsi all’interno della sua testa”!</p>
      <blockquote>Vi siete persi la lettura di<i> Normal People</i>, il libro cult dei <i>Millennial</i>? <a href="https://toms.it/YWISh">Cliccate qui</a>.</blockquote>
    </article>
  </body>
</html>