<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/usta-oyuncudan-kotu-haber-hastaneye-kaldirildi-214324h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T13:33:59+00:00"/>
    <meta property="og:title" content="Usta oyuncudan kötü haber! Hastaneye kaldırıldı"/>
    <meta property="og:description" content="Türk sinemasının unutulmaz oyuncularından Kayhan Yıldızoğlu hastaneye kaldırıldı. 82 yaşındaki oyuncunun sağlık durumuyla ilgili henüz bir açıklama yapılmadı."/>
  </head>
  <body>
    <article>
      <h1>Usta oyuncudan kötü haber! Hastaneye kaldırıldı</h1>
      <h2>Türk sinemasının unutulmaz oyuncularından Kayhan Yıldızoğlu hastaneye kaldırıldı. 82 yaşındaki oyuncunun sağlık durumuyla ilgili henüz bir açıklama yapılmadı.</h2>
      <address>
        <time datetime="2019-11-06T13:33:59+00:00">06 Nov 2019, 13:33</time>
      </address>
      <p>82 yaşındaki usta oyuncu Kayhan Yıldızoğlu hastaneye kaldırıldı.</p>
      <p>Snob Magazin'in özel haberine göre; Türk sinema tarihinde pek çok filmde boy gösteren Kayhan Yıldızoğlu, yüksek ateş nedeniyle Şişli Hamidiye Etfal Eğitim ve Araştırma Hastanesi'ne tedavi görüyor.</p>
      <p>Daha önce yaptığı açıklamasında usta oyuncu yaşadığı zorlukları dile getirmişti ve şunları söylemişti: "83 yaşındayım, halen çalışmaya devam ediyorum. Oyunculuk aşkı falan bitti ama ihtiyaçlarımı karşılamak için çalışmam gerekiyor. Ayaklarımda sağlık sorunlarım var ama geçecek."<br/> </p>
      <figure>
        <img src="https://imgrosetta.mynet.com/file/11362546/640xauto.jpg"/>
      </figure>
      <p>
        <b>KAYHAN YILDIZOĞLU KİMDİR?</b>
      </p>
      <p>Türk sinema tarihinde birçok filmde boy gösteren Kayhan Yıldızoğlu, 1966 yılından bu yana birçok film ve dizide yer almıştır. Kurtlar Vadisi Pusu, Akasya Durağı, Çiçek Taksi, Selena gibi bir dönemin popüler dizilerinde boy gösteren Kayhan Yıldızoğlu, Eşkıya, Kara Murat, Keloğlan gibi filmlerde de rol almıştır.<br/> </p>
      <figure>
        <img src="https://imgrosetta.mynet.com/file/11362523/640xauto.jpg"/>
      </figure>
      <p> </p>
      <p>Kayhan Yıldızoğlu, 26 Aralık 1936 tarihinde İstanbul'da dünyaya gelmiştir. İlk filmini 1966 yılında çeviren Yıldızoğlu, Türk Sineması'nda genellikle rahip, doktor, komiser, profesör, haydut, eşkıya vb. yardımcı rollerde oynamıştır. Yıldızoğlu 150'nin üstünde filimde rol almış, ayrıca televizyon dizilerinde oynamıştır. Kanal D'de yayınlanan Kurtlar Vadisi Pusu dizisinde Yüce Majeste lakaplı bir rolü canlandırmıştır.</p>
      <p>Kayhan Yıldızoğlu, kendisi gibi sinema sanatçısı olan Suna Yıldızoğlu ile bir evlilik yaşamıştır.</p>
    </article>
  </body>
</html>