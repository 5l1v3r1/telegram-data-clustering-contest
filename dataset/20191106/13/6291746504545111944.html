<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/fabiola-gianotti-cern-2/"/>
    <meta property="og:site_name" content="Il Post"/>
    <meta property="article:published_time" content="2019-11-06T13:38:53+00:00"/>
    <meta property="og:title" content="Fabiola Gianotti è stata scelta come direttrice generale del CERN per un secondo mandato"/>
    <meta property="og:description" content="La scienziata italiana Fabiola Gianotti è stata scelta come direttrice generale del CERN per un secondo mandato. L'incarico, deciso oggi dal Consiglio del CERN, sarà formalizzato a dicembre e il secondo mandato quinquennale di Gianotti inizierà l'1 gennaio del 2021. Gianotti è la prima direttrice del CERN ad essere"/>
  </head>
  <body>
    <article>
      <h1>Fabiola Gianotti è stata scelta come direttrice generale del CERN per un secondo mandato</h1>
      <address>
        <time datetime="2019-11-06T13:38:53+00:00">06 Nov 2019, 13:38</time>
      </address>
      <p>La scienziata italiana Fabiola Gianotti<a href="https://home.cern/news/press-release/cern/cern-council-appoints-fabiola-gianotti-second-term-office-cern-director"> è stata scelta come direttrice generale del CERN per un secondo mandato</a>. L’incarico, deciso oggi dal Consiglio del CERN, sarà formalizzato a dicembre e il secondo mandato quinquennale di Gianotti inizierà l’1 gennaio del 2021. Gianotti è la prima direttrice del CERN ad essere nominata per due mandati consecutivi.</p>
      <figure>
        <iframe data-src="https://twitter.com/CERNpress/status/1192013947496472576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il CERN di Ginevra (Svizzera), ovvero l’Organizzazione Europea per la Ricerca Nucleare, è il più grande laboratorio al mondo dedicato allo studio della fisica delle particelle. La convenzione che istituì il centro di ricerca fu firmata il 29 settembre del 1954 dai 12 paesi fondatori, Italia compresa, e oggi è gestito grazie alla collaborazione di 20 stati membri e alcuni osservatori, compresi paesi non europei.</p>
    </article>
  </body>
</html>