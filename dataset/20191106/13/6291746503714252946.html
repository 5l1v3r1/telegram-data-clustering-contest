<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/jerash-giordania-attacco/"/>
    <meta property="og:site_name" content="Il Post"/>
    <meta property="article:published_time" content="2019-11-06T13:24:00+00:00"/>
    <meta property="og:title" content="Otto persone, tra cui quattro turisti, sono state ferite in un attacco a Jerash, in Giordania"/>
    <meta property="og:description" content="Otto persone, tra cui quattro turisti stranieri e la loro guida, sono state ferite in un attacco a Jerash, in Giordania. Al Jazeera dice che l'assalitore è stato arrestato dalla polizia e che nessuno per ora ha rivendicato l'attacco, di cui non si conoscono le motivazioni. L'attacco è avvenuto nei pressi dell'antico"/>
  </head>
  <body>
    <article>
      <h1>Otto persone, tra cui quattro turisti, sono state ferite in un attacco a Jerash, in Giordania</h1>
      <address>
        <time datetime="2019-11-06T13:24:00+00:00">06 Nov 2019, 13:24</time>
      </address>
      <p>Otto persone, tra cui quattro turisti stranieri e la loro guida, <a href="https://www.aljazeera.com/news/2019/11/tourists-stabbed-jordanian-city-jerash-191106111549479.html">sono state ferite</a> in un attacco a Jerash, in Giordania. <i>Al Jazeera </i>dice che l’assalitore è stato arrestato dalla polizia e che nessuno per ora ha rivendicato l’attacco, di cui non si conoscono le motivazioni. L’attacco è avvenuto nei pressi dell’antico ippodromo romano di Jerash, un sito archeologico molto popolare tra i turisti (Jerash sorge dove si trovava l’antica città romana Gerasa, di cui ci sono ancora molti resti). Quattro feriti sono di nazionalità giordana, tre sono messicani, uno è svizzero. Il <i>Guardian</i> <a href="https://www.theguardian.com/world/2019/nov/06/jordan-attack-foreign-tourists-among-several-stabbed-in-jerash">cita alcuni testimoni </a>secondo cui l’assalitore era armato con un coltello o con un machete. <i>Al Jazeera </i>dice che nessuno è stato ferito in modo grave e che tutte le persone ferite sono state portate in un ospedale locale per essere medicate. Jerash si trova a circa 50 chilometri dalla capitale giordana Amman.</p>
    </article>
  </body>
</html>