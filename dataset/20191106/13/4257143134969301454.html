<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/06/sulyos-allapotban-korhazba-vittek-catherine-deneuve-ot"/>
    <meta property="og:site_name" content="infostart"/>
    <meta property="article:published_time" content="2019-11-06T13:26:00+00:00"/>
    <meta property="og:title" content="Súlyos állapotban kórházba vitték Catherine Deneuve-öt"/>
    <meta property="og:description" content="Állapotának részleteivel kapcsolatban teljes hírzárlat van."/>
  </head>
  <body>
    <article>
      <h1>Súlyos állapotban kórházba vitték Catherine Deneuve-öt</h1>
      <address><time datetime="2019-11-06T13:26:00+00:00">06 Nov 2019, 13:26</time> by <a rel="author">Infostart</a></address>
      <h3>Állapotának részleteivel kapcsolatban teljes hírzárlat van.</h3>
      <p>Kedd éjszaka rosszul lett Catherine Deneuve, a Le Parisien szerint kórházba is vitték - szúrta ki a <a href="https://hvg.hu/kultura/20191106_Catherine_Deneuve_korhaz?fbclid=IwAR2YWC-LkkcDwrTM5gY6ad949V79yiMKBg5ZbjI1XBv9xJ65Z0qgUpg65Vs">HVG.hu</a>.</p>
      <p>Annyit még tudni, hogy a 76 éves színésznő Párizsban van, állapota súlyos, amit híradások szerint túlterheltség idézett elő.</p>
      <p>Az idősödő díva ezekben a napokban is aktívan forgatott, idén három filmje jött ki, és karácsonykor jelentkezik egy negyedikkel is.</p>
      <p>Szeptemberben egy interjúban azt mondta, a gének tartják formában, kimeríthetetlen energiaforrása mások mellett 108. életévéhez közelítő édesanyja és nővérei.</p>
      <p>
        <i>Nyitókép: MTI/EPA/ANSA/Claudio Onorati</i>
      </p>
    </article>
  </body>
</html>