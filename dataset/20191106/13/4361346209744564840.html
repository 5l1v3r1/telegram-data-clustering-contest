<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/elkepeszto-egy-keteves-gyerek-szintjen-kepes-beszelni-ez-a-kutya-video/186005"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T13:00:00+00:00"/>
    <meta property="og:title" content="Elképesztő! Egy kétéves gyerek szintjén képes „beszélni” ez a kutya – videó"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Elképesztő! Egy kétéves gyerek szintjén képes „beszélni” ez a kutya – videó</mark>
      </h1>
      <address><time datetime="2019-11-06T13:00:00+00:00">06 Nov 2019, 13:00</time> by <a rel="author">Bors</a></address>
      <p>Bizonyára a legtöbb gazdi fejében megfordult már, hogy imádott kedvence fejében olykor mégis mi járhat. Egy amerikai logopédus megtalálta a módját, hogy rájöjjön, Stella nevű kutyája mit szeretne mondani.</p>
      <figure>
        <embed-post data-src="https://www.instagram.com/p/B0bjh2QBfbT" data-service="Instagram"/>
      </figure>
      <p>A 26 éves Christina Hunger megalkotott egy olyan táblát, amelyen számos gomb található: mindegyikük egy-egy kifejezést hallat, ha megnyomják. A táblán olyan szavak találhatók mint „<i>kint</i>”, „<i>boldog</i>”, „<i>akarok</i>”, „<i>gyere</i>”, „<i>nézd</i>”, „<i>séta</i>” vagy „<i>labda</i>”. A beszédterápia segítségével a másfél éves Stella mostanra képes kifejezni érzelmeit és vágyait a gombokon keresztül.</p>
      <p>– Mindig meglepő, egyben sokkoló, ami történik. Minden nap egyre izgalmasabb dolgokat „mond”. Szavait egy kétéves gyermek szintjének megfelelően kombinálja – nyilatkozta a logopédus.</p>
      <p>Első pillantásra a külső szemlélő könnyedén ráfoghatná a jelenségre, hogy a kutyus random gombokat nyomkod, ám Hunger videókkal támasztja alá állítását.</p>
      <figure>
        <embed-post data-src="https://www.instagram.com/p/B4QAxF1ht3K" data-service="Instagram"/>
      </figure>
      <p>Ebben a videóban Stella egymás után nyomja meg a „<i>boldog</i>”, „<i>labda</i>”, „<i>akarok</i>” és „<i>kint</i>” szavakat, jelezvén, hogy ő most boldog, és ki akar menni a szabadba labdázni.</p>
      <figure>
        <embed-post data-src="https://www.instagram.com/p/B4NWYllBABw" data-service="Instagram"/>
      </figure>
      <p>Itt pedig az első videóban a „<i>gyere</i>” és a „<i>játszani</i>” szavakat nyomja meg a kutya, mire gazdája azt válaszolja, hogy majd evés után játszanak. Jobbra kattintva a második videóban Stella egymás után nyomja a „<i>kint</i>”, a „<i>játszani</i>” és a „<i>szeretlek</i>” szavakat.</p>
      <p>(<a href="https://www.unilad.co.uk/animals/dog-learning-to-talk-by-using-a-custom-soundboard-similar-to-2-year-old/?source=facebook&amp;fbclid=IwAR3GOIhvaww_8-DjFRUB9yizFpoyI3KT04aPjpEdViPWBYhph40MU2nCjKg">via</a>)</p>
    </article>
  </body>
</html>