<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-lavu-pidsudnih-syade-zatrimaniy-na-habari-posadovec-podatkovoji-kijivshchini-638125.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T13:18:45+00:00"/>
    <meta property="og:title" content="На лаву підсудних сяде затриманий на хабарі посадовець податкової Київщини"/>
    <meta property="og:description" content="Справу розглядатиме Ірпінський міський суд"/>
  </head>
  <body>
    <article>
      <h1>На лаву підсудних сяде затриманий на хабарі посадовець податкової Київщини</h1>
      <address>
        <time datetime="2019-11-06T13:18:45+00:00">06 Nov 2019, 13:18</time>
      </address>
      <h4>Справу розглядатиме Ірпінський міський суд</h4>
      <p>Прокуратурою Києва направлено до суду обвинувальний акт стосовно начальника відділу Ірпінського управління Державної фіскальної служби у Київській області, викритого у хабарництві.</p>
      <p>Про це <a href="https://www.facebook.com/kyiv.gp.gov.ua/">повідомляє</a> пресслужба прокуратури.</p>
      <p>Податківця затримали у квітні 2019 року під час отримання ним неправомірної вигоди у розмірі 15 тисяч гривень, які він нібито вимагав за не вжиття податкових санкцій до ФОП через невчасно сплачений єдиний податок.</p>
      <p>Наразі досудове розслідування завершено.</p>
      <p>Підозрюваному висунуто обвинувачення в одержанні службовою особою неправомірної вигоди, тобто у вчиненні злочину, передбаченого ч. 3 ст. 368 Кримінального кодексу України.</p>
      <p>Обвинувальний акт скеровано до Ірпінського міського суду Київської області для розгляду по суті.</p>
      <p>Нагадаємо, столичною прокуратурою разом зі слідчими Головного управління Нацполіції у Києві <a href="https://glavcom.ua/kyiv/news/likarya-kijivskogo-oblasnogo-onkodispanseru-zatrimano-na-habari-u-2-tis-637881.html">викрито на отриманні неправомірної вигоди лікаря Київського обласного онкологічного диспансеру.</a></p>
      <p>Нещодавно Служба безпеки України <a href="https://glavcom.ua/kyiv/news/sbu-vikrila-kerivnikiv-institutu-shalimova-na-vimaganni-desyatkiv-tisyach-dolariv-za-operaciji-629902.html">викрила заступника директора Інституту Шалімова Олега Котенка на хабарі у $20 тисяч</a>.</p>
      <p>Голосіївський райсуд Києва <a href="https://glavcom.ua/country/criminal/sud-vidpistiv-pid-domashniy-aresht-zatrimanogo-na-habari-likarya-institutu-shalimova-630295.html">відпустив лікаря під нічний домашній арешт.</a> За рішенням суду Котенко зобов'язаний не залишати будинок в період з 21:00 до 7:00. Запобіжний захід буде діяти до 1 грудня 2019 року.</p>
      <p>Водночас суд задовольнив клопотання прокурора про відсторонення Котенка з посади завідуючого відділенням на час досудового розслідування. Однак він може здійснювати діяльність як лікар: надавати медичну допомогу і брати участь в операціях.</p>
      <related>
        <a href="https://glavcom.ua/kyiv/news/likarya-kijivskogo-oblasnogo-onkodispanseru-zatrimano-na-habari-u-2-tis-637881.html"/>
        <a href="https://glavcom.ua/news/za-direktora-lisgospu-piymanogo-na-habari-vnesli-zastavu-u-mayzhe-5-mln-637843.html"/>
        <a href="https://glavcom.ua/kyiv/news/pered-sudom-postane-slidchiy-kijivskoji-policiji-shcho-pogoriv-na-habari--637057.html"/>
      </related>
    </article>
  </body>
</html>