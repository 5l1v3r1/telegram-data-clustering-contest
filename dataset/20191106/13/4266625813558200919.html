<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/uryad_avstrii_vydilyt_milyon_ievro_na_dopomogu_meshkantsyam_donbasu_i_1684917"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T13:29:00+00:00"/>
    <meta property="og:title" content="Уряд Австрії виділив мільйон євро на допомогу мешканцям Донбасу і розмінування"/>
    <meta property="og:description" content="Уряд Австрії вирішив надати 500 тисяч євро Міжнародному комітету Червоного Хреста (МКЧХ) і ще 500 тисяч євро австрійським неурядовим організаціям для пом'якшення надзвичайної ситуації в кризових регіонах України."/>
  </head>
  <body>
    <article>
      <h1>Уряд Австрії виділив мільйон євро на допомогу мешканцям Донбасу і розмінування</h1>
      <address>
        <time datetime="2019-11-06T13:29:00+00:00">06 Nov 2019, 13:29</time>
      </address>
      <p>
        <b>Уряд Австрії вирішив надати 500 тисяч євро Міжнародному комітету Червоного Хреста (МКЧХ) і ще 500 тисяч євро австрійським неурядовим організаціям для пом'якшення надзвичайної ситуації в кризових регіонах України.</b>
      </p>
      <p>Про це повідомляє австрійське агентство <a href="https://www.ots.at/">АРА</a>. </p>
      <p>"Австрія підтримує Україну в кризі, яка триває вже більше п'яти років. Виділивши 1 мільйон євро, ми хочемо полегшити доступ гуманітарної допомоги і підтримати операції з розмінування в конфліктних регіонах", –заявив міністр закордонних справ Александр Шалленберг.</p>
      <p>Зазначається, що в рамках своєї діяльності з надання надзвичайної допомоги австрійські неурядові організації забезпечують цивільне населення предметами першої необхідності і надають медичну допомогу, психосоціальну підтримку та юридичні консультації.</p>
      <p>Крім того, цивільне населення стикається з постійною загрозою протипіхотних мін.<br/>"Австрія послідовно виступає за розмінування та знищення протипіхотних наземних мін, які завдають величезних страждань цивільному населенню і перешкоджають розвитку і відновленню", – додав Шалленберг.</p>
      <p>У свою чергу у Міністерстві закордонних справ подякували Автрії за надану допомогу.</p>
      <p>"Дякуємо уряду Австрії за новий транш гуманітарної допомоги в розмірі 1 млн євро на щоденну підтримку жителів сходу України та на розмінування Донбасу" - сказано у повідомленні, опублікованому в Twitter.</p>
      <p><a href="https://zik.ua/news/2019/11/04/komanduvach_oos_pislya_vidvedennya_viysk_stvoryuietsya_ne_sira_zona_a_rayon_1683371">Нагадаємо,</a> раніше у штабі ООС заявили, що розведення військ не можна вважати відступом української армії, а після відведення створюється не "сіра зона", а район безпеки.</p>
      <p>
        <b>
          <i>Читайте більше новин на тему: <a href="https://zik.ua/tag/viyna_na_donbasi">війна на Донбасі</a></i>
        </b>
      </p>
      <related>
        <h4>читайте також</h4>
        <a href="https://zik.ua/news/2019/10/30/putin_zayavyv_shcho_zelenskyy_ne_shozhyy_na_ukrainskogo_natsionalista_1680233"/>
        <a href="https://zik.ua/news/2019/10/29/pidsumky_roboty_tkg_vidkryly_shlyah_do_zustrichi_v_normandskomu_formati__1679119"/>
        <a href="https://zik.ua/news/2019/10/29/zelenskyy_prokomentuvav_pochatok_rozvedennya_syl_v_zolotomu_1679023"/>
        <a href="https://zik.ua/news/2019/10/26/u_rf_vidreaguvaly_na_notu_protestu_mzs_ukrainy_1676861"/>
      </related>
    </article>
  </body>
</html>