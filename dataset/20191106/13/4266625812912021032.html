<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/borodyanskyy_maie_namir_initsiyuvaty_vvedennya_kryminalnoi_vidpovidalnosti_dlya_1684947"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T13:41:00+00:00"/>
    <meta property="og:title" content="Бородянський має намір ініціювати введення кримінальної відповідальності для журналістів"/>
    <meta property="og:description" content="Міністр культури, молоді і спорту Володимир Бородянський має намір ініціювати введення кримінальної відповідальності за маніпуляцію інформацією."/>
  </head>
  <body>
    <article>
      <h1>Бородянський має намір ініціювати введення кримінальної відповідальності для журналістів</h1>
      <address>
        <time datetime="2019-11-06T13:41:00+00:00">06 Nov 2019, 13:41</time>
      </address>
      <p>
        <b>Міністр культури, молоді і спорту Володимир Бородянський має намір ініціювати введення кримінальної відповідальності за маніпуляцію інформацією.</b>
      </p>
      <p>Про це він повідомив на парламентських слуханнях про безпеку журналістів, передають "<a href="https://ukranews.com/ua/news/664202-kryminalnu-vidpovidalnist-dlya-zhurnalistiv-maye-namir-initsiyuvaty-borodyanskyj">Українські новини</a>".</p>
      <p>"Я можу сказати про те, що відповідальність журналіста за неправдиву або маніпулятивну інформацію також має бути посилена", - зазначив Бородянський.</p>
      <p>При цьому він додав, що буде ініціювати реєстрацію законопроєкту про відповідні зміни в адміністративний і кримінальний кодекс. </p>
      <p>"Про поняття і критерії про маніпуляції громадською думкою, маніпуляції суспільною свідомістю і введення як адміністративної, так і кримінальної відповідальності за маніпулювання, замовлення такого маніпулювання, за здійснення такого маніпулювання", - перелічив міністр, резюмувавши, що межа між свободою слова і маніпуляцією тонка, а держава має знайти баланс між свободою слова та захистом від маніпуляцій.</p>
      <p>Нагадаємо, сьогодні на вимогу НСЖУ Верховна Рада зібралася на парламентські слухання з безпеки журналістів.</p>
      <p>Раніше Міжнародна федерація журналістів включила Україну <a href="https://zik.ua/news/2019/11/05/ukraina_potrapyla_do_top5_nebezpechnyh_krain_dlya_zhurnalistiv_1684361">в п'ятірку країн з високим рівнем небезпеки для роботи представників медіа</a>. </p>
      <related>
        <h4>читайте також</h4>
        <a href="https://zik.ua/news/2019/11/06/zelenskyy_sformuvav_radu_z_pytan_svobody_slova_ta_zahystu_zhurnalistiv_1684769"/>
        <a href="https://zik.ua/news/2019/11/05/ukraina_potrapyla_do_top5_nebezpechnyh_krain_dlya_zhurnalistiv_1684361"/>
        <a href="https://zik.ua/news/2019/11/05/napady_na_zhurnalistiv_v_ukraini_1684109"/>
        <a href="https://zik.ua/news/2019/11/04/borodyanskyy_sprostuvav_informatsiyu_shcho_maie_namir_pereymenuvaty_instytut_1683517"/>
      </related>
    </article>
  </body>
</html>