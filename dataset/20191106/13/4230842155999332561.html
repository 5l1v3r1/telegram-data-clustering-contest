<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-shho-vidomo-pro-kuchera-golovu-harkivskoyi-oda/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T13:32:28+00:00"/>
    <meta property="og:title" content="Що відомо про Кучера – голову Харківської ОДА"/>
    <meta property="og:description" content="Олексій Кучер став головою Харківської обласної державної адміністрації. Все, що про нього відомо – читайте в матеріалі Фактів ICTV."/>
  </head>
  <body>
    <article>
      <h1>Що відомо про Кучера – голову Харківської ОДА</h1>
      <address>
        <time datetime="2019-11-06T13:32:28+00:00">06 Nov 2019, 13:32</time>
      </address>
      <p>Олексій Кучер став головою Харківської обласної державної адміністрації. Все, що про нього відомо – читайте в матеріалі Фактів ICTV.</p>
      <p>Олексій Кучер призначений головою Харківської ОДА. Відповідного указу поки немає, але президент Володимир Зеленський представив його на посаді під час свого візиту в Харків.</p>
      <p>
        <b>Біографія Олексія Кучера</b>
      </p>
      <p>Олексію Кучеру 34 роки. Він народився 23 березня 1985 року в селі Новорайськ Бериславського району Херсонської області.</p>
      <p>Навчався в Харківському педагогічному університеті імені Сковороди за спеціальністю Фізичне виховання, а після в Національному юридичному університеті імені Ярослава Мудрого за спеціальністю Правознавство.</p>
      <p>До серпня 2019 року Кучер працював адвокатом і жив у Харкові.</p>
      <p>Одружений на Вікторії Кучер. У пари є дві дочки – Амелія і Стефанія.</p>
      <p><b>Читайте:</b> <a href="https://fakty.com.ua/ua/ukraine/20191106-kucher-pryznachenyj-novym-golovoyu-harkivskoyi-oda/">Кучер призначений новим головою Харківської ОДА</a></p>
      <p>На виборах обраний від партії Слуга народу в мажоритарному окрузі №179 в Харківській області (набрав 50,61% голосів). У парламенті очолює підкомітет з питань організації та діяльності адвокатури, органів надання правової допомоги Комітету з питань правової політики.</p>
      <p>Працюючи юристом, брав участь у резонансних справах – захищав скандального харківського суддю Сергія Лазюка, якого затримали на хабарі. Також захищав Володимира Литвина у справі про закупівлю за завищеною ціною Міністерством внутрішніх справ 5 тис. рюкзаків для Нацгвардії.</p>
      <p>Нагадаємо, 8 жовтня Олексій <a href="https://fakty.com.ua/ua/ukraine/20191008-nardep-kucher-podav-deklaratsiyu-yak-kandydat-na-glavu-harkivskoyi-oda/">Кучер подав електронну декларацію про доходи за 2018 рік</a> як кандидат на посаду голови Харківської ОДА.</p>
    </article>
  </body>
</html>