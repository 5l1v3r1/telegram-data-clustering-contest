<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/kriviy-rig-metkombinat-amkr-otrimaye-1-8-mlrd-na-modernizaciyu-novini-ukrajini-50051950.html"/>
    <meta property="og:site_name" content="НВ"/>
    <meta property="article:published_time" content="2019-11-06T13:23:00+00:00"/>
    <meta property="og:title" content="АрселорМіттал Кривий Ріг отримає $1,8 млрд інвестицій за п’ять років"/>
    <meta property="og:description" content="Компанія ArcelorMittal з моменту покупки витратила на модернізацію комбінату в Кривому Розі $4,4 млрд, — топ-менеджер."/>
  </head>
  <body>
    <article>
      <h1>АрселорМіттал Кривий Ріг отримає $1,8 млрд інвестицій за п’ять років</h1>
      <h2>Компанія ArcelorMittal з моменту покупки витратила на модернізацію комбінату в Кривому Розі $4,4 млрд, — топ-менеджер.</h2>
      <address>
        <time datetime="2019-11-06T13:23:00+00:00">06 Nov 2019, 13:23</time>
      </address>
      <p>У найближчі п’ять років компанія ArcelorMittal планує вкласти в модернізацію виробництва на гірничо-металургійному комбінаті <a href="https://nv.ua/ukr/tags/arselor-mittal-krivoj-roh.html">АрселорМіттал Кривий Ріг</a> $1,8 млрд. Про це заявив заступник генерального директора АМКР Олександр Іванов, повідомляє прес-служба компанії.</p>
      <p>«Компанія ArcelorMittal інвестувала в купівлю підприємства $4,8 млрд, а в модернізацію виробництва — $4,4 млрд. Ще $1,8 млрд будуть вкладені в найближчі п’ять років», — сказав він.</p>
      <p>За словами Іванова, особливу ставку підприємство робить на зміни в агломераційному виробництві, на яке припадає близько 70% викидів в атмосферу.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/352/original/9c3906fd2b9dcc08224b59c9adc29e8d.png?stamp=1&amp;q=85&amp;w=115"/>
      </figure>
      <p>Артем Ільїн<br/>Добровільний примус: про що каже історія між СБУ і ArcelorMittal</p>
      <p>«Ми змінили своє попереднє рішення і замість реконструкції аглофабрики вирішили побудувати фабрику огрудкування. Це дозволить нам закрити не одну застарілу аглофабрику, а дві, знизити викиди не на 38%, а на 54%. Іншими словами, ми вибрали кращий екологічний проект. Для цього був отриманий кредит від Європейського банку реконструкції та розвитку на 350 млн євро», — розповів Іванов.</p>
      <p>За його словами, буде продовжена і реконструкція другої аглофабрики вартістю $170 млн. З шести агломашин три вже оновлені, на черзі четверта. Весь проект буде завершений до кінця 2021 року.</p>
      <p>Раніше повідомлялося, що <a href="https://nv.ua/ukr/biz/markets/arselormittal-kriviy-rig-kompaniya-vpershe-viplatit-dividendi-novini-ukrajini-50047306.html">АМКР вперше за 12 років виплатить дивіденди акціонерам</a>.</p>
    </article>
  </body>
</html>