<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/daniela-gramaticescu-partener-nndkp-litigii-contribuabilul-se-poate-apara-in-fata-acuzatiilor-de-abuz-fiscal-invocand-drepturile-conferite-de-legile-romane-sau-de-drepturile-fundamentale-18548198"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T13:43:22+00:00"/>
    <meta property="og:title" content="Daniela Gramaticescu, partener, NNDKP Litigii: Contribuabilul se poate apăra în faţa acuzaţiilor de abuz fiscal invocând drepturile conferite de legile române sau de drepturile fundamentale"/>
    <meta property="og:description" content="Conferinţa ZF/ NNDKP LEGAL &amp; TAX, ediţia a II-a"/>
  </head>
  <body>
    <article>
      <h1>Daniela Gramaticescu, partener, NNDKP Litigii: Contribuabilul se poate apăra în faţa acuzaţiilor de abuz fiscal invocând drepturile conferite de legile române sau de drepturile fundamentale</h1>
      <address><time datetime="2019-11-06T13:43:22+00:00">06 Nov 2019, 13:43</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Conferinţa ZF/ NNDKP LEGAL &amp; TAX, ediţia a II-a</p>
      <p>Un contribuabil se poate apăra în faţa acuzaţiilor de abuz fiscal prin intermediul drepturilor conferite de legile române sau de drepturile fundamentale, arată atenţia Daniela Gramaticescu, partener, NNDKP Litigii, în cadrul Conferinţei ZF/ NNDKP LEGAL &amp; TAX, ediţia a II-a.</p>
      <p>„Dacă vorbim despre cum se poate apăra contribuabilul invocând drepturile conferite de legile române sau de drepturile fundamentale, vedem în primul rând, într-un caz de la Iaşi din 2019, obligaţia motivării deciziei prin care se reţine un abuz fiscal, aplicaţie a principiului statului de drept, dreptului la bună administrare, interzicerii excesului de putere, obligaţiei constituţionale a autorităţilor de a asigura informareacorectă a cetăţenilor asupra problemelor de interes personal ale acestora. Legiuitorul a simţit nevoia să reglementeze în acest context şi prin asta a impus o rigoare excesivă atunci când vorbeşte de abuz fiscal”, spune Daniela Gramaticescu, partener NNDKP Litigii.</p>
      <p>Al doilea mod prin care se poate apăra contribuabilul ţine de „obligaţia organului fiscal de a da eficienţă principiului prevalenţei economicului asupra juridicului”.</p>
      <p>„Poate constitui temei al limitării abuzului autorităţii de formalismul fiscal, conform hotărârii nr. 526/2019 a Curţii de Apel Bucureşti”, adaugă ea.</p>
      <p>În continuare, celelalte două puncte prin care contribuabilul se poate apăra ţin de sarcina probei în contextul faptic pretins de abuz fiscal, care revine în totalitate organului fiscal, şi interdicţia prezumţiei de fraudă.</p>
      <p>„Prezumţia de fraudă nu este permisă deoarece încalcă principii fundamentale, cerinţa securităţii juridice şi principiul efectivităţii – şi totodată, determină o restricţie nepermisă a libertăţii de stabilire”, explică Gramaticescu.</p>
    </article>
  </body>
</html>