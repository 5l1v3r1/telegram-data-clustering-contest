<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/opublikovano_ugodu_ugodu_z_malayziieyu_pro_nedopushchennya_podviynogo_1684881"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T13:00:00+00:00"/>
    <meta property="og:title" content="Опубліковано угоду між Україною та Малайзією про недопущення подвійного оподаткування"/>
    <meta property="og:description" content="У парламентському виданні &quot;Голос України&quot; опубліковано закон про ратифікацію Угоди між урядом України та урядом Малайзії про уникнення подвійного оподаткування та запобігання податковим ухиленням стосовно податків на доходи та Протоколу до неї."/>
  </head>
  <body>
    <article>
      <h1>Опубліковано угоду між Україною та Малайзією про недопущення подвійного оподаткування</h1>
      <address>
        <time datetime="2019-11-06T13:00:00+00:00">06 Nov 2019, 13:00</time>
      </address>
      <p>
        <b>У парламентському виданні "Голос України" опубліковано закон про ратифікацію Угоди між урядом України та урядом Малайзії про уникнення подвійного оподаткування та запобігання податковим ухиленням стосовно податків на доходи та Протоколу до неї.</b>
      </p>
      <p>Про це йдеться у <a href="http://www.golos.com.ua/edition_archive#">випуску</a> видання від 6 листопада.</p>
      <p>Як зазначається у пояснювальній записці, необхідність укладення цієї Угоди та Протоколу до неї пояснюється тим, що доходи, які виникають в економічних стосунках між резидентами України та Малайзії, підлягають оподаткуванню у подвійній юрисдикції: по-перше, у державі, в якій одержувач доходу є резидентом, по-друге, у державі, в якій здійснюється діяльність, стосовно якої виникає дохід. Тому Угода та Протокол до неї сприятимуть по-перше, уникненню подвійного оподаткування, по-друге, запобіганню ухиленню від сплати податків і, по-третє, взаємному зменшенню податкових перешкод для закордонних інвестицій та торгівлі.</p>
      <p>Раніше <a href="https://zik.ua/news/2019/10/30/rada_ratyfikuvala_ugodu_z_malayziieyu_pro_unyknennya_podviynogo_opodatkuvannya_1679641">повідомлялося</a>, що Верховна Рада ухвалила законопроєкт №0002 про ратифікацію Угоди між Урядом України та Урядом Малайзії про уникнення подвійного оподаткування та запобігання податковим ухиленням стосовно податків на доходи та Протоколу до неї. За це рішення проголосували 333 народних обранців.</p>
      <related>
        <h4>читайте також</h4>
        <a href="https://zik.ua/news/2019/11/04/zelenskyy_pidpysav_ugodu_z_malayziieyu_pro_nedopushchennya_podviynogo_1683361"/>
        <a href="https://zik.ua/news/2019/11/01/ugodu_z_malayziieyu_pro_unyknennya_podviynogo_opodatkuvannya_peredano_na_pidpys_1681847"/>
        <a href="https://zik.ua/news/2019/10/30/rada_ratyfikuvala_ugody_z_velykoyu_brytaniieyu_pro_nedopushchennya_podviynogo_1679665"/>
        <a href="https://zik.ua/news/2019/10/30/rada_ratyfikuvala_ugodu_z_malayziieyu_pro_unyknennya_podviynogo_opodatkuvannya_1679641"/>
      </related>
    </article>
  </body>
</html>