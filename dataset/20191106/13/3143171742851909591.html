<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-la-polizia-sequestra-la-discoteca-officina.html"/>
    <meta property="og:site_name" content="Tempostretto"/>
    <meta property="article:published_time" content="2019-11-06T13:17:37+00:00"/>
    <meta property="og:title" content="Messina, la Polizia sequestra la discoteca “Officina”"/>
    <meta property="og:description" content="Aveva autorizzazione per 300 persone, ce n'erano 1.500"/>
  </head>
  <body>
    <article>
      <h1>Messina, la Polizia sequestra la discoteca “Officina”</h1>
      <address><time datetime="2019-11-06T13:17:37+00:00">06 Nov 2019, 13:17</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Aveva autorizzazione per 300 persone, ce n'erano 1.500</i>
      </p>
      <p>MESSINA – Dieci giorni fa ne era stata disposta la <a href="https://www.tempostretto.it/news/policlinic-party-la-polizia-chiude-la-discoteca-di-via-croce-rossa.html">chiusura per un mese</a>, ora la discoteca “Officina” subisce anche il decreto di sequestro preventivo, emesso dal giudice per le indagini preliminari del Tribunale di Messina. L’hanno eseguito ieri i poliziotti delle Volanti e dell’Ufficio Polizia Amministrativa e Sociale, che hanno anche denunciato il titolare dell’attività, per apertura abusiva di luoghi di pubblico spettacolo o intrattenimento.</p>
      <p>Il provvedimento arriva dopo le indagini svolte a seguito di una serie di episodi accaduti ad ottobre, su tutti il <a href="https://www.tempostretto.it/news/policlinic-party-11-ragazzi-ubriachi-finiscono-in-ospedale.html">Policlinic Party</a>, quando le forze dell’ordine sono intervenute e “hanno accertato che non venivano rispettate le prescrizioni dell’Autorità a tutela della sicurezza pubblica, creando un grave rischio per l’incolumità delle persone presenti”.</p>
      <p><b>Nonostante una licenza per 300 persone, “il titolare aveva consentito l’accesso al locale a 1.500 persone</b>, usando anche un soppalco – attrezzato con tavoli e divanetti – fisicamente interdetto al pubblico. Inoltre, la somministrazione delle bevande alcoliche, non autorizzata da licenza comunale, avveniva in modo incontrollato e diffuso”.</p>
      <p>Riscontrata anche “l’assenza degli estintori”, mentre c’erano solo due addetti antincendio invece che tre, come prescritto dal provvedimento del questore”.</p>
      <slideshow>
        <figure>
          <img src="https://www.tempostretto.it/wp-content/uploads/2019/11/officina-1.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/officina-2.jpg"/>
        </figure>
      </slideshow>
      <h3>Articoli correlati</h3>
    </article>
  </body>
</html>