<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttarakhand/story-mere-yuwa-meri-shan-youth-conference-in-almora-uttarakhand-2835242.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T13:47:03+00:00"/>
    <meta property="og:title" content="मेरे युवा, मेरी शान: उत्तराखंड के कल पर अल्मोड़ा में आज मंथन करेंगे युवा"/>
    <meta property="og:description" content="उत्तराखंड के कल यानी भविष्य को लेकर अल्मोड़ा में आज युवा मंथन करेंगे। प्रदेश सरकार और आपके अपने प्रिय समाचार पत्र &amp;lsquo;हिन्दुस्तान&amp;rsquo; की ओर से आयोजित युवा सम्मेलन &amp;lsquo;मेरे युवा, मेरी..."/>
  </head>
  <body>
    <article>
      <h1>मेरे युवा, मेरी शान: उत्तराखंड के कल पर अल्मोड़ा में आज मंथन करेंगे युवा</h1>
      <address><time datetime="2019-11-06T13:47:03+00:00">06 Nov 2019, 13:47</time> by <a rel="author">कार्यालय संवाददाता,अल्मोड़ा</a></address>
      <p>उत्तराखंड के कल यानी भविष्य को लेकर अल्मोड़ा में आज युवा मंथन करेंगे। प्रदेश सरकार और आपके अपने प्रिय समाचार पत्र ‘हिन्दुस्तान’ की ओर से आयोजित युवा सम्मेलन ‘मेरे युवा, मेरी शान’ के तहत प्रदेशभर से जुट रहे युवाओं से प्रदेश की ज्वलंत समस्याओं पर रायशुमारी के साथ सुझाव भी लिये जायेंगे। इस दौरान विभिन्न क्षेत्रों में देश-विदेश में उत्तराखंड का नाम रोशन करने वाले युवाओं को सम्मानित भी किया जायेगा।</p>
      <p>अल्मोड़ा स्थित उदयशंकर नृत्य एवं संगीत अकादमी में गुरुवार (आज) को सुबह 10.30 बजे से युवा सम्मेलन प्रारंभ होगा। कार्यक्रम में देश विदेश में अपनी प्रतिभा का लोहा मनवा रहे युवाओं के साथ उत्तराखंड की भावी योजनाओं पर विस्तार से चर्चा की जायेगी। विभिन्न क्षेत्रों में काम कर चुके युवाओं के अनुभव भी साझा किये जायेंगे। इसके अलावा उनसे प्रदेश के भविष्य को लेकर सुझाव भी लिये जायेंगे। युवा सम्मेलन में उत्तराखंड के मुख्यमंत्री त्रिवेंद्र सिंह रावत और केंद्रीय युवा एवं खेल राज्यमंत्री किरेन रिजिजू युवाओं से चर्चा करेंगे।</p>
      <p><b>इन बिंदुओं पर चर्चा होगी</b><br/>-उत्तराखंड में बढ़ते पलायन पर कैसे रोक लगे?<br/>-युवाओं के लिये रोजगार के अवसर कैसे बढ़ें?<br/>-प्रदेश के भविष्य को लेकर क्या सोचते हैं युवा?<br/>-राज्य की उन्नति में युवाओं की सहभागिता कैसे बढ़े?<br/>-उत्तराखंड के अब तक के सफर पर क्या है युवाओं की राय?</p>
      <p>
        <b>ये मंत्री शामिल होंगे</b>
      </p>
      <p>युवा सम्मेलन में उत्तराखंड के वन एवं पर्यावरण मंत्री हरक सिंह रावत, परिवहन एवं समाज कल्याण मंत्री यशपाल आर्य, विद्यालयी शिक्षा एवं खेल तथा युवा कल्याण मंत्री अरविंद पांडे समेत बड़ी संख्या में गणमान्य लोग मौजूद रहेंगे। </p>
      <p><b>यह है कार्यक्रम</b> <br/>9.30 बजे सुबह : पंजीकरण प्रारंभ<br/>10.30 बजे सुबह : दीप प्रज्ज्वलन के साथ कार्यक्रम का शुभारंभ<br/>10.45 बजे सुबह : स्वागत गीत<br/>10.50 बजे सुबह : लघु फिल्म का प्रसारण<br/>11.00 बजे सुबह : सीएम त्रिवेंद्र सिंह रावत का आगमन और संबोधन<br/>12.00 बजे दोपहर : केंद्रीय युवा एवं खेल राज्यमंत्री किरेन रिजिजू का आगमन एवं संबोधन<br/>01:00 बजे दोपहर  से 01.45 बजे: लंच ब्रेक<br/>01.45 बजे दोपहर : वन एवं पर्यावरण मंत्री हरक सिंह रावत एवं विदेशी प्रतिनिधिमंडल का आगमन<br/>02.15 बजे दोपहर : परिवहन एवं समाजकल्याण मंत्री यशपाल आर्य का आगमन<br/>02.45 बजे दोपहर: विद्यालयी शिक्षा, खेल एवं युवा कल्याण मंत्री अरविंद पांडेय का आगमन<br/>03.15 बजे दोपहर : तीलू रौतेली नाटक मंचन<br/>3.45 बजे अपराह्न: पुरस्कार वितरण</p>
      <p>
        <b>युवा सम्मेलन में इनका होगा सम्मान</b>
      </p>
      <p>दीपक डोबरियाल, फिल्म अभिनेता<br/>द्वारिका प्रसाद रतूड़ी, चीन में होटल कारोबार<br/>पायल आर्य, अंटार्कटिका में सर्वेयर<br/>विनय साह, अंतरराष्ट्रीय धावक<br/>पायल सागर, भारतीय नौसेना में लेफ्टिनेंट कमांडर <br/>पूनम, पर्वतारोही<br/>प्रज्ञा जोशी, कराटे चैंपियन<br/>रिद्धिमा पांडे, बाल पर्यावरण एक्टिविस्ट <br/>देवयानी सेमवाल, माउंटेनियर<br/>नैना अधिकारी, कयाकर<br/>शीतल, पर्वतारोही<br/>गौरव मनकोटी, रैपर<br/>ईशान डोभाल, गायक-संगीतकार<br/>संकल्प खेतवाल, गायक-संगीतकार<br/>योगेश गब्र्याल, पर्वतारोही<br/>मनोज सरकार, अंतरराष्ट्रीय बैडमिंटन खिलाड़ी <br/>डा. भुवन जोशी, अंतरिक्ष वैज्ञानिक</p>
    </article>
  </body>
</html>