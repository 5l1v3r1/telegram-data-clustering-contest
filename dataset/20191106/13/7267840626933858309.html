<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008245-mvd-budet-sistemno-obespechivat-bezopasnost-zhurnalistov"/>
    <meta property="og:site_name" content="Главное™"/>
    <meta property="article:published_time" content="2019-11-06T13:57:00+00:00"/>
    <meta property="og:title" content="МВД будет системно обеспечивать безопасность журналистов"/>
    <meta property="og:description" content="Про це заступник міністра внутрішніх справ Антон Геращенко заявив сьогодні, 6 листопада, під час парламентських слухань на тему: «Безпека діяльності журналістів в Україні: стан, проблеми і шляхи їх вирішення». «Політика Міністерства в..."/>
  </head>
  <body>
    <article>
      <h1>МВД будет системно обеспечивать безопасность журналистов</h1>
      <address>
        <time datetime="2019-11-06T13:57:00+00:00">06 Nov 2019, 13:57</time>
      </address>
      <p>Про це заступник міністра внутрішніх справ Антон Геращенко заявив сьогодні, 6 листопада, під час парламентських слухань на тему: «Безпека діяльності журналістів в Україні: стан, проблеми і шляхи їх вирішення».</p>
      <p>«Політика Міністерства внутрішніх справ України полягає в тому, що влада демократичної і європейської країни, якою і є Україна, має системно вживати зусиль, щоб гарантувати безпеку журналістам і право громадян на інформацію», - заявив Антон Геращенко.</p>
      <p>Заступник міністра внутрішніх справ також розповів, що 24 жовтня 2019 року відбулася зустріч міністра внутрішніх справ Арсена Авакова з головою Національної спілки журналістів Сергієм Томіленком, <a href="https://mvs.gov.ua/ua/news/25760_anton_gerashchenko_mvs_sistemno_vzhivatime_zusil_dlya_garantuvannya_bezpeki_zhurnalistiv.htm">повідомляє</a> прес-служба МВС.</p>
      <p>«Під час зустрічі міністр надав доручення мені, як його заступнику, та голові Національної поліції України Ігорю Клименку координувати зусилля Міністерства внутрішніх справ та Національної поліції для ефективного реагування на факти перешкоджання журналістській діяльності. За дорученням Міністра відтепер відповідальні за ефективність розслідувань злочинів проти журналістів будуть регулярно звітувати перед пресою про зусилля щодо захисту представників ЗМІ. Також Арсен Аваков доручив Національній поліції оперативно реагувати на факти перешкоджання професійної діяльності журналістів і пообіцяв забезпечити персональне реагування на резонансні напади на журналістів у регіонах», - зазначив Антон Геращенко.</p>
      <related>
        <h4>Читайте также:</h4>
        <a href="https://glavnoe.ua/news/n357008237-s-nachala-goda-208-zhurnalistov-postradali-v-rezultate-profdejatelnosti"/>
      </related>
      <p>Антон Геращенко окремо підкреслив, що вже найближчим часом на офіційному сайті МВС з’явиться окремий розділ, де можна буде подивитися перелік зареєстрованих злочинів, вчинених проти журналістів та хід їх розслідування.</p>
      <p>«Звертаюсь до всіх постраждалих журналістів та закликаю їх обов’язково звертатися до правоохоронних органів у випадку перешкоджання вашій законній професійній діяльності. Злочини проти безпеки журналістів не повинні залишатися безкарними і правоохоронна система має забезпечити належне розслідування таких справ»,- додав заступник міністра.</p>
      <p>Зазначимо, протягом 9 місяців 2019 року слідчими Національної поліції зареєстровано 158 кримінальних правопорушень. За результатами проведеного розслідування за вказаний період часу до суду направлено обвинувальні акти у 10 кримінальних провадженнях за 12 кримінальними правопорушеннями. У 156 кримінальних правопорушеннях протягом звітного періоду слідчими прийнято рішення про їх закриття. Рішення про закриття погоджено з органами прокуратури.</p>
      <related>
        <h4>Читайте также:</h4>
        <a href="https://glavnoe.ua/news/n357008220-zelenskij-sozdal-sovet-po-voprosam-svobody-slova"/>
      </related>
      <p>Як повідомлялися раніше, МВС щокварталу звітуватиме про розслідування злочинів проти журналістів.</p>
      <related>
        <h4>Читайте также:</h4>
        <a href="https://glavnoe.ua/news/n357006819-internet-smi-stali-liderom-v-informprostranstve-ukrainy"/>
      </related>
    </article>
  </body>
</html>