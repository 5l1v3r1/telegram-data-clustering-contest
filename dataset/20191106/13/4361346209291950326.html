<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/elfogtak-a-szalonnai-gyilkossag-negyedik-gyanusitottjat-is/186027"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T13:50:00+00:00"/>
    <meta property="og:title" content="Elfogták a szalonnai gyilkosság negyedik gyanúsítottját is"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Elfogták a szalonnai gyilkosság negyedik gyanúsítottját is</mark>
      </h1>
      <address><time datetime="2019-11-06T13:50:00+00:00">06 Nov 2019, 13:50</time> by <a rel="author">Police.hu</a></address>
      <p>
        <b>Budapesten fogták el azt a férfit, aki három társával megölt egy asszonyt Szalonnán. </b>
        <b>Budapesten fogták el azt a férfit, aki három társával megölt egy asszonyt Szalonnán.</b>
      </p>
      <p><a href="http://www.borsonline.hu/aktualis/meggyilkoltak-egy-idos-not-szalonnan/185895">Mint arról korábban a Bors is beszámolt</a>, 2019. november 4-ét megelőző időben szalonnai otthonában többen, súlyosan bántalmaztak egy 85 éves nőt, aki belehalt a sérüléseibe. <a href="http://www.borsonline.hu/aktualis/elfogtak-a-szalonnai-emberoles-gyanusitottjait/185985">A nyomozók huszonnégy órán belül azonosítottak, majd elfogtak három férfit</a>, akik gyanúsíthatóak a bűncselekmény elkövetésével. Negyedik társukat is azonosították a rendőrök, akit 2019. november 6-án a Borsod-Abaúj-Zemplén Megyei Rendőr-főkapitányság „Bükk” Közterületi Támogató Alosztály munkatársaival közösen fogtak el a fővárosban.</p>
      <p>A Borsod-Abaúj-Zemplén Megyei Rendőr-főkapitányság emberölés bűntett elkövetésének megalapozott gyanúja miatt folytat eljárást a 27 éves, a 18 éves, az 53 éves és a 43 éves szalonnai férfiakkal szemben. A hatóság az őrizetbe vett gyanúsítottakkal szemben előterjesztést tett letartóztatásuk ügyészi indítványozására – írja a <a href="http://www.police.hu/hu/hirek-es-informaciok/legfrissebb-hireink/bunugyek/elfogtak-a-negyedik-ferfit-a-szalonnai-emberoles#1">police.hu</a>.</p>
    </article>
  </body>
</html>