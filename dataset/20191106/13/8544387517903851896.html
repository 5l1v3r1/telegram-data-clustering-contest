<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/ilektronikes-apodiksis-allages-se-forologiko-nomoshedio/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T13:47:51+00:00"/>
    <meta property="og:title" content="Ηλεκτρονικές αποδείξεις: Οι τελευταίες αλλαγές στο φορολογικό νομοσχέδιο"/>
    <meta property="og:description" content="Κατά τη διάρκεια της σημερινής σύσκεψης του Πρωθυπουργού με τα στελέχη του Οικονομικού Επιτελείου στο Μέγαρο Μαξίμου, συζητήθηκε και αποφασίστηκε να τεθεί αύριο (07/11) το φορολογικό νομοσχέδιο σε δημόσια διαβούλευση, αφού προηγουμένως έχουν ενσωματωθεί σε αυτό δύο σημαντικές αλλαγές:"/>
  </head>
  <body>
    <article>
      <h1>Ηλεκτρονικές αποδείξεις: Οι τελευταίες αλλαγές στο φορολογικό νομοσχέδιο</h1>
      <h2>Ποιες αλλαγές ετοιμάζεται να εισαχθούν στο φορολογικό νομοσχέδιο που προωθεί η κυβέρνηση</h2>
      <address><time datetime="2019-11-06T13:47:51+00:00">06 Nov 2019, 13:47</time> by <a rel="author">neolaia.gr Team</a></address>
      <p>Κατά τη διάρκεια της σημερινής σύσκεψης του Πρωθυπουργού με τα στελέχη του Οικονομικού Επιτελείου στο Μέγαρο Μαξίμου, συζητήθηκε και αποφασίστηκε να τεθεί αύριο (07/11) το φορολογικό νομοσχέδιο σε δημόσια διαβούλευση, αφού προηγουμένως έχουν ενσωματωθεί σε αυτό δύο σημαντικές αλλαγές:</p>
      <p>1.  Ο υπολογισμός του 30% των ηλεκτρονικών συναλλαγών θα γίνεται με βάση το πραγματικό και όχι το τεκμαρτό εισόδημα,</p>
      <p>2.. Στο παραπάνω πλαφόν προβλέπεται ειδική ρύθμιση για συγκεκριμένες κατηγορίες φορολογούμενων που έχουν αντικειμενική αδυναμία να συγκεντρώσουν το απαιτούμενο ποσοστό (30%).</p>
      <p>Να σημειώσουμε ότι με άλλες διατάξεις του Υπουργείου Οικονομικών που κατατέθηκαν τη Δευτέρα (04/11) στη Βουλή, διευρύνεται η προστασία της κύριας κατοικίας και ειδικά για τα πιο ευάλωτα νοικοκυριά που έχουν οικονομική αδυναμία.</p>
      <p>Οι αλλαγές αφορούν τόσο σε νέες αιτήσεις που θα υποβληθούν όσο και σε αιτήσεις που έχουν ήδη υποβληθεί, αλλά δεν έχουν ολοκληρωθεί μέχρι τώρα.</p>
      <h3>
        <a href="https://www.neolaia.gr/2019/11/04/ilektronikes-apodeikseis-neo-kathestos/">Αυτό είναι το νέο καθεστώς για τις ηλεκτρονικές αποδείξεις</a>
      </h3>
      <p>
        <b>Βασικοί άξονες του νομοσχεδίου είναι οι εξής:</b>
      </p>
      <p>-Η φορολογική ελάφρυνση για νοικοκυριά και επιχειρήσεις, μέσω της εισαγωγής χαμηλότερων φορολογικών συντελεστών.</p>
      <p>-Η παροχή κινήτρων για την ενίσχυση των ηλεκτρονικών συναλλαγών.</p>
      <p>-Η εισαγωγή σοβαρών κινήτρων για την προσέλκυση άμεσων ξένων κεφαλαίων και επενδύσεων.</p>
      <p>-Η εισαγωγή μέτρων για την επανεκκίνηση της οικονομίας σε σημαντικούς κλάδους με συνεισφορά στο ΑΕΠ της χώρας.</p>
      <p>-Η εισαγωγή φορολογικών μέτρων με στόχο την ενίσχυση της βιώσιμης ανάπτυξης.</p>
      <p>-Η ενίσχυση της εταιρικής κοινωνικής ευθύνης και των παροχών στους εργαζόμενους σε είδος.</p>
      <p>
        <b>Ειδικότερα, μεταξύ άλλων:</b>
      </p>
      <p>– Επιτρέπεται, πλέον, να υποβάλουν αίτηση και όσοι διαμένουν σε μισθωμένο ή παραχωρημένο ακίνητο, εκτός της Περιφερειακής Ενότητας στην οποία βρίσκεται η κύρια κατοικία τους. Αφορά, κυρίως, σε όσους διαμένουν σε άλλη πόλη λόγω της εργασίας τους, όπως στελέχη Ενόπλων Δυνάμεων και Σωμάτων Ασφαλείας, γιατροί και εκπαιδευτικοί.</p>
      <p>– Δίνεται η δυνατότητα προστασίας ολόκληρης της κατοικίας, με αίτηση μόνο του ενός συνιδιοκτήτη. Διευκολύνονται έτσι, για παράδειγμα, συγγενείς και διαζευγμένα ζευγάρια.</p>
      <p>– Ρυθμίζεται η διαδικασία υποβολής αιτήσεων για οφειλέτες, που βρίσκονται αποδεδειγμένα σε διάσταση, έτσι ώστε να μην χρειάζεται πλέον η συνυπογραφή της αίτησης και από τους δύο.</p>
      <p>– Δικαιούνται της κρατικής επιδότησης όλοι οι συνιδιοκτήτες που αιτούνται της προστασίας της κύριας κατοικίας.</p>
      <p>– Παρέχεται η δυνατότητα να συμμετέχει εγγυητής μικρότερης ηλικίας σε περιπτώσεις ηλικιωμένων οφειλετών, οι οποίοι δεν μπορούσαν να ωφεληθούν από τη ρύθμιση των δόσεων σε βάθος 25-ετίας.</p>
      <p>– Τέλος, προωθούνται άμεσα πρόσθετες βελτιώσεις, που θα αποσκοπούν στην κατάργηση των απαιτούμενων δικαιολογητικών, ώστε να καταστεί η διαδικασία ευκολότερη και ταχύτερη για τους πολίτες.</p>
      <p>
        <i>Με πληροφορίες από dikaiologiotika.gr</i>
      </p>
      <p>
        <b>Δείτε ακόμα: <a href="https://www.neolaia.gr/2019/10/23/padou-pos-freno-se-sinalages-me-metrita/">Παντού POS – «Φρένο» στις συναλλαγές με μετρητά</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/07/the-end-of-the-fucking-world-i-2i-sezon-sto-netflix/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/07/loreal-hellas-voithaei-make-a-wish-na-metaferei-to-minima-prosforas-tou/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/06/o-bboy-oneil-ston-dromo-gia-ton-pagosmio-teliko-tou-redbull-bc-one/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/diki-hrisis-avgis-ametanoitos-o-mihaloliakos/"/>
        <a href="https://neolaia.gr/2019/11/06/lidl-ellas-mila-se-nea-genia-gia-ti-perivalon-me-dinami-tis-ethnikis-lirikis-skinis/"/>
      </related>
    </article>
  </body>
</html>