<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/prodlzhavat-izbornite-drami-v-grmen-406027.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T13:41:46+00:00"/>
    <meta property="og:title" content="Продължават изборните драми в Гърмен"/>
    <meta property="og:description" content="Откраднаха камион на бизнесмена В. Амзов, приближен на екскметицата М. Капитанова"/>
  </head>
  <body>
    <article>
      <h1>Продължават изборните драми в Гърмен</h1>
      <address>
        <time datetime="2019-11-06T13:41:46+00:00">06 Nov 2019, 13:41</time>
      </address>
      <p>Самосвал "Камаз", собственост на бизнесмена, строителен предприемач Венци Амзов, за когото в Гърмен се говори, че е приближен до бившето ръководство на общинска администрация, ръководена доскоро от кмета Минка Капитанова, пише struma.com. </p>
      <p>Камионът е бил откраднат тази нощ, но в резултат на бързите оперативни действия на полицията, е открит изоставен край селскостопански постройки, в село Осеново, община Банско, научи struma.com. Страшно беше на тези избори в Гърмен, Минка Капитанова, която управлява общината 2 мандата бе свалена по волята на народа и заменена с Феим Иса, досегашният кмет на село Рибново.</p>
      <p>По време на кампанията Иса бе подложен на страховити заплахи, засягащи семейството му, стигна се до задържане на Ахмед Башев, бивш кмет на Гърчен и ексдепутат, както и на разпити на всички лица около Капитанова, включително и Амзов.</p>
      <p>В Гърмен дори пристигнаха емблематични имена от ДПС, за да подкрепят и помогнат Иса на балотажа срещу Капитанова. В крайна сметка Минка Капитанова бе свалена от поста. Припомняме, че Амзов бе отличникът в спечелването на обществени поръчки на територията на Гърмен и в двата мандата на Капитанова.</p>
    </article>
  </body>
</html>