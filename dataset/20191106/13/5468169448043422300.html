<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277480/man-probeert-met-fiets-van-bikeragent-te-vluchten-bij-verkeerscontrole.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-06T13:52:50+00:00"/>
    <meta property="og:title" content="Man probeert met fiets van bikeragent te vluchten bij verkeerscontrole"/>
    <meta property="og:description" content="Een 25-jarige man heeft geprobeerd met een fiets van een bikeragent te vluchten voor de politie bij een verkeerscontrole op de Boschstraat in Breda. Dit meldt de politie woensdagmiddag."/>
  </head>
  <body>
    <article>
      <h1>Man probeert met fiets van bikeragent te vluchten bij verkeerscontrole</h1>
      <address>
        <time datetime="2019-11-06T13:52:50+00:00">06 Nov 2019, 13:52</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/agent-biker-bon2019.jpg?itok=fTqclr6E"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/agent-biker-bon2019.jpg?itok=fTqclr6E"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Breda - </b>Een 25-jarige man heeft geprobeerd met een fiets van een bikeragent te vluchten voor de politie bij een verkeerscontrole op de Boschstraat in Breda. Dit meldt de politie woensdagmiddag.</p>
      <p><b>Breda - </b>Een 25-jarige man heeft geprobeerd met een fiets van een bikeragent te vluchten voor de politie bij een verkeerscontrole op de Boschstraat in Breda. Dit meldt de politie woensdagmiddag.</p>
      <h3>Bikeragent</h3>
      <p>De man, die in een auto zat die de politie wilde controleren, vluchtte plotseling uit de auto en zette het op het lopen. Een bikeragent besloot de man tegemoet te fietsen en hield de man staande. Nadat hij hem om zijn legitimatiebewijs vroeg rende de man wederom weg.</p>
      <h3>Dienstmoutainbike</h3>
      <p>In zijn vlucht pakte hij de dienstmountainbike van de agent en probeerde hier op te stappen om weg te rijden. De agent kon de man echter tegenhouden door hem vast te pakken. De verdachte raakte uit balans en viel samen met de agent tegen een auto aan. Ondanks dat de verdachte de fiets los had gelaten, bleef hij terugvechten. </p>
      <h3>Geboeid</h3>
      <p>De agent probeerde de man te boeien maar hij bleef zich hevig verzetten en probeerde nog steeds weg te vluchten. Uiteindelijk bracht de agent de man naar de grond en toen zijn collega’s ter plaatse kwamen, lukte het om de man te boeien en over te brengen naar het politiecellencomplex.</p>
    </article>
  </body>
</html>