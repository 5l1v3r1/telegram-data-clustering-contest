<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/vereshchuk-vvazhaje-shcho-ryaboshapka-maje-vzyatisya-za-prankera-dzhokera-638135.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T13:52:22+00:00"/>
    <meta property="og:title" content="Верещук вважає, що Рябошапка має взятися за пранкера Джокера"/>
    <meta property="og:description" content="Рябошапці варто було б все таки розпочати певні гласні, негласні чи інші дії, аби встановити все-таки, хто використовує його ім'я, переписуючись з депутатами, каже Верещук"/>
  </head>
  <body>
    <article>
      <h1>Верещук вважає, що Рябошапка має взятися за пранкера Джокера</h1>
      <address>
        <time datetime="2019-11-06T13:52:22+00:00">06 Nov 2019, 13:52</time>
      </address>
      <h4>Рябошапці варто було б все таки розпочати певні гласні, негласні чи інші дії, аби встановити все-таки, хто використовує його ім'я, переписуючись з депутатами, каже Верещук</h4>
      <p>Випадки листування пранкерів від імені генпрокурора Руслана Рябошапки з депутатами від «Слуги народу» мають розслідуватися правоохоронними органами.</p>
      <p>Про це заявила представниця Кабінету Міністрів у Верховній Раді, народний депутат фракції «Слуга народу» Ірина Верещук на брифінгу в середу, 6 листопада, відповідаючи на запитання, чи обговорюватиме фракція «Слуга народу» листування членів фракції з пранкерами, де, зокрема, йшлося про нібито отримання членами фракції зарплати «в конвертах».</p>
      <p>«Ми насправді будемо обговорювати, тому що занадто багато інсинуацій і маніпуляцій уже з даного приводу в публічній сфері задано. На мою думку, це моя суб'єктивна думка, власне генеральний прокурор Рябошапка, а позаяк він є часто згадуваний у переписках як одна зі сторін або як суб'єкт. Я думаю, йому варто було б все таки розпочати певні гласні, негласні чи інші дії, аби встановити все-таки, хто використовує його ім'я, переписуючись з депутатами Верховної Ради в такий спосіб, хто може собі дозволити подумати, що народний депутат може в такий спосіб переписуватись з генеральним прокурором. Це все має бути предметом детального аналізу правоохоронних органів», - сказала Верещук.</p>
      <p>«Гратись у поліграф ми не будемо. Ми розуміємо, що ситуація занадто серйозно, аби на свій розсуд давати їй оцінку. Отже, ми сподіваємося, що правоохоронна система спрацює якісною, швидко і превентивно, щоб надалі таких речей не повторювати... Ми дуже сподіваємося, що тим випадкам нібито переписки з генеральним прокурором буде дано правову юридичну оцінку», - зазначила нардеп.</p>
      <p>Вона також запевнила, що вона особисто ніколи не отримувала зарплати в конверті.</p>
      <p>За даними ЗМІ, пранкер Джокер за останніх дні розіграв у месенджері кількох депутатів від «Слуги народу» від імені генерального прокурора.</p>
      <p>Нагадаємо, пранкер «Джокер» опублікував переписку, яка відбувалася минулого пленарного тижня, в якій він від імені генпрокурора Руслана Рябошапки<a href="https://glavcom.ua/news/slugi-narodu-otrimuyut-zarplatu-u-konvertah-pranker-zliv-perepisku-iz-zastupnikom-golovi-frakciji-637650.html"> спілкується із заступником голови фракції партії «Слуга народу» Миколою Тищенком, зокрема, про гроші «в конвертах» для «слуг народу».</a></p>
      <footer>Джерело: <a href="http://www.ukrinform.ua/">Укрінформ</a></footer>
      <related>
        <a href="https://glavcom.ua/news/pranker-dzhoker-viyaviv-shcho-jermak-i-tishchenko-kumi-foto-637915.html"/>
        <a href="https://glavcom.ua/news/slugi-narodu-otrimuyut-zarplatu-u-konvertah-pranker-zliv-perepisku-iz-zastupnikom-golovi-frakciji-637650.html"/>
        <a href="https://glavcom.ua/news/vtomiv-parad-debiliv-sluga-narodu-proponuje-vignati-odnogo-z-ministriv-637980.html"/>
      </related>
    </article>
  </body>
</html>