<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/ministrul-de-finante-florin-citu-executia-bugetara-este-ingrijoratoare-deficitul-la-10-luni-continua-sa-creasca-18548171"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T13:33:50+00:00"/>
    <meta property="og:title" content="Ministrul de Finanţe Florin Cîţu: Executia bugetară este îngrijorătoare. Deficitul la 10 luni continuă să crească"/>
    <meta property="og:description" content="Execuţia bugetară la 10 luni este îngrijorătoare şi confirmă cele mai mari temeri ale PNL, a declarat miercuri Florin Cîţu, ministrul de Finanţe. "/>
  </head>
  <body>
    <article>
      <h1>Ministrul de Finanţe Florin Cîţu: Executia bugetară este îngrijorătoare. Deficitul la 10 luni continuă să crească</h1>
      <address><time datetime="2019-11-06T13:33:50+00:00">06 Nov 2019, 13:33</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Execuţia bugetară la 10 luni este îngrijorătoare şi confirmă cele mai mari temeri ale PNL, a declarat miercuri Florin Cîţu, ministrul de Finanţe. </p>
      <p>Cîţu a precizat că săptămâna viitoare va fi prezentată o analiză în detaliu a situaţiei la zi cu privire la execuţia bugetară şi a specificat că execuţia la 10 luni arată că deficitul continuă să crească.</p>
      <p>La rândul său, premierul Ludovic Orban a declarant că planul în materie de colectare a veniturilor nu a fost îndeplinit, existând o gaură de aproape 11 miliarde de lei în raport cu ce era planificat.</p>
      <p>Bugetul general consolidat, care include atât bugetul de stat, cât şi bugetele de pensii şi de şomaj, a încheiat primele nouă luni cu un deficit de 26,97 miliarde lei echivalentul a 2,6% din PIB.</p>
      <p>Florin Cîţu şi-a preluat mandatul de ministru al Finanţelor Publice, în prezenţa premierului Ludovic Orban.</p>
    </article>
  </body>
</html>