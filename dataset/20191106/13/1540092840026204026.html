<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196462/h-aktinografia-toy-neoy-forologikoy-nomosxedioy"/>
    <meta property="og:site_name" content="CNN.gr"/>
    <meta property="article:published_time" content="2019-11-06T13:19:54+00:00"/>
    <meta property="og:title" content="Η «ακτινογραφία» του νέου φορολογικού νομοσχεδίου"/>
    <meta property="og:description" content="Το νέο φορολογικό νομοσχέδιο για την περαιτέρω ελάφρυνση νοικοκυριών και επιχειρήσεων και την προσέλκυση επενδύσεων βρέθηκε στο επίκεντρο της σημερινής..."/>
  </head>
  <body>
    <article>
      <h1>Η «ακτινογραφία» του νέου φορολογικού νομοσχεδίου</h1>
      <h2>Το νέο φορολογικό νομοσχέδιο για την περαιτέρω ελάφρυνση νοικοκυριών και επιχειρήσεων και την προσέλκυση επενδύσεων βρέθηκε στο επίκεντρο της σημερινής σύσκεψης του πρωθυπουργού με τα στελέχη του Οικονομικού Επιτελείου στο Μέγαρο Μαξίμου.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 15:19 , 06 November 2019 - 15:39</p>
      <p>Σύμφωνα με κυβερνητικές πηγές, οι βασικοί άξονες του νομοσχεδίου είναι:</p>
      <p>- Η φορολογική ελάφρυνση για νοικοκυριά και επιχειρήσεις, μέσω της εισαγωγής χαμηλότερων <b>φορολογικών</b> <b>συντελεστών</b>. <br/>- Η παροχή κινήτρων για την <b>ενίσχυση</b> των <b>ηλεκτρονικών</b> <b>συναλλαγών</b>. <br/>- Η εισαγωγή σοβαρών κινήτρων για την <b>προσέλκυση</b> <b>άμεσων</b> <b>ξένων</b> <b>κεφαλαίων</b> και επενδύσεων.<br/>- Η εισαγωγή μέτρων για την <b>επανεκκίνηση</b> της <b>οικονομίας</b> σε σημαντικούς κλάδους με συ<b>ν</b>εισφορά στο ΑΕΠ της χώρας.<br/>- Η εισαγωγή φορολογικών μέτρων με στόχο την ενίσχυση της βιώσιμης ανάπτυξης. <br/>- Η ενίσχυση της εταιρικής κοινωνικής ευθύνης και των παροχών στους εργαζόμενους σε είδος.</p>
      <p>Οι ίδιες πηγές αναφέρουν ότι σε συνέχεια της <b>σημερινής</b> <b>σύσκεψης</b> αποφασίστηκε να τεθεί αύριο σε δημόσια διαβούλευση και αφού προηγουμένως έχουν ενσωματωθεί σε αυτό δύο σημαντικές αλλαγές.</p>
      <p>1ον. Ο <b>υπολογισμός</b> του <b>30%</b> των ηλεκτρονικών συναλλαγών θα γίνεται με βάση το <b>πραγματικό</b> και όχι το τεκμαρτό εισόδημα,</p>
      <p>2ον. Στο <b>παραπάνω</b> <b>πλαφόν</b> προβλέπεται ειδική ρύθμιση για συγκεκριμένες κατηγορίες φορολογούμενων που έχουν αντικειμενική αδυναμία να συγκεντρώσουν το απαιτούμενο ποσοστό (30%).</p>
      <h3>Προστασία κύριας κατοικίας</h3>
      <p>Τη Δευτέρα, κατατέθηκαν στη <b>Βουλή</b> άλλες διατάξεις του <b>ΥΠΟΙΚ</b> με τις οποίες διευρύνεται η προστασία της κύριας κατοικίας και ειδικά για τα πιο ευάλωτα νοικοκυριά.</p>
      <p>Οι αλλαγές αφορούν τόσο σε <b>νέες</b> <b>αιτήσεις</b> που θα υποβληθούν όσο και σε αιτήσεις που έχουν ήδη υποβληθεί, αλλά δεν έχουν ακόμη ολοκληρωθεί.</p>
      <p>Ειδικότερα, μεταξύ άλλων: <br/><br/>- Επιτρέπεται, πλέον, να <b>υποβάλουν αίτηση</b> και όσοι διαμένουν σε μισθωμένο ή παραχωρημένο ακίνητο, εκτός της Περιφερειακής Ενότητας στην οποία βρίσκεται η κύρια κατοικία τους. Αφορά, κυρίως, σε όσους διαμένουν σε άλλη πόλη λόγω της εργασίας τους, όπως στελέχη Ενόπλων Δυνάμεων και Σωμάτων <b>Ασφαλείας</b>, <b>γιατροί</b> και <b>εκπαιδευτικοί</b>. <br/>- Δίνεται η δυνατότητα προστασίας <b>ολόκληρης</b> της <b>κατοικίας</b>, με αίτηση μόνο του ενός συνιδιοκτήτη. Διευκολύνονται έτσι, για παράδειγμα, συγγενείς και διαζευγμένα ζευγάρια. <br/>- Ρυθμίζεται η <b>διαδικασία</b> <b>υποβολής</b> αιτήσεων για οφειλέτες, που βρίσκονται αποδεδειγμένα σε διάσταση, έτσι ώστε να μην χρειάζεται πλέον η συνυπογραφή της αίτησης και από τους δύο. <br/>- Δικαιούνται της κρατικής επιδότησης όλοι οι συνιδιοκτήτες που αιτούνται της προστασίας της κύριας κατοικίας. <br/>- Παρέχεται η δυνατότητα να συμμετέχει εγγυητής μικρότερης ηλικίας σε περιπτώσεις ηλικιωμένων οφειλετών, οι οποίοι δεν μπορούσαν να ωφεληθούν από τη ρύθμιση των δόσεων σε βάθος 25-ετίας.<br/>- Τέλος, προωθούνται άμεσα πρόσθετες βελτιώσεις, που θα αποσκοπούν στην κατάργηση των απαιτούμενων δικαιολογητικών, ώστε να καταστεί η διαδικασία ευκολότερη και ταχύτερη για τους πολίτες. <br/><br/>Σε αυτό το πλαίσιο, παράλληλα με την <b>μείωση</b> της <b>φορολογικής</b> <b>επιβάρυνσης</b> και την ενίσχυση του διαθέσιμου εισοδήματος νοικοκυριών και επιχειρήσεων, η κυβέρνηση διευκολύνει τους πολίτες - εξαιρώντας τους στρατηγικούς κακοπληρωτές, να αντιμετωπίσουν το υ<b>ψηλό ιδιωτικό χρέος που συσσωρεύτηκε τα τελευταία χρόνια.</b></p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/196387/apokleistiko-metafora-zimion-pros-sympsifismo-se-vathos-dekaetias-fernei-to-forologiko-nomosxedio">Αποκλειστικό: Μεταφορά ζημιών προς συμψηφισμό σε βάθος δεκαετίας φέρνει το φορολογικό νομοσχέδιο</a>
        </li>
        <li>
          <a href="https://www.cnn.gr/news/politiki/story/196316/petsas-dieyrynetai-to-nomothetiko-plaisio-gia-tin-prostasia-tis-protis-katoikias">Πέτσας: Διευρύνεται το νομοθετικό πλαίσιο για την προστασία της πρώτης κατοικίας</a>
        </li>
        <li>
          <a href="https://www.cnn.gr/oikonomia/story/196071/megalo-stoixima-gia-tin-kyvernisi-ta-kinitra-gia-tin-anakampsi-tis-oikodomis">Μεγάλο στοίχημα για την κυβέρνηση τα κίνητρα για την ανάκαμψη της οικοδομής</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/25661/forologiko-nomosxedio">ΦΟΡΟΛΟΓΙΚΟ ΝΟΜΟΣΧΕΔΙΟ</a>
        </li>
        <li>
          <a href="https://www.cnn.gr/eidhseis/tag/345/foroi">ΦΟΡΟΙ</a>
        </li>
        <li>
          <a href="https://www.cnn.gr/eidhseis/tag/46326/foroelafrynseis">ΦΟΡΟΕΛΑΦΡΥΝΣΕΙΣ</a>
        </li>
        <li>
          <a href="https://www.cnn.gr/eidhseis/tag/26573/noikokyria">ΝΟΙΚΟΚΥΡΙΑ</a>
        </li>
        <li>
          <a href="https://www.cnn.gr/eidhseis/tag/5711/syskepsi">ΣΥΣΚΕΨΗ</a>
        </li>
        <li>
          <a href="https://www.cnn.gr/eidhseis/tag/355/megaro-maximoy">ΜΕΓΑΡΟ ΜΑΞΙΜΟΥ</a>
        </li>
        <li>
          <a href="https://www.cnn.gr/eidhseis/tag/22632/oikonomiko-epiteleio">ΟΙΚΟΝΟΜΙΚΟ ΕΠΙΤΕΛΕΙΟ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/06/196442/snapshot/21791905.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196516/snapshot/06-08-31-image-39.jpeg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196462/snapshot/2463929.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196493/snapshot/2699035.jpg"/>
      </figure>
    </article>
  </body>
</html>