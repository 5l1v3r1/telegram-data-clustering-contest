<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545284.html/%D9%86%DB%8C%D8%A7%D8%B2%D9%85%D9%86%D8%AF-%D9%82%D8%A7%D9%86%D9%88%D9%86-%D8%B9%D8%A7%D8%AF%D9%84%D8%A7%D9%86%D9%87-%D9%88-%D9%85%D8%AC%D8%B1%DB%8C%D8%A7%D9%86-%D8%B9%D8%A7%D8%AF%D9%84-%D9%87%D8%B3%D8%AA%DB%8C%D9%85--%DA%A9%D8%AB%D8%B1%D8%AA-%D9%BE%D8%B1%D9%88%D9%86%D8%AF%D9%87-%D9%87%D8%A7-%D8%AF%D8%B1-%D8%B9%D8%AF%D9%84%DB%8C%D9%87-%D9%85%D8%AC%D9%88%D8%B2-%D8%A8%D8%AF%D8%A7%D8%AE%D9%84%D8%A7%D9%82%DB%8C-%D9%86%DB%8C%D8%B3%D8%AA--%D8%B2%D9%85%DB%8C%D9%86%D9%87-%D8%A7%D8%AC%D8%B1%D8%A7%DB%8C-%D8%AD%DA%A9%D9%85-----%D8%B5%D9%81%D8%AD%D9%87--%D8%A7%DB%8C--%D9%BE%D8%AF%DB%8C%D8%AF%D9%87--%D8%AF%D8%B1-%D8%AD%D8%A7%D9%84-%D9%81%D8%B1%D8%A7%D9%87%D9%85-%D8%B4%D8%AF%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T13:19:00+00:00"/>
    <meta property="og:title" content="نیازمند قانون عادلانه و مجریان عادل هستیم/ کثرت پرونده‌ها در عدلیه مجوز بداخلاقی نیست/ زمینه اجرای حکم ۵۰۰ صفحه‌‌ای «پدیده» در حال فراهم شدن است"/>
    <meta property="og:description" content="حجت‌الاسلام رئیسی با بیان اینکه از محورهای مهم بیانیه گام دوم انقلاب، عدالت است گفت: به قانون عادلانه، مجریان عادل و عدالت در تشخیص موضوع و حکم نیازمند هستیم."/>
  </head>
  <body>
    <article>
      <h1>نیازمند قانون عادلانه و مجریان عادل هستیم/ کثرت پرونده‌ها در عدلیه مجوز بداخلاقی نیست/ زمینه اجرای حکم ۵۰۰ صفحه‌‌ای «پدیده» در حال فراهم شدن است</h1>
      <h2>رئیس قوه قضائیه:</h2>
      <address>
        <time datetime="2019-11-06T13:19:00+00:00">06 Nov 2019, 13:19</time>
      </address>
      <p>حجت‌الاسلام رئیسی با بیان اینکه از محورهای مهم بیانیه گام دوم انقلاب، عدالت است گفت: به قانون عادلانه، مجریان عادل و عدالت در تشخیص موضوع و حکم نیازمند هستیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ حجت‌الاسلام سید ابراهیم رئیسی، رئیس قوه قضائیه صبح امروز در دیدار با نخبگان و فعالان فرهنگی و اجتماعی در مشهد گفت: دیدگاه های افراد باید به ما منتقل شود و ابن جلسات فرصت است تا دغدغه ها بیان شوند.</p>
      <p>وی افزود: از محورهای مهم بیانیه گام دوم انقلاب، عدالت است و البته اجرای عدالت آسان نیست و باید اتفاق بیفتد البته عدالت مفهوم گستردهای است.</p>
      <p>رئیس قوه قضائیه اظهار کرد: به قانون عادلانه، مجریان عادل و عدالت در تشخیص موضوع و حکم نیازمند هستیم.</p>
      <p>وی افزود: امکان اجرای آموزه‌های فقهی در جامعه وجود دارد و تمدن دینی را امروز نوید میدهیم  زندگی انسانها را از شرایط طاقت فرسا نجات می‌دهد.</p>
      <p>حجت‌الاسلام رئیسی با اشاربه به اینکه حرکتی همراه با اتقان و کارعلمی باید انجام شود و در مبارزه با فساد عزم عملی لازم است تصریح کرد: امام(ره) شاخص الگوی اسلامی که قرار دادند، مبتنی بر تکلیف مداری است.</p>
      <p>وی افزود: در انتخابات هم رای دهنده و هم رای گیرنده باید بر اساس تکلیف عمل کند و تفاوت انتخابات ما نیز در تکلیف مداری است و اصلا حق نداریم بگوییم تحت جوسازی قرار گرفتیم.</p>
      <p>رئیس قوه قضائیه خاطرنشان کرد: فرهنگ «ما می‌توانیم» در گام دوم انقلاب باید اجرا شود، در دستگاه قضایی در پی اصلاح برخی روندهای دادرسی هستیم تا اصلاح شوند.</p>
      <p>وی افزود: کثرت پرونده ها در عدلیه مجوز بداخلاقی نیست و در میدان قضا باید خوش اخلاق بود البته علل اطاله دادرسی برون و درون سازمانی است و بسیاری پرونده می‌تواند ایجاد نشود.</p>
      <p>حجت‌الاسلام رئیسی گفت: ۱۷ میلیون چک برگشتی محصول تصمیم مالی نادرست در کشور است و لذا نوسانات اقتصادی و نوع آسیب های اخلاقی و اجتماعی نیازمند ارتباط کاری دائم با حوزه و دانشگاه است.</p>
      <p>وی افزود: باید پایان نامه ها به درد میدان اجرایی بخورد و باید آسیب شناسانه باشد لذا نیازمند هستیم با جامعه نخبگانی و عموم مردم صحبت کنیم.</p>
      <p>رئیس قوه قضائیه اظهار کرد: حکم صادره پدیده در حد کتابچه ۵۰۰ صفحه ای است لذا باید زمینه اجرای آن فراهم شود.</p>
      <p>وی با بیان اینکه مبارزه با فساد نباید مقطعی باشد و باید در لابه های نظام مستمر اجرایی شود افزود: در دستگاه قضایی سخن از مهندسی اجرای قانون است لذا برخی در مسئولیت ها باید افراد دارای سابقه قضایی باشند.</p>
      <p>حجت‌الاسلام رئیسی تصریح کرد: در رابطه با موضوعات حقوق بشری چندین نشست با نمایندگی های خارج از کشور انجام شده و بنای تبلیغات دشمن این است که حرف های حق جمهوری اسلامی بازخورد نداشته باشد و به گوش جهانیان نرسد اما قطعا حق جای خودش را در عالم باز می کند.</p>
      <p>وی در پایان افزود: معنویت، اخلاقف عدالت و عقلانیت پایه های شهر اسلامی است تا به آرمان شهر تبدیل شود و باید در جهت تحقق آن تلاش شود.</p>
      <p>قابل ذکر است در ابتدای این نشست آقایان میثم ظهوریان، حجت‌الاسلام ابوی ثانی، مصطفی باقرزاده، فرج الله شوشتری، سعید زاده نکاتی را به نمایندگی از گروه های فعال فرهنگی مطرح کردند.</p>
      <p>انتهای پیام/</p>
    </article>
  </body>
</html>