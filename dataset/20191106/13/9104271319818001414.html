<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/ladri-in-azione-alla-cer-di-mottalciata-rubati-computer-utensili-e-furgone"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-06T13:52:39+00:00"/>
    <meta property="og:title" content="Ladri in azione alla “Cer” di Mottalciata: rubati computer, utensili e furgone"/>
    <meta property="og:description" content="Indagano i carabinieri."/>
  </head>
  <body>
    <article>
      <h1>Ladri in azione alla “Cer” di Mottalciata: rubati computer, utensili e furgone</h1>
      <h2>Indagano i carabinieri.</h2>
      <address>
        <time datetime="2019-11-06T13:52:39+00:00">06 Nov 2019, 13:52</time>
      </address>
      <p>Nella notte tra lunedì e martedì, alcuni malviventi, dopo aver forzato il cancello d’ingresso, si sono introdotti nello stabile della ditta “Cer”, azienda operante nel settore delle energie rinnovabili, e si sono impossessati di diversi utensili ed alcuni computer, che hanno caricato sul furgone Renault della stessa ditta parcheggiato all’interno del cortile, dandosi poi alla fuga. Poichè non è scattato l’allarme, solo al loro arrivo al mattino, i titolari si sono accorti del fatto ed hanno chiamato il 112.</p>
      <p>Sul posto hanno operato i militari della stazione di Mottalciata e del nucleo operativo della compagnia di Cossato. E’ stato effettuato un attento sopralluogo alla ricerca di tracce utili all’identificazione degli autori e diramate in tutta italia le ricerche del mezzo rubato. Al momento i carabinieri stanno vagliando le immagini dell’impianto di video-sorveglianza. Non viene trascurato alcun elemento utile all’individuazione dei soggetti.</p>
      <p>Immagine di repertorio</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/creano-un-diversivo-con-scoppi-e-spray-al-peperoncino-per-derubare-due-anziani"/>
        <a href="https://laprovinciadibiella.it/cronaca/un-altro-rolex-rubato-a-cossato-lidentikit-della-ladra"/>
        <a href="https://laprovinciadibiella.it/cronaca/tentato-furto-alla-mondoffice-di-castelletto-cervo"/>
      </related>
    </article>
  </body>
</html>