<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/pyrva-liga-na-zhivo-levski---etyr-1403497.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T13:30:00+00:00"/>
    <meta property="og:title" content="Първа лига НА ЖИВО: Левски - Етър"/>
    <meta property="og:description" content="Столичният Левски получава шанс да се изкачи еднолично на второто място в класирането на българската Първа лига След като Локомотив (Пловдив) не успя да бие Славия в София, сега сините имат наглед лесна задача срещу Етър у дома в мач от 15-ия рунд в българския футболен елит"/>
  </head>
  <body>
    <article>
      <h1>Първа лига НА ЖИВО: Левски - Етър</h1>
      <address><time datetime="2019-11-06T13:30:00+00:00">06 Nov 2019, 13:30</time> by <a rel="author">Sportlive.bg</a></address>
      <p>Столичният <b><a href="https://www.sportlive.bg/bgfootball/levski">Левски</a></b> получава шанс да се изкачи еднолично на второто място в класирането на българската Първа лига. След като Локомотив (Пловдив) не успя да бие Славия в София, сега "сините" имат наглед лесна задача срещу Етър у дома в мач от 15-ия рунд в българския футболен елит. </p>
      <p>Срещата между двата отбора е в доста нетипичен за домакините час - 15:30, което предполага и към по-малко фенове на стадиона. Може да следите <b><a href="https://www.sportlive.bg/">Левски - Етър НА ЖИВО в SportLive.bg</a></b>. </p>
      <p>
        <b>ПРЕДИ ДВУБОЯ </b>
      </p>
      <p>Възпитаниците на Петър Хубчев към настоящия момент са с актив от 32 точки и се намират само на 1 зад "смърфовете", които са с мач повече. При успех днес столичани могат да изпреварят пловдивския си опонент и отново да скъсят разликата с Лудогорец на 4 точки. За това обаче е необходим успех над тима от Велико Търново, който започна сезона силно, но в последните мачове разочарова с представянето си. </p>
      <p>Формата на болярите определено не е добра, след като в последния кръг те загубиха с 0:4 от ЦСКА, макар и след червен картон на Здравко Илиев. Наскоро Локо (Пд) вкара 5 гола във вратата на Христо Иванов, а в последните 5 мача във всички турнири Етър записа само една победа - над изпитващия сериозни финансови проблеми Дунав. </p>
      <p>Етър обаче затруднява сериозно Левски, откакто се завърна в най-високото ниво на <b><a href="https://www.sportlive.bg/bgfootball">българския футбол</a></b>. "Сините" нямат поражение (4 победи и 2 равенства), но в същото време нямат успех с повече от гол разлика. Очакванията за мача са това да се промени, тъй като претендентът за титлата показва силни игри и постоянство през настоящия сезон и има само две поражения - от Берое и Лудогорец. Именно след срещата със заралии Левски записа 5 поредни победи у дома и във всяка една отбеляза повече от 1 гол. </p>
      <p>
        <b>Очаквайте стартовите състави към 14:30 часа! </b>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Petrichev-Ludogorec-ne-iska-futbolisti-na-Levski-1403428.html"/>
        <a href="https://www.sportlive.bg/bgfootball/levski/Avtoryt-na-naj-vdyhnovqvashtata-rech-v-sporta-shte-se-sreshtne-s-igrachite-na-Levski-1391846.html"/>
        <a href="https://www.sportlive.bg/bgfootball/levski/Levski-si-nabelqza-igrach-na-Beroe-1391635.html"/>
        <a href="https://www.sportlive.bg/bgfootball/levski/Prohazka-pred-zavryshtane-v-Levski-1391590.html"/>
      </related>
    </article>
  </body>
</html>