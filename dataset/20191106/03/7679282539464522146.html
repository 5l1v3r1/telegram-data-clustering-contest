<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-tulsi-vivah-2019-devuthani-ekadashi-2019-dev-prabodhini-ekadashi-dev-uthani-ekadashi-puja-subh-muhurat-and-vidhi-2834506.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T03:01:18+00:00"/>
    <meta property="og:title" content="इस दिन है देवउठनी एकादशी, जानें पूजा का शुभ मुहूर्त और विधि"/>
    <meta property="og:description" content="हिंदू धर्म में देवउठनी एकादशी का बहुत बड़ा महत्व माना गया है। यह एकादशी हर साल कार्तिक मास के शुक्ल पक्ष की एकादशी को पड़ती है। इस बार यह दिन शुक्रवार, यानी 8 नवंबर को पड़ रहा है। इस दिन भगवान विष्णु..."/>
  </head>
  <body>
    <article>
      <h1>इस दिन है देवउठनी एकादशी, जानें पूजा का शुभ मुहूर्त और विधि</h1>
      <address><time datetime="2019-11-06T03:01:18+00:00">06 Nov 2019, 03:01</time> by <a rel="author">लाइव हिन्दुस्तान टीम,नई दिल्ली</a></address>
      <p>हिंदू धर्म में देवउठनी एकादशी का बहुत बड़ा महत्व माना गया है। यह एकादशी हर साल कार्तिक मास के शुक्ल पक्ष की एकादशी को पड़ती है। इस बार यह दिन शुक्रवार, यानी 8 नवंबर को पड़ रहा है। इस दिन भगवान विष्णु और लक्ष्मी के साथ तुलसी की पूजा करने का भी विशेष महत्व माना जाता है। धार्मिक मान्यताओं के अनुसार देवउठनी एकादशी के दिन श्री हरी चार महीने के शयनकाल के बाद जाग जाते हैं।  </p>
      <p><b>देवउठनी एकादशी व्रत मुहूर्त- </b><br/>7 नवंबर 2019 प्रात: 09:55 से 8 नवंबर 2019 को रात 12:24 तक</p>
      <p><b>देव उठनी एकादशी के दिन पूजा करने का ये है सही तरीका-</b><br/>इस दिन पूजा स्थल को साफ करके सांयकाल में वहां चूना और गेरू से रंगोली बनाएं। साथ ही घी के 11 दीपक देवताओं को निमित्त करते हुए जलाएं। द्राक्ष,ईख,अनार,केला,सिंघाड़ा,लड्डू,पतासे,मूली आदि ऋतुफल इत्यादि पूजा सामग्री के साथ ही रख दें। यह सब श्रद्धापूर्वक श्री हरि को अर्पण करने से व्यक्ति पर उनकी कृपा सदैव बनी रहती है।</p>
      <p><b>मंत्रोच्चारण-</b><br/>भगवान को जगाने के लिए इन मंत्रों का उच्चारण करना चाहिए-<br/>उत्तिष्ठ गोविन्द त्यज निद्रां जगत्पतये। त्वयि सुप्ते जगन्नाथ जगत् सुप्तं भवेदिदम्॥<br/>उत्थिते चेष्टते सर्वमुत्तिष्ठोत्तिष्ठ माधव। गतामेघा वियच्चैव निर्मलं निर्मलादिशः॥<br/>शारदानि च पुष्पाणि गृहाण मम केशव।</p>
    </article>
  </body>
</html>