<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545290.html/%D8%A7%D9%86%D8%AA%D9%82%D8%A7%D8%AF-%D8%A7%D9%85%D8%A7%D9%85-%D8%AC%D9%85%D8%B9%D9%87-%DA%A9%D9%88%D9%87%D8%AF%D8%B4%D8%AA-%D8%A7%D8%B2-%D8%A7%D9%86%D8%AA%D8%B5%D8%A7%D8%A8-%D9%87%D8%A7--%D8%A8%D8%B1%D8%AE%DB%8C-%D9%BE%D9%88%D9%84-%D9%85%DB%8C-%D8%AF%D9%87%D9%86%D8%AF-%D9%BE%D8%B3%D8%AA-%D9%85%DB%8C-%DA%AF%DB%8C%D8%B1%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T15:02:00+00:00"/>
    <meta property="og:title" content="انتقاد امام جمعه کوهدشت از انتصاب‌ها/ برخی پول می‌دهند پست می‌گیرند"/>
    <meta property="og:description" content="امام جمعه کوهدشت ضمن انتقاد از برخی انتصاب‌ها در لرستان گفت: متاسفانه برخی پول می‌دهند پست می‌گیرند."/>
  </head>
  <body>
    <article>
      <h1>انتقاد امام جمعه کوهدشت از انتصاب‌ها/ برخی پول می‌دهند پست می‌گیرند</h1>
      <address>
        <time datetime="2019-11-06T15:02:00+00:00">06 Nov 2019, 15:02</time>
      </address>
      <p>امام جمعه کوهدشت ضمن انتقاد از برخی انتصاب‌ها در لرستان گفت: متاسفانه برخی پول می‌دهند پست می‌گیرند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=1226">سفیر افلاک، </a>حجت الاسلام ابراهیم طهماسبی ظهر امروز در مراسم سالروز شهادت امام حسن عسکری(ع) که در مسجد حضرت صاحب الزمان(عج) کوهدشت برگزار شد اظهار داشت: بزرگترین معجزه الهی پس از قرآن، وجود منور و مقدس حضرت ولی عصر(عج) است.</p>
      <p>وی افزود: ائمه اطهار(ع) هرکدام بنا به شرایط و زمان خود امر امامت را به نحو احسن انجام داده‌اند و به همین دلیل بوده که رهبر معظم انقلاب دوران امامت را به یک انسان ۲۵۰ ساله تشبیه کرده است.</p>
      <p>امام جمعه کوهدشت با بیان اینکه سیره و روش اهل بیت(ع) برای ما حجت است عنوان کرد: برخی ابعاد زندگی امام حسین(ع) هنوز بیان نشده است.</p>
      <p>وی با اشاره به اینکه هر روز کار اهل بیت(ع) به مثابه یک سال کار جمعی است، گفت: سرمایه اصلی در جامعه فرزندان ما هستند،معیار ها چرا در حال تغییر است،برخی می‌خواهند اعتقاد را درست کنند در حالی که سیاست و اعتقاد مردم رو خراب می‌کنند.</p>
      <p>طهماسبی از تعلل در ساخت پل رودخانه مرکزی کوهدشت انتقاد کرد و تصریح کرد: مطالبه گری‌ها باید قانونی و هوشمند باشد، در استان چه می‌گذرد؟! متاسفانه شنیده می‌شود در لرستان برخی در حساس‌ترین جاها پول می‌دهند و پست می‌گیرند.</p>
      <p>امام جمعه کوهدشت با اشاره به مسائل منطقه، تصریح کرد: برخی اسلام آمریکایی را در مقابل اسلام واقعی و حقیقی قرار می‌دهند،رهبر معظم معظم در مورد اوضاع عراق فرمود، اگر مطالبه دارید باید در سایه امنیت باشد.</p>
      <p>انتهای پیام/</p>
    </article>
  </body>
</html>