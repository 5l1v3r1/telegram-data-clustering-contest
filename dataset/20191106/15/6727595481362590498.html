<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ldf-won-in-thrithathala-election7863483.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T15:47:00+00:00"/>
    <meta property="og:title" content="'കോഴ വാങ്ങി യു.ഡി.എഫിനെ ചതിക്കുകയായിരുന്നു'; തൃക്കാക്കാര നഗരസഭ എല്‍.ഡി.എഫിന്"/>
    <meta property="og:description" content="KERALA NEWS Ldf Kerala കൊച്ചി: തൃക്കാക്കര നഗരസഭാ ഭരണം എല്‍.ഡി.എഫിന്. സി.പി.ഐ.എമ്മിന്റെ ഉഷാ പ്രവീണാണ് അധ്യക്ഷയായി തെരഞ്ഞെടുക്കപ്പെട്ടത്. കോണ്‍ഗ്രസിന്റെ ഒരു വോട്ട് അസാധുവായ"/>
  </head>
  <body>
    <article>
      <h1>'കോഴ വാങ്ങി യു.ഡി.എഫിനെ ചതിക്കുകയായിരുന്നു'; തൃക്കാക്കാര നഗരസഭ എല്‍.ഡി.എഫിന്</h1>
      <address><time datetime="2019-11-06T15:47:00+00:00">06 Nov 2019, 15:47</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: തൃക്കാക്കര നഗരസഭാ ഭരണം എല്‍.ഡി.എഫിന്. സി.പി.ഐ.എമ്മിന്റെ ഉഷാ പ്രവീണാണ് അധ്യക്ഷയായി തെരഞ്ഞെടുക്കപ്പെട്ടത്. കോണ്‍ഗ്രസിന്റെ ഒരു വോട്ട് അസാധുവായതിനെ തുടര്‍ന്നാണ് യു.ഡി.എഫിന് ഭരണം നഷ്ടപ്പെട്ടത്. എല്‍.ഡി.എഫിന് 21 വോട്ടും യു.ഡി.എഫിന് 20 വോട്ടുമാണ് ലഭിച്ചത്. ഇരു മുന്നണിക്കും സഭയില്‍ തുല്യഅംഗങ്ങളാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കോണ്‍ഗ്രസിന്റെ കെ.ഇ മജീദിന്റെ വോട്ടാണ് അസാധുവായത്. എന്നാല്‍ അരക്കോടി രൂപ കോഴ വാങ്ങി മജീദ് ചതിക്കുകയായിരുന്നുവെന്നാണ് യു.ഡി.എഫിന്റെ ആരോപണം.</p>
      <p>ഉഷാ പ്രവീണിനെതിരെ യു.ഡി.എഫിന്റെ അജിതാ തങ്കപ്പനാണ് മത്സരിച്ചത്.</p>
      <p>നാല്‍പ്പത്തി മൂന്നംഗ കൗണ്‍സിലില്‍ മുന്‍ അധ്യക്ഷയായിരുന്ന ഷീലാ ചാരുവിനെ അയോഗ്യയാക്കിയിരുന്നു. കോണ്‍ഗ്രസില്‍ നിന്നും കൂറുമാറി നഗരസഭാ അധ്യക്ഷയായതിനെതുടര്‍ന്നാണ് ഇവരെ ഹൈക്കോടതി അയോഗ്യയാക്കിയത്. ഈ സാഹചര്യത്തിലാണ് തെരഞ്ഞെടുപ്പ് നടത്തിയത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/6AVnLV7-0cc" width="500" height="281" data-service="Youtube" scrolling="no"/>
      </figure>
    </article>
  </body>
</html>