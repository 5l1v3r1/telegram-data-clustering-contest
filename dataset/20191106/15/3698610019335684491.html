<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/preparat-dlya-hvorih-na-diabet-mozhe-buti-vikoristaniy-u-borotbi-z-nikotinovoyu-zalezhnistyu-328708_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T15:12:00+00:00"/>
    <meta property="og:title" content="Препарат для хворих на діабет може бути використаний у боротьбі з нікотиновою залежністю"/>
    <meta property="og:description" content="Використання препарату може зробити наслідки відмови від паління менш важкими."/>
  </head>
  <body>
    <article>
      <h1>Препарат для хворих на діабет може бути використаний у боротьбі з нікотиновою залежністю</h1>
      <h2>Використання препарату може зробити наслідки відмови від паління менш важкими.</h2>
      <address>
        <time datetime="2019-11-06T15:12:00+00:00">06 Nov 2019, 15:12</time>
      </address>
      <p>Міжнародна група <a href="https://dt.ua/TECHNOLOGIES/vcheni-rozpovili-pro-smertelnu-nebezpeku-palinnya-316455_.html"><b>в</b><b>чених</b></a> заявила про те, що речовина піоглітазон (Pioglitazonum), яка міститься в препаратах для діабету ІІ типу, може допомогти в боротьбі з нікотиновою залежністю. Як повідомляє Naked science, речовина здатна послабити тягу до нікотину і прибрати негативні наслідки відмови від паління.</p>
      <p>Піоглітазон модулює транскрипцію генів, які чутливі до інсуліну та беруть участь у контролі рівня глюкози та метаболізмі ліпідів у жировій, м'язовій тканинах та у печінці. Крім того, дослідники з'ясували, що речовина націлена на специфічну форму рецепторів PPARγ, які виявляються в областях мозку, відповідальних за наркотичну і нікотинову залежність.</p>
      <p>У ході дослідження вчені провели експерименти на мишах і стежили за будь-якими змінами в їхній поведінці. У результаті з'ясувалося, що прямі ін'єкції піоглітазону в гіпокамп гризунів з нікотиновою залежністю допомагали зменшити тремор лап, а введення препарату в мигдалини мишей — послаблювало ознаки тривоги.</p>
      <p>Вчені вважають, що активація рецепторів PPARγ може бути ефективною і для людей, які хочуть кинути палити, але побоюються наслідків. У той же час завзяті курці стикаються з підвищеним ризиком розвитку діабету II типу. Вчені стверджують, що піоглітазон може допомогти людям, що пілять і страждають діабетом, відмовитися від згубної звички, зменшити симптоми абстиненції і знизити резистентність до інсуліну.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені заявили про те, що <b><a href="https://zn.ua/TECHNOLOGIES/uchenye-rasskazali-o-tom-pochemu-kurenie-mozhet-vyzvat-rak-259745_.html">захворювання раком при палінні</a> </b>може бути викликано тим, що компоненти тютюнового диму змінюють роботу білкової "упаковки" ДНК, що робить гени вразливими до накопичення мутацій.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>