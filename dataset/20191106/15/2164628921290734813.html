<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42680_Na-Khmelnichchini-v-likarni-pomer-4-richniy-khlopchik"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-06T15:00:00+00:00"/>
    <meta property="og:title" content="На Хмельниччині в лікарні помер 4-річний хлопчик"/>
    <meta property="og:description" content="5 листопада до поліції надійшло повідомлення від чергового лікаря патологоанатомічного відділення Хмельницької обласної лікарні про т"/>
  </head>
  <body>
    <article>
      <h1>На Хмельниччині в лікарні помер 4-річний хлопчик</h1>
      <address>
        <time datetime="2019-11-06T15:00:00+00:00">06 Nov 2019, 15:00</time>
      </address>
      <p>
        <b>5 листопада до поліції надійшло повідомлення від чергового лікаря патологоанатомічного відділення Хмельницької обласної лікарні про те, що у відділення з однієї з районних лікарень доставлено тіло 4-річної дитини, яка померла напередодні.</b>
      </p>
      <p>Про це повідомив сектор комунікації поліції Хмельницької області.</p>
      <related>
        <h4>Читайте також:</h4>
        <a href="http://press-centr.com/ua/news/42467_Na-Rivnenshchini-vnaslidok-pozhezhi-zahinuv-5-richniy-khlopchik-FOTO-VIDEO"/>
      </related>
      <p>Як з’ясували правоохоронці, дитину доставили до районного медичного закладу на стаціонарне лікування 4 листопада об 11.45 годині з попереднім діагнозом «ацитономічний синдром». Близько 16.40 години того ж дня хлопчик помер.</p>
      <p>За фактом смерті слідчі відкрили кримінальне провадження за ч.2 статті 140 Кримінального кодексу України - Неналежне виконання професійних обов`язків медичним або фармацевтичним працівником. Санкція статті передбачає покарання у вигляді обмеження волі на строк до п`яти років або позбавленням волі на строк до трьох років, з позбавленням права обіймати певні посади чи займатися певною діяльністю на строк до трьох років.</p>
      <related>
        <h4>Читайте також:</h4>
        <a href="http://press-centr.com/ua/news/42167_Na-Zakarpatti-vid-hripu-pomerla-ditina"/>
      </related>
      <p>З метою встановлення точної причини смерті дитини у рамках розслідування призначена комісійна судово-медична експертиза, в ході якої найкомпетентніші фахівці профільних медичних установ комісійно провели розтин тіла.</p>
      <p>Під час розтину тілесних ушкоджень, характерних для насильницької смерті, у померлого малюка не виявили. Наразі слідчі очікують остаточних результатів судово-медичної експертизи.</p>
      <p>
        <i>Фото ілюстративне</i>
      </p>
      <p> </p>
    </article>
  </body>
</html>