<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/06/tagadja-a-brit-kormany-hogy-ulne-az-orosz-beavatkozas-merteket-vizsgalo-jelentesen"/>
    <meta property="og:site_name" content="euronews"/>
    <meta property="article:published_time" content="2019-11-06T15:22:19+00:00"/>
    <meta property="og:title" content="Tagadja a brit kormány, hogy ülne az orosz beavatkozás mértékét vizsgáló jelentésen"/>
    <meta property="og:description" content="A brit titkosszolgálat nyomozását, ami azt vizsgálta, valóban beavatkoztak-e az oroszok a brexitbe, mégsem publikálják már a választások előtt."/>
  </head>
  <body>
    <article>
      <h1>Tagadja a brit kormány, hogy ülne az orosz beavatkozás mértékét vizsgáló jelentésen</h1>
      <address><time datetime="2019-11-06T15:22:19+00:00">06 Nov 2019, 15:22</time> by <a rel="author">Noemi Mrav</a></address>
      <p>Tagadja a Johnson-kormány, hogy direkt "ülne" azon a jelentésen, ami azt vizsgálta, volt-e orosz beavatkozás a <a href="https://hu.euronews.com/tag/brexit">brexit népszavazás</a>, illetve a 2017-es általános választások kampányába.</p>
      <p>A jelentést, amit a brit titkosszolgálati nyomozás eredményeit ismerteti azzal kapcsolatban, valóban beavatkozott-e Moszkva a 2016-os népszavazásba és a 2017-es általános választásokba a Johnson-kabinet a <a href="https://hu.euronews.com/2019/11/06/nagy-britannia-elstartolt-a-valasztasi-kampany">decemberi előrehozott választás előtt</a> már nem akarja nyilvánosságra hozni.</p>
      <p>Az Euronews által megkérdezett biztonsági szakértők és politikusok szerint mivel a jelentés biztonsági kockázatokat rejt, engedélyköteles a publikálása, amire a kormánynak 10 napja van. Ha ez idő leteltével nem hozza nyilvánosságra, jó okkal teheti ezt csak meg.</p>
      <h3>Tényleg titkolnak valamit?</h3>
      <p>A parlament Biztonsági és titkosszolgálati bizottsága a nemes egyszerűséggel csak "Oroszország" névre keresztelt jelentését azonban már október 17-én átadta a miniszterelnöknek. Johnsonnak ezután 10 napja lett volna a törvény szerint arra, hogy a jelentést nyilvánosságra hozza. A parlamenti bizottság honlapján ennek megfelelően az az információ szerepel, hogy hamarosan olyan pozícióban lesznek, ami szerint azonnal nyilvánosságra hozhatják a jelentést.</p>
      <p>A 10 napos határidő azonban rég letelt, a jelentés viszont még mindig nem került napvilágra. A lépés sokak szerint arra utal, hogy Johnson valamit el akar titkolni ezzel kapcsolatban - míg a kormányfő irodája folyamatosan azt kommunikálja, hogy csupán "több időre" van szükség az irat áttanulmányozásához.</p>
      <p>"Számos adminisztratív lépésen és procedúrán kell átesnie az ilyen, érzékeny információkat tartalmazó jelentéseknek, mielőtt publikálják őket" - mondta a brit kormányszóvivő az Euronewsnak. A parlamenti bizottság elnöke, a korábban konzervatív, mára független képviselő, Dominic Grieve szerint a publikálás csupán formalitás, a Sky News-on pedig azzal vádolta meg a miniszterelnöki kabinetirodát, hogy "óriási lúzungokkal" állnak elő az ügyben.</p>
      <h3>A választók csak az információ birtokában tudnának releváns döntést hozni</h3>
      <p>"A protokol szerint 10 napjuk van rá, hogy nyilvánosságra hozzák, de a 10. nap végére még mindig nincs aláírva. Az egész procedúrának az volt a lényege, hogy olyan, releváns információt biztosítsunk a közvélemény számára, ami alapján meghozzák döntésüket a választás kapcsán. Ehhez azonban most kéne nyilvánosságra hozni" - tette hozzá.</p>
      <p>Michael Gove kormánytag ezzel szemben a BBC-nek arra a kérdésére, direkt ül-e a kormány a jelentésen úgy nyilatkozott: "abszolúte nem".</p>
      <p>"Az ilyen bizottsági dokumentumokkal, és főleg azokkal, melyekben érzékeny adatok szerepelnek, mindig ez a helyzet. Erre van egy procedúra, amin végig kell menniük, mielőtt publikálják őket" - mondta.</p>
      <p>A brit parlament eközben kedden feloszlatta magát, hogy elkezdődhessen a választási kampány, így a dokumentumnak már esélye sincs rá szerintük, hogy napvilágra kerüljön a <a href="https://hu.euronews.com/2019/10/24/december-12-en-elorehozott-valasztast-tartana-boris-johnson">december 12-ei választás előtt</a>.</p>
      <p>"Képmutatóak és abszolút félrevezetőek azok a magyarázatok, amik szerint már túl kevés az idő a publikálásra" - mondta erre Grieve.</p>
      <h3>Nem zörög a haraszt?</h3>
      <p>Oroszországot többször gyanusították már meg azzal, hogy fake news kampányt folytatott a brexit népszavazási kampánya alatt, és ezekkel a hamis információkkal sikerült befolyásolnia a közvéleményt, elmélyítenie a brexit miatti törésvonalakat a társadalomban és aláásnia a nyugati demokráciát.</p>
      <p>Boris Johnson jelenlegi miniszterelnök vezető szerepet játszott a "Távozás" melletti kampányban 2016-ban - ám az az ígérete, miszerint miniszterelnökként október 31-ig mindenképp kilépteti az Egyesült Királyságot az unióból, soha nem valósult meg.</p>
      <p>A kilépés <a href="https://hu.euronews.com/2019/10/28/megallapodtak-a-brexit-halasztasarol-2020-januar-31-az-uj-celdatum">jelenlegi dátuma január 31, miután az uniós vezetők egy újabb, három hónapos hosszabbítást engedélyeztek</a>.</p>
    </article>
  </body>
</html>