<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/gromadyanstvo-kipru-skandal-navkolo-zolotih-pasportiv-50051988.html"/>
    <meta property="og:site_name" content="НВ"/>
    <meta property="article:published_time" content="2019-11-06T15:25:00+00:00"/>
    <meta property="og:title" content="Кіпр відкликає громадянство у 26 власників «золотих паспортів»"/>
    <meta property="og:description" content="Влада Кіпру вирішила відкликати громадянство у 26 іноземців, які отримали так звані «золоті паспорти» в обмін на інвестиції в кіпрську економіку."/>
  </head>
  <body>
    <article>
      <h1>Кіпр відкликає громадянство у 26 власників «золотих паспортів»</h1>
      <h2>Влада Кіпру вирішила відкликати громадянство у 26 іноземців, які отримали так звані «золоті паспорти» в обмін на інвестиції в кіпрську економіку.</h2>
      <address>
        <time datetime="2019-11-06T15:25:00+00:00">06 Nov 2019, 15:25</time>
      </address>
      <p>Про це повідомляє <a href="https://www.reuters.com/article/us-cyprus-citizenship-cabinet/cyprus-plans-to-strip-citizenships-after-uproar-over-passports-idUSKBN1XG1QV?il=0">Reuters.</a></p>
      <p>Отримання громадянства після скандалу з «золотими паспортами» буде посилено.</p>
      <p>«Сьогодні Кабінет міністрів підтвердив прихильність уряду суворому дотриманню умов інвестиційної програми Кіпру», — заявив міністр внутрішніх справ Кіпру Константінос Петрідіс.</p>
      <p>Очільник МВС Кіпру не розкрив національності або особи іноземців, чиє кіпрське громадянство буде відкликано. За даними кіпрських джерел Reuters, в цю групу входять дев’ять росіян, вісім камбоджійців, п’ять громадян Китаю, два кенійця, один малайзієць і один іранець.</p>
      <p>Скандал навколо кіпрського громадянства за інвестиції спалахнув після розслідування Reuters, в якому розкрили схему отримання «золотих паспортів». Серед власників кіпрських паспортів називають оточення прем'єр-міністра Камбоджі Хун Сена.</p>
      <p>За даними кіпрської газети Politis, малайзійський фінансист Лоу Таєк Джо, якого звинувачують у розкраданні декількох мільярдів доларів в державному фонді 1Malaysia Development Berhad, є ще одним власником «золотого паспорта».</p>
      <p>З 2013 року на Кіпрі діє схема отримання громадянства за інвестиції. За 2 млн євро інвестицій можна «купити» паспорт і безвізові поїздки по всьому Європейському Союзу.</p>
    </article>
  </body>
</html>