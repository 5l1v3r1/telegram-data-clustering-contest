<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ligin-en-iyilerinden-214346h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T15:05:56+00:00"/>
    <meta property="og:title" content="Ligin en iyilerinden"/>
    <meta property="og:description" content="Pazar günü Bursaspor'u ağırlayacak Boluspor'da Teknik Direktör Osman Özköylü, “Çok iyi bir takıma karşı oynayacağız. Ama evimizde kazanmak istiyoruz” dedi."/>
  </head>
  <body>
    <article>
      <h1>Ligin en iyilerinden</h1>
      <h2>Pazar günü Bursaspor'u ağırlayacak Boluspor'da Teknik Direktör Osman Özköylü, “Çok iyi bir takıma karşı oynayacağız. Ama evimizde kazanmak istiyoruz” dedi.</h2>
      <address>
        <time datetime="2019-11-06T15:05:56+00:00">06 Nov 2019, 15:05</time>
      </address>
      <p>TFF 1. Lig'de geride kalan haftada deplasmanda Adanaspor'la berabere kalan ve alt gruptan uzaklaşamayan Boluspor'da gözler Bursaspor maçına çevrildi. Pazar günü oynanacak maçta galibiyete ulaşmak istediklerini söyleyen Teknik Direktör Osman Özköylü, “Önümüzde oynayacağımız çok zorlu maçlar var. İlki bu hafta Bursaspor ile sahamızda oynayacağımız maç. Çok iyi bir takıma karşı ve şu ana kadar ligde gösterdiği performans ile ligin en başarılı takımlarından birisi bir Bursaspor. Biz de son haftalardaki toparlanma sürecini devam ettirerek, sahamızda oynayacağımız bu maçtan inşallah iyi bir sonuçla güzel bir galibiyetle ayrılmak istiyoruz. Biz bir an önce alttaki gruptan uzaklaşıp yukarılara doğru yaklaşmak istiyoruz. Bursaspor maçı bu anlamda kritik karşılaşmalardan birisi” dedi.</p>
    </article>
  </body>
</html>