<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/06/jega-prez-noemvri-v-montana-2-dni-padat-rekordi.428766"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T15:25:00+00:00"/>
    <meta property="og:title" content="Жега през ноември! В Монтана 2 дни падат рекорди"/>
    <meta property="og:description" content="Във вторник живакът скочи до 25,5 градуса, днес - над 26 | Dnes.bg"/>
  </head>
  <body>
    <article>
      <h1>Жега през ноември! В Монтана 2 дни падат рекорди</h1>
      <h2>Във вторник живакът скочи до 25,5 градуса, днес - над 26</h2>
      <address><time datetime="2019-11-06T15:25:00+00:00">06 Nov 2019, 15:25</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>В Монтана вчера и днес са отчетени температурни рекорди за 5 и 6 ноември от началото на историята на измерванията, съобщиха от Метеорологичната станция в Монтана.<br/><br/>Вчера в града е достигната температура от 25,5 градуса. По този начин е подобрен рекорда от 2012 година, когато на 5 ноември е било 20 градуса, съобщи БТА.<br/><br/>В 13 часа днес са измерени 26,2 градуса, което също е рекорд за 6 ноември. <br/><br/>В различните години на тази дата най-високата температура е била 19 градуса, а най-ниската минус 4 градуса, уточниха от метеорологичната станция в Монтана.<br/><br/>Заради топлото време улици и паркове в Монтана са пълни с хора, масите на заведенията са изнесени на открито и дори пчели са излезли от кошерите, макар да няма цвят и да не могат да събират мед.<br/><br/><br/><br/> </p>
    </article>
  </body>
</html>