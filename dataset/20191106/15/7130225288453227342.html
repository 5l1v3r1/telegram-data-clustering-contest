<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/uzayin-sirlari-cozuluyor-nasa-nin-voyager-2-araci-ilk-yildizlararasi-bulgularini-yolladi-888953"/>
    <meta property="og:site_name" content="Onedio"/>
    <meta property="article:published_time" content="2019-11-06T15:37:40+00:00"/>
    <meta property="og:title" content="Uzayın Sırları Çözülüyor: NASA'nın Voyager 2 Aracı İlk Yıldızlararası Bulgularını Yolladı"/>
    <meta property="og:description" content="Fırlatılmasından 42 yıl sonra ve 16 milyar km'lik yolculuğun ardından Güneş Sistemi'nden ayrılan Voyager 2'nin, yıldızlararası uzaydaki ilk bulguları ..."/>
  </head>
  <body>
    <article>
      <h1>Uzayın Sırları Çözülüyor: NASA'nın Voyager 2 Aracı İlk Yıldızlararası Bulgularını Yolladı</h1>
      <address><time datetime="2019-11-06T15:37:40+00:00">06 Nov 2019, 15:37</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Fırlatılmasından 42 yıl sonra ve 16 milyar km'lik yolculuğun ardından Güneş Sistemi'nden ayrılan Voyager 2'nin, yıldızlararası uzaydaki ilk bulguları açıklandı.</h4>
      <figure>
        <img src="https://img-s2.onedio.com/id-5dc2d9a60301f87b2eed902b/rev-0/w-500/s-6db79df002a5536b01c36712fcad00e53c522819.jpg"/>
      </figure>
      <p><a href="https://www.independentturkish.com/node/88681/bilim/g%C3%BCne%C5%9F-sisteminden-%C3%A7%C4%B1kan-voyager-2-ilk-y%C4%B1ld%C4%B1zlararas%C4%B1-bulgular%C4%B1n%C4%B1-yollad%C4%B1#.XcGLg3tUX5Y.twitter">Independet Türkçe'den Miraç Eren Dereli'nin çevirdiği habere göre</a><i>, </i>NASA'nın öncü aracı, ikizi Voyager 1'den 15 gün önce, Ağustos 1977'de Canaveral Burnu'ndan fırlatıldığından beri evrende seyahat ediyor. O zamandan beri Dünya'dan uzaklaşan araç, neredeyse tam bir yıl önce Güneş'in koruyucu balonunu geçip yıldızlararası uzaya girdi.</p>
      <h3>"Voyager 2 'kesin bir sıçrayış' yaşandı"</h3>
      <figure>
        <img src="https://img-s1.onedio.com/id-5dc2da8dd417677b4feb2b0c/rev-0/w-500/s-6e480d062ee4dd2496481792cb0c01d26ee65751.jpg"/>
        <figcaption><a href="https://onedio.com/etiket/bilim/5774010f5eda6e3a26dfa03e">Bilim</a> insanları şimdi, kozmik mahallemizin ulaşabildiğimiz en uzak yerindeki görevden neler öğrendiklerini açıkladı.<br/>Nature Astronomy'de yayımlanan bir <a href="https://onedio.com/etiket/dizi/57d177f4df2c2cd609fd2923">dizi</a> makalede, <a href="https://onedio.com/etiket/uzay/507b0e1eb815ea38422581ba">uzay</a> aracının "yıldızlar arasındaki boşluğa" seyahatini doğrulayan araştırmacılar, yıldızlararası uzaydaki (yüklü tanecik ve gazdan oluşan) plazmanın yoğunluğunda "kesin bir sıçrayış" yaşandığına dikkat çekti.</figcaption>
      </figure>
      <h3>"Voyager 1'in plazma yoğunluğu sıçrayışına benziyor"</h3>
      <figure>
        <img src="https://img-s1.onedio.com/id-5dc2da65cb252c024ed76024/rev-0/w-500/s-86608fd88668e97bfbbd1a5ebd802d822bbad7b3.jpg"/>
        <figcaption><a href="https://onedio.com/etiket/bilim/5774010f5eda6e3a26dfa03e">Bilim</a> insanlarına göre bu sıçrayışı, Voyager 2'deki aygıtlardan biri fark etti. Sıçrayış, aracın "Güneş rüzgarının sıcak ve düşük yoğunluktaki plazma özelliğinden yıldızlararası uzayın soğuk ve yüksek yoğunluklu plazmasına geçtiğinin" kanıtı.<br/>Araştırmacılar, bunun aynı zamanda Voyager 1'in yıldızlararası uzaya geçtiğinde yaşadığı plazma yoğunluğu sıçrayışına benzediğini belirtti.</figcaption>
      </figure>
      <h3>"Güneş rüzgarları ve yıldızlararası rüzgarların çarpıştığı sınırın doğasını anlamaya çalışıyoruz"</h3>
      <figure>
        <img src="https://img-s2.onedio.com/id-5dc2dde6fe9d18322f94091f/rev-0/w-500/s-4e6ae43ca5b9f42ceb52f4268762219dceab67f3.jpg"/>
        <figcaption>Diğer birçok şeyin yanı sıra, astronomlar Güneş rüzgarlarının (Güneş'ten çıkan yüklü parçacık akımları) yıldızlararası rüzgarlarla (diğer yıldızlardan gelen parçacıklar) nasıl etkileşime geçtiğini daha iyi anlamaya çalışıyor.<br/>Kaliforniya Teknoloji Enstitüsü'nde fizik profesörü ve NASA'nın Pasadena Kaliforniya'daki Jet İtişi Laboratuvarı'nın eski yöneticisi Dr. Edward Stone "İki rüzgarın çarpıştığı sınırın doğasını anlamaya çalışıyoruz" dedi.</figcaption>
      </figure>
      <h3>Araçlar heliosferin yapısı hakkında önemli bilgiler topluyor</h3>
      <figure>
        <img src="https://img-s1.onedio.com/id-5dc2dfea8f9f140e57011310/rev-0/w-500/s-e4f94b0cb9dc3235711d76f356178f052f4e8367.jpg"/>
        <figcaption>Astronomlar, araçların (farklı görev hedefleri ve yörüngelerine sahip) seyahatlerinin heliosferin (Güneş ve Güneş sistemini kapsayan devasa baloncuk) yapısı hakkında "önemli ipuçları" verdiğine inanıyor.<br/>Iowa Üniversitesi'nde araştırmacı ve çalışmanın yazarlarından Bill Kurth "Bu, Heliosferin simetrik olduğu anlamına geliyor; en azından Voyager <a href="https://onedio.com/etiket/uzay/507b0e1eb815ea38422581ba">uzay</a> araçlarının geçtiği iki noktanın..." diye konuştu.</figcaption>
      </figure>
      <h3>"Dış katmanın varlığı Voyager 2 yıldızlararası uzaya geçtiğinde ortaya çıktı"</h3>
      <figure>
        <img src="https://img-s2.onedio.com/id-5dc2e42b5df3752656e8e755/rev-0/w-500/s-4bb1a15b3c06b539e7b08de902c2c56eee9b1414.jpg"/>
        <figcaption>Başka bir çalışmada farklı bir ekip, "heliopozun iki tarafında da" katmanların olduğunu bildirmişti. <a href="https://onedio.com/etiket/bilim/5774010f5eda6e3a26dfa03e">Bilim</a> insanları iç katmandan haberdardı. Dış katmanın varlığıysa Voyager 2 yıldızlararası uzaya geçtiğinde ortaya çıktı.<br/>Araştırmacılara göre, iki <a href="https://onedio.com/etiket/uzay/507b0e1eb815ea38422581ba">uzay</a> aracından elde edilen veriler, yıldızlararası ortamın, heliopoz ve yıldızlararası manyetik alanla birlikte "birbirine bağlı karmaşık bir dinamik sistem kurduğunu" gösteriyor.</figcaption>
      </figure>
      <h3>Astronomlar Voyagerların teknik açıdan hala Güneş Sistemi'nde olduğunu söylüyor</h3>
      <figure>
        <img src="https://img-s1.onedio.com/id-5dc2e2cd5df3752656e8e748/rev-0/w-500/s-9ee590ce8cba9619b392db858c15dc372ac90947.jpg"/>
        <figcaption>Voyagerlar başlangıçta Jüpiter, Satürn, Uranüs ve Neptün gibi dış gezegenleri incelemek için gönderildi ama daha sonra uzaklaşmaya devam etti.<br/>Güneş'in baloncuğundan çıkmış olsalar da, astronomlar Voyagerların teknik açıdan hala Güneş Sistemi'nde olduğunu söylüyor. Çünkü Güneş Sistemi (su, buz, amonyak ve metandan oluşan) Oort bulutunun dış kenarlarına kadar uzanıyor.</figcaption>
      </figure>
      <h3>Peki Voyagerler 'ölecek' mi?</h3>
      <figure>
        <img src="https://img-s2.onedio.com/id-5dc2e4ae82b0bd7c581e7145/rev-0/w-500/s-5380b48d097451013f65683255fae316b31167ad.jpg"/>
        <figcaption>Dr. Stone araçların plütonyum güç kaynaklarının nihayetinde elektrik üretmeyi bırakacağını ve bu durumda aygıtlarının ve vericilerinin de "öleceğini" söyledi:<br/>İki Voyager'ın da "Dünya'dan daha uzun süre" yaşayacağına inanan Dr. Kurth, sözlerini şöyle sürdürdü:<br/>Galaksinin çevresinde 5 milyar yıl ya da daha uzun bir süre boyunca kendi yörüngelerinde kalacaklar. Ve herhangi bir şeye çarpma olasılıkları neredeyse sıfır.</figcaption>
      </figure>
    </article>
  </body>
</html>