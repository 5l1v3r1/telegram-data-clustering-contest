<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/svet/francija-zaostruje-migracijsko-politiko"/>
    <meta property="og:site_name" content="Primorske novice"/>
    <meta property="article:published_time" content="2019-11-06T15:11:23+00:00"/>
    <meta property="og:title" content="Francija zaostruje migracijsko politiko"/>
    <meta property="og:description" content="Francija zaostruje svoj ton glede priseljevanja. “Nazaj si želimo pridobiti nadzor nad našo migracijsko politiko,” je danes dejal francoski premier Eduoard Philippe. Francija se bo v prihodnje borila proti zlorabi pravice do azila ter za uravnoteženje pravic in dolžnosti, poroča nemška tiskovna agencija dpa."/>
  </head>
  <body>
    <article>
      <h1>Francija zaostruje migracijsko politiko</h1>
      <address><time datetime="2019-11-06T15:11:23+00:00">06 Nov 2019, 15:11</time> by <a rel="author">STA</a></address>
      <p>
        <b>Francija zaostruje svoj ton glede priseljevanja. “Nazaj si želimo pridobiti nadzor nad našo migracijsko politiko,” je danes dejal francoski premier Eduoard Philippe. Francija se bo v prihodnje borila proti zlorabi pravice do azila ter za uravnoteženje pravic in dolžnosti, poroča nemška tiskovna agencija dpa.</b>
      </p>
      <figure>
        <img src="https://static.primorske.si/foto/highres/gnweb/718652_pariz03.jpg"/>
        <figcaption>Foto: Andrej Guštin</figcaption>
      </figure>
      <p><b>PARIZ</b> &gt; Po zasedanju ministrskega odbora za migracijsko politiko je premier poudaril, da se mora Francija boriti tudi proti nezakonitemu priseljevanju.</p>
      <p>Med drugim nameravajo okrniti zdravstveno zavarovanje za priseljence brez dokumentov. Begunsko divje taborišče na severovzhodu Pariza, v katerem živi do 3000 migrantov v zelo slabih pogojih, pa nameravajo izprazniti do konca leta. Že v torek je ministrica za delo <b>Muriel Penicaud</b> napovedala kvote za kvalificirano delovno silo iz tujine.</p>
      <p>V prihodnje bodo hitreje izvajali deportacije, še vedno pa bodo sprejemali migrante, če ti izpolnjujejo pogoje, je poudaril <b>Edouard Philippe</b>.</p>
      <p>V okviru ukrepov bo Francija okrepila razvojno pomoč za številne države. Kot je pojasnil premier, mora država pomagati pri premagovanju neenakosti v blagostanju po celem svetu.</p>
      <p>Namerava pa francoska vlada do leta 2027 v državo privabiti pol milijona tujih študentov, da bi tako okrepila svoj mednarodni ugled.</p>
      <p>Francija je trenutno peta država v svetu po sprejemu tujih študentov, a ji grozi upad. Predvsem Kitajska je okrepila strategijo za privabljanje študentov. V Franciji je trenutno 325.000 tujih študentov.</p>
    </article>
  </body>
</html>