<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596031/oloklirothike-i-nekrotomi-sto-emvryo-pou-apevale-23xroni-stin-pafo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T15:35:00+00:00"/>
    <meta property="og:title" content="Ολοκληρώθηκε η νεκροτομή στο έμβρυο που απέβαλε 23χρονη στην Πάφο"/>
    <meta property="og:description" content="Ολοκληρώθηκε η νενομισμένη νεκροτομή στο έμβρυο που απέβαλε η 23χρονη από τη Σκωτία σε τουριστικό κατάλυμα στην Πάφο.   Σύμφωνα με την ιατροδικαστή..."/>
  </head>
  <body>
    <article>
      <h1>Ολοκληρώθηκε η νεκροτομή στο έμβρυο που απέβαλε 23χρονη στην Πάφο</h1>
      <address><time datetime="2019-11-06T15:35:00+00:00">06 Nov 2019, 15:35</time> by <a rel="author">SigmaLive</a></address>
      <p>Ολοκληρώθηκε η νενομισμένη νεκροτομή στο έμβρυο που απέβαλε η 23χρονη από τη Σκωτία σε τουριστικό κατάλυμα στην Πάφο.</p>
      <p>Σύμφωνα με την ιατροδικαστή Αγγελική Παπέτα λήφθηκαν δείγματα, τα οποία στάλθηκαν για ιστοπαθολογικές εξετάσεις, οι οποίες αναμένονται να δώσουν απαντήσεις για την αποβολή του εμβρύου.</p>
      <p>Υπενθυμίζεται ότι <a href="https://www.sigmalive.com/news/local/595975/pafos-i-23xroni-isxyrizetai-pos-den-gnorize-oti-itan-egkyos">τον ισχυρισμό ότι δεν γνώριζε ότι εγκυμονούσε, προέβαλε η 23χρονη γυναίκα</a> που εντοπίστηκε χθες στη Χλώρακα, δίπλα απ’ το νεκρό έμβρυο που κυοφορούσε.</p>
      <p>Σύμφωνα με τον ανταποκριτή του ΣΙΓΜΑ στην Πάφο, η νεαρή δεν γνώριζε ότι εγκυμονούσε ενώ χθες μέλη της Υπηρεσίας ασθενοφόρων την εντόπισαν δίπλα από το έμβρυο που ενδεχομένως να είναι 4 με 5 μηνών.</p>
      <p>Περαιτέρω εξηγήσεις για την υπόθεση θα δώσει η μεταθανάτια εξέταση που θα διενεργηθεί από την ιατροδικαστή Αγγελική Παπέττα. Η 23χρονη κατάγεται από τη Σκωτία και διέμενε στη Χλώρακα.</p>
      <p>Σε κατάσταση σήψης εντωμεταξύ ήταν το έμβρυο που απέβαλε χτες η 23χρονη από τη Σκωτία, σύμφωνα με αυτοψία που διενήργησε ο ιατροδικαστής Νικόλας Χαραλάμπους ενώ η νενομισμένη νεκροψία αναμένεται να διενεργηθεί εντός της ημέρας .</p>
      <p>Σύμφωνα με την Αστυνομία, αποκλείστηκε η εγκληματική ενέργεια αφού όπως διαφάνηκε το έμβρυο, ηλικίας περίπου πέντε μηνών, ήταν νεκρό</p>
    </article>
  </body>
</html>