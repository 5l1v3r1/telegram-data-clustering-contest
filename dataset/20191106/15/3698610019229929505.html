<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-v-kursi-pro-interes-amerikanskogo-investora-do-motor-sichi-328718_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T15:53:00+00:00"/>
    <meta property="og:title" content="Зеленський в курсі про інтерес американського інвестора до &quot;Мотор Січі&quot;"/>
    <meta property="og:description" content="Президент заявив, що без нього питання не вирішуватимуть.  "/>
  </head>
  <body>
    <article>
      <h1>Зеленський в курсі про інтерес американського інвестора до "Мотор Січі"</h1>
      <h2>Президент заявив, що без нього питання не вирішуватимуть.  </h2>
      <address>
        <time datetime="2019-11-06T15:53:00+00:00">06 Nov 2019, 15:53</time>
      </address>
      <p>Президент України Володимир Зеленський сказав, що поінформований про <a href="https://dt.ua/POLITICS/zasnovnik-blackwater-i-radnik-trampa-vede-peregovori-schodo-pokupki-zavodu-motor-sich-wsj-328545_.html"><b>інтерес американського інвестора Еріка Прінса до української аерокосмічної компанії</b> </a>"Мотор Січ", однак на разі ні з ким це не обговорював.</p>
      <p>"Я теж про це прочитав, причому прочитав уночі. Я ні з ким не зустрічався, я ні з ким це не проговорював, але це питання повинне бути пов'язане з президентом України, тому що "Мотор-Січ" – це стратегічне підприємство, тому я поки нічого не можу додати до цього", – сказав Зеленський в коментарі "<a href="https://www.radiosvoboda.org/a/news-zelenskyj-motor-sich-ssha-kupivlya/30256232.html">Радіо Свобода</a>" під час візиту до Харкова.</p>
      <p>Як написало видання The Wall Street Journal, власник приватної військово-охоронної компанії і неформальний радник президента США Дональда Трампа, обговорює купівлю "Мотор Січ", яку США хочуть не дати купити Китаю.</p>
      <p>ПАТ "Мотор Січ" є одним з найбільших світових виробників двигунів для авіаційної техніки, а також промислових газотурбінних установок. Продукція підприємства постачається в більш ніж 100 країн світу.</p>
      <p>Нагадаємо, у квітні минулого року Служба безпеки України <a href="https://dt.ua/UKRAINE/sbu-provodit-obshuki-u-motor-sichi-275977_.html"><b>провела обшуки на ПАТ "Мотор Січ"</b></a> у Запоріжжі у межах розслідування кримінального провадження про підготовку диверсії. Провадження відкрили за ч. 1 ст. 14 статті 113 (диверсія) Кримінального кодексу України. За версією слідства, <b><a href="https://dt.ua/UKRAINE/strategichniy-zavod-hotili-rozvaliti-za-dopomogoyu-inozemciv-sbu-schodo-obshukiv-na-motor-sichi-276046_.html">представники "іноземної компанії" намагалися перенести українське виробництво і передати технології</a></b> сучасному заводу з виробництва авіадвигунів, виробництвом якого саме займалась ця компанія.</p>
      <p>Аби приховати реальних покупців акцій, продаж контрольного пакета акцій стратегічного підприємства здійснювався на адресу фізосіб і компаній нерезидентів в обсягах менших за 10%.</p>
      <p>У 2017 році в межах цього ж розслідування судом було накладено арешт на 56% акцій ПАТ "Мотор Січ". Про яких самих "іноземців" йдеться, у спецслужбі не повідомляли.</p>
      <p>Детальніше про продаж "Мотор Січ" читайте в статті Ігоря Левченка "<a href="https://dt.ua/internal/kitayska-saga-motor-sichi-strategichniy-investor-chi-lizhniy-instruktor-324154_.html"><b>Китайська сага "Мотор Січі": стратегічний інвестор чи "лижний інструктор"?</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5yYWRpb3N2b2JvZGEub3Jn">Радіо Свобода</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>