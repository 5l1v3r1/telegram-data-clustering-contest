<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815055.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T15:00:00+00:00"/>
    <meta property="og:title" content="قیمت انواع برنج در بازار"/>
    <meta property="og:description" content="به گزارش تسنیم درحالی که برنجهای کم محصول و معطر ایرانی در بازار نرخ های بالایی دارند و به قیمت های هر کیلوگرم  22 تا 34 هزار تومان به مصرف کننده به فروش میرسد که در این میان برنج های ارزان قیمت تر و به اصطلاح پر محصول و با عطر کمتر، قیمتهای پایین تری دارند."/>
  </head>
  <body>
    <article>
      <h1>قیمت انواع برنج در بازار</h1>
      <address>
        <time datetime="2019-11-06T15:00:00+00:00">06 Nov 2019, 15:00</time>
      </address>
      <p>درحالی برنج های عطری به قیمت های ۲۲ تا ۳۴ هزار تومان در تهران به فروش می رسد که که برنج‌های پرمحصول ارزان قیمت تر ایرانی و وارداتی را می‌توان به نرخ‌های ۷ تا ۱۸ هزار تومان خریداری کرد.</p>
      <p>به گزارش تسنیم درحالی که برنجهای کم محصول و معطر ایرانی در بازار نرخ های بالایی دارند و به قیمت های هر کیلوگرم  22 تا 34 هزار تومان به مصرف کننده به فروش میرسد که در این میان برنج های ارزان قیمت تر و به اصطلاح پر محصول و با عطر کمتر، قیمتهای پایین تری دارند.</p>
      <p>برنج های ارزان قیمت بازار که ایرانی و وارداتی هستند به نرخهای هر کیلوگرم 7 تا 18 هزار تومان در تهران  به فروش می رسد.</p>
      <p>قیمت هرکیلوگرم برنج هندی در تهران 8 هزار و 500 تومان، برنج فجر و شیرودی نیز که از برنج های پر محصول ایرانی هستند به طور متوسط 18 هزار و 500 تومان قیمت دارند و در بازار  تهران به نرخ های  مختلف و از 15 تا 19 هزار تومان به فروش میرسد.</p>
      <p> قیمت هرکیلوگرم برنج پر محصول ایرانی نِدا در بازار تهران 10 تا 13 و هر کیلوگرم برنج پاکستانی که از لحاظ ظاهری به برنج ایرانی شباهت دارد 7 تا 11 هزار تومان به فروش میرسد.</p>
      <p>به دلیل بارش مناسب باران در سال زراعی گذشته و قیمت بالای این محصول در بازار، تولید برنج داخلی افزایش چشمگیری داشته است و بر اساس اعلام معاون وزیر جهاد کشاورزی از حدود 2 میلیون تن تولید به 2.9 میلیون تن رسیده که این به معنی تامین نیاز  کشور است.</p>
      <p>با وجود این افزایش تولید، انواع برنج ایرانی قیمت بالایی در بازار دارد و و دولت برای اینکه برنج های ارزان قیمت تری به دست مردم برسد به واردات این محصول ارز 4200 تومانی اختصاص داده است اما هر از چند گاهی صحبت از حذف ارز اختصاصی به واردات این محصول به گوش می‌رسد. </p>
    </article>
  </body>
</html>