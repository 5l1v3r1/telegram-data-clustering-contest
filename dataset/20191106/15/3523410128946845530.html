<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638479/%D8%AC%D8%A7%D8%B0%D8%A8%D9%87%E2%80%8C%DB%8C-%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C-%D8%B9%D9%84%DB%8C%D9%87-%D8%A7%D9%84%D8%B3%D9%84%D8%A7%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T15:53:00+00:00"/>
    <meta property="og:title" content="جاذبه‌ی امام حسن عسکری علیه السلام"/>
    <meta property="og:description" content="عبدالحسین خسروپناه استاد و پژوهشگر فلسفه دین روایتی جالب از زمانی که امام در بند زندان بودند نوشتند و آورده اند که...."/>
  </head>
  <body>
    <article>
      <h1>
        <a href="https://www.bultannews.com/fa/news/638479/%D8%AC%D8%A7%D8%B0%D8%A8%D9%87%E2%80%8C%DB%8C-%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C-%D8%B9%D9%84%DB%8C%D9%87-%D8%A7%D9%84%D8%B3%D9%84%D8%A7%D9%85">جاذبه‌ی امام حسن عسکری علیه السلام</a>
      </h1>
      <h2>عبدالحسین خسروپناه استاد و پژوهشگر فلسفه دین روایتی جالب از زمانی که امام در بند زندان بودند نوشتند و آورده اند که....</h2>
      <address><time datetime="2019-11-06T15:53:00+00:00">06 Nov 2019, 15:53</time> by <a rel="author">بولتن نیوز | bultannews.com</a></address>
      <p><b>گروه دین و اندیشه</b>- عبدالحسین خسروپناه استاد و پژوهشگر فلسفه دین یادداشتی پیرامون شهادت امام حسن عسکری نوشت و اورده است:  شیخ مفید و غیره روایت کرده‌اند که: بنی عباس بر صالح بن وصيف داخل شدند، در زمانی که حضرت <b>امام حسن عسکری</b> را حبس کرده بود، و با او گفتند که: «بر او تنگ بگیر و او را وسعت مده.» صالح گفت: من با او چه کنم؟ همانا او را به دست دو نفر که بدترین اشخاص می‌باشند، سپرده‌ام نام یکی‌شان علی‌بن‌یارمش است و دیگری اقتامش. آن دو نفر اکنون اهل نماز و روزه گشته‌اند و در عبادت به مقامی عظیم رسیده‌اند.</p>
      <p>به گزارش <a href="https://www.bultannews.com/">بولتن نیوز</a>، در ادامه یادداشت می خوانید که:</p>
      <p>پس امر کرد، آن دو نفر را آوردند، آنگاه ایشان را عتاب کرد و گفت: وای بر شما! شأن شما با این شخص چیست؟ گفتند: چه بگوییم در حق مردی که روزها را روزه می‌گیرد و شب‌ها را تا صبح به عبادت مشغول است. صحبت نمی‌کند با کسی و به کاری غیر از عبادت مشغول نمی‌شود و هر وقت برما می‌نگرد، بدن ما می‌لرزد و چنان می‌شویم که مالک نفس خود نیستیم و نمی‌توانیم خودمان را کنترل کنیم.</p>
      <p>آل عباس چون این را شنیدند، از نزد صالح در کمال ذلت به بدترین حال برگشتند.</p>
    </article>
  </body>
</html>