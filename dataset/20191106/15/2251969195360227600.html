<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/aree-sae-a-camerino-pensiline-per-le-fermate-dei-bus-ottenuto-il-finanziamento/1321841/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T15:25:38+00:00"/>
    <meta property="og:title" content="Aree Sae a Camerino, pensiline per le fermate dei bus: ottenuto il finanziamento"/>
    <meta property="og:description" content="SISMA - I lavori dal costo di 230mila euro riguarderanno Cortine Est e Ovest, Vallicelle e altre zone della città"/>
  </head>
  <body>
    <article>
      <h1>Aree Sae a Camerino, pensiline per le fermate dei bus: ottenuto il finanziamento</h1>
      <h2>SISMA - I lavori dal costo di 230mila euro riguarderanno Cortine Est e Ovest, Vallicelle e altre zone della città</h2>
      <address><time datetime="2019-11-06T15:25:38+00:00">06 Nov 2019, 15:25</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Faree-sae-a-camerino-pensiline-per-le-fermate-dei-bus-ottenuto-il-finanziamento%2F1321841%2F">Condividi9</a><a href="https://twitter.com/intent/tweet?text=Aree+Sae+a+Camerino%2C++pensiline+per+le+fermate+dei+bus%3A++ottenuto+il+finanziamento&amp;url=https%3A%2F%2Fwww.cronachemaceratesi.it%2F2019%2F11%2F06%2Faree-sae-a-camerino-pensiline-per-le-fermate-dei-bus-ottenuto-il-finanziamento%2F1321841%2F">Tweet</a>Email9 Condivisioni</p>
      <p> </p>
      <p><b>Nuove pensiline per le fermate del trasporto pubblico nelle aree Sae, a Camerino. Il Comune si è aggiudicato un finanziamento per i lavori da svolgere a Cortine Est e Ovest, Vallicelle e in altre zone della città in cui sono state costruite le nuove soluzioni abitative d’emergenza, a seguito del sisma del 2016. L’intervento impegnerà una cifra pari a 230 mila euro.</b> Dopo il terremoto si sono aperte esigenze di mobilità completamente nuove per gli abitanti della città ducale rendendo indispensabile la necessità di studiare nuovi collegamenti in grado di mettere in comunicazione giornalmente i Comuni. Sono stati, dunque, collocati nuovi servizi di trasporto pubblico locale ordinari, sebbene temporanei e a carattere speciale, destinati cioè a coloro che hanno dovuto affrontare una situazione di particolare disagio. Servizi organizzati in modo dinamico in funzione delle condizioni mutate e imposte dell’emergenza. Accanto ad essi, sono state dotate di nuove fermate anche le nuove aree per i servizi di trasporto pubblico locale come bus e navette. E’ proprio rivolto a queste ultime aree l’intervento che prevede una copertura per tutte le fermate così da rendere migliore e più accogliente l’attesa per i cittadini che utilizzeranno i servizi di trasporto pubblico.</p>
    </article>
  </body>
</html>