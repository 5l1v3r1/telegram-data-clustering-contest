<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/lucenko-zahvorila-robota-pislya-deputatstva-novini-ukrajini-50051992.html"/>
    <meta property="og:site_name" content="НВ"/>
    <meta property="article:published_time" content="2019-11-06T15:33:00+00:00"/>
    <meta property="og:title" content="Луценко розповів, чим планує займатися його дружина після депутатства"/>
    <meta property="og:description" content="Екс-генпрокурор України Юрій Луценко заявив, що його дружина, нардеп від Євросолідарності Ірина Луценко після складання депутатських повноважень буде займатися сімейним бізнесом."/>
  </head>
  <body>
    <article>
      <h1>Луценко розповів, чим планує займатися його дружина після депутатства</h1>
      <h2>Екс-генпрокурор України Юрій Луценко заявив, що його дружина, нардеп від Євросолідарності Ірина Луценко після складання депутатських повноважень буде займатися сімейним бізнесом.</h2>
      <address>
        <time datetime="2019-11-06T15:33:00+00:00">06 Nov 2019, 15:33</time>
      </address>
      <p>Про це він сказав в ефірі 1+1.</p>
      <p>"Ірина після певної медичної реабілітації, очевидно, буде займатися тим, чим займалася до депутатства - своїм невеликим сімейним бізнесом", - сказав Луценко.</p>
      <p>За словами Луценка, його дружина зараз не може працювати з повною віддачею.</p>
      <p>"І сьогодні пишаюся тим, що вона написала своїм колегам, пояснюючи своє бажання піти. Вона перенесла серйозну проблему з серцем. І зараз не може повністю працювати з повною віддачею. А ховатися за спини депутатів, як вона каже, "у ліжку я не буду", - сказав він.</p>
      <p>Раніше про те, що <a href="https://nv.ua/ukr/ukraine/politics/lucenko-podala-zayavu-pro-dostrokove-pripinennya-povnovazhen-nardepa-novini-ukrajini-50051377.html">Ірина Луценко написала заяву про дострокове припинення повноважень нардепа</a> станом здоров'я, повідомляла Українська правда з посиланням на джерело в апараті Верховної Ради.</p>
      <p>4 листопада <a href="https://nv.ua/ukr/ukraine/politics/irina-lucenko-dostrokovo-pripinyaye-povnovazhennya-narodnogo-deputata-novini-ukrajini-50051463.html">Луценко підтвердила інформацію про складання депутатського мандата.</a></p>
      <p>Як заявив Юрій Луценко, його дружина <a href="https://nv.ua/ukr/ukraine/politics/irina-lucenko-perenesla-seryoznu-problemu-z-sercem-detali-50051478.html">перенесла серйозну проблему з серцем.</a></p>
    </article>
  </body>
</html>