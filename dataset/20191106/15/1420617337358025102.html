<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/ostia-bloccato-in-auto-con-mezzo-chilo-di-droga-arrestato-22enne.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-06T15:06:14+00:00"/>
    <meta property="og:title" content="Ostia, bloccato in auto con mezzo chilo di droga: arrestato 22enne"/>
    <meta property="og:description" content="Nella serata di ieri, i Carabinieri della Stazione di Ostia Antica hanno arrestato un giovane pusher di 22 anni, del posto e già conosciuto dai militari. Il ragazzo è stato fermato a bordo della propria autovettura mentre transitava in località Stagni di Ostia. Occultati all’interno del veicolo, i Carabinieri hanno rinvenuto due involucri di marijuana […]"/>
  </head>
  <body>
    <article>
      <h1>Ostia, bloccato in auto con mezzo chilo di droga: arrestato 22enne</h1>
      <address><time datetime="2019-11-06T15:06:14+00:00">06 Nov 2019, 15:06</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nella serata di ieri, i Carabinieri della Stazione di Ostia Antica hanno arrestato un giovane <i>pusher</i> di 22 anni, del posto e già conosciuto dai militari. Il ragazzo è stato fermato a bordo della propria autovettura mentre transitava in località Stagni di Ostia. Occultati all’interno del veicolo, i Carabinieri hanno rinvenuto due involucri di marijuana del peso di oltre mezzo chilo, nonché la somma contante di quasi 2.000 euro, provento dell’attività di spaccio. La successiva perquisizione, estesa alla vicina abitazione, ha portato al rinvenimento di un ulteriore quantitativo di hashish. Il giovane è stato arrestato e, in attesa dell’udienza di convalida, sottoposto agli arresti domiciliari, mentre la droga ed il denaro rinvenuti sono stati sequestrati.</p>
      <p>Sempre a Ostia, i Carabinieri hanno eseguito un’ordinanza di custodia cautelare emessa dal dall’Ufficio Esecuzioni Penali della Procura Generale della Repubblica presso la Corte di Appello di Roma, nei confronti di 4 persone, due uomini e due donne, responsabili dei reati di “ricettazione, associazione finalizzata al traffico illecito di sostanze stupefacenti e della detenzione di armi clandestine e da guerra”. La loro attività di traffico di sostanze stupefacenti ad Ostia era stata scoperta agli inizi del 2003 dagli stessi Carabinieri. Tutti gli arrestati sono stati condotti presso il carcere di “Rebibbia” e sconteranno una pena che va da un minimo di 6 anni a un massimo di 8 anni di reclusione.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/monteverde-ubriaco-da-in-escandescenze-e-blocca-il-traffico-due-pattuglie-dei-carabinieri-e-due-della-polizia-municipale-per-bloccarlo.html"/>
        <a href="https://www.ilcorrieredellacitta.com/gaeta-e-terracina/gaeta-lomaggio-dei-volontari-della-protezione-civile-ai-tre-pompieri-deceduti-a-quargnento.html"/>
        <a href="https://www.ilcorrieredellacitta.com/ultime-notizie/pomezia-il-riposino-dei-bambini-allasilo-si-ma-sul-banco.html"/>
        <a href="https://www.ilcorrieredellacitta.com/ultime-notizie/incidente-mortale-sulla-roma-fiumicino-lappello-disperato-della-famiglia-di-rebecca-abbiamo-bisogno-di-testimoni.html"/>
        <a href="https://www.ilcorrieredellacitta.com/ostia-cronaca/incertezza-sulle-case-del-villaggio-san-francesco-di-acilia-inquilini-a-rischio-sfratto-per-le-superficialita-dellamministrazione.html"/>
        <a href="https://www.ilcorrieredellacitta.com/ultime-notizie/nettuno-autista-al-cellulare-rischia-di-investire-i-pedoni-che-attraversano-multato-dai-vigili.html"/>
      </related>
    </article>
  </body>
</html>