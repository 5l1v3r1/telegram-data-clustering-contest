<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/erntogan-echoyme-syllavei-ti-gynaika-toy-al-mpagkntanti/"/>
    <meta property="og:site_name" content="europost.gr"/>
    <meta property="article:published_time" content="2019-11-06T15:45:35+00:00"/>
    <meta property="og:title" content="Ερντογάν: Έχουμε συλλάβει τη γυναίκα του αλ Μπαγκντάντι"/>
    <meta property="og:description" content="Στο πανεπιστήμιο της Άγκυρας βρέθηκε την Τετάρτη ο Ρετζέπ Ταγίπ Ερντογάν, ο οποίος αποκάλυψε πως μετά τον θάνατο του Αμπου Μπακρ αλ Μπαγκντάντι, ακολούθησε η σύλληψη, τόσο της γυναίκας όσο και άλλων μελών της οικογένειας"/>
  </head>
  <body>
    <article>
      <h1>Ερντογάν: Έχουμε συλλάβει τη γυναίκα του αλ Μπαγκντάντι</h1>
      <address>
        <time datetime="2019-11-06T15:45:35+00:00">06 Nov 2019, 15:45</time>
      </address>
      <p>Στο πανεπιστήμιο της Άγκυρας βρέθηκε την Τετάρτη ο Ρετζέπ Ταγίπ Ερντογάν, ο οποίος αποκάλυψε πως μετά τον θάνατο του Αμπου Μπακρ αλ Μπαγκντάντι, ακολούθησε η σύλληψη, τόσο της γυναίκας όσο και άλλων μελών της οικογένειας του πρώην αρχηγού του Ισλαμικού Κράτους.</p>
      <p>«Ο Μπαγκντάντι, ο αρχηγός του DAESH, κατέστρεψε μόνος του τον εαυτό του. Οι ΗΠΑ δημιούργησαν ολόκληρη καμπάνια για να το παρουσιάσουν σαν δική τους επιτυχία. Για πρώτη φορά το λέω σήμερα εδώ, έχουμε συλλάβει τη γυναίκα του Μπαγκντάντι και δεν κάναμε φασαρία γύρω από αυτό. Επιπλέον, έχουμε συλλάβει την αδερφή και τον κουνιάδο του. Όλοι τους βρίσκονταν στη Συρία» ανέφερε ο Τούρκος πρόεδρος.</p>
      <p>«Το Ισλάμ εξακολουθεί να αποτελεί τη μοναδική συνταγή για τη σωτηρία των ανθρώπων. Το Ισλάμ είναι μια θρησκεία ειρήνης. Και οι Μουσουλμάνοι εργάζονται γιατην ειρήνη. Εμείς, προσπαθούμε να λύσουμε το μυστήριο της τρομοκρατίας. Ο τρομοκράτης αποτελεί ένα πρόσωπο που χύνει το αίμα αθώων ανθρώπων. Οι Μουσουλμάνοι δεν είναι τρομοκράτες. Η Δύση, η οποία χρησιμοποιεί την έκφραση της ισλαμικής τρομοκρατίας, πρέπει να κοιταχτεί στον καθρέφτη. Οι τρομοκράτες βρίσκονται σεμ πολλές χώρες της Δύσης» πρόσθεσε ο Ερντογάν.</p>
      <h3>Σχετικά</h3>
    </article>
  </body>
</html>