<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175593/beloofde-extra-huurwoningen-komen-er-echt"/>
    <meta property="og:site_name" content="omroep flevoland"/>
    <meta property="article:published_time" content="2019-11-06T15:04:00+00:00"/>
    <meta property="og:title" content="'Beloofde extra huurwoningen komen er echt'"/>
    <meta property="og:description" content="De beloofde extra sociale huurwoningen komen er volgens het Almeerse stadsbestuur echt. Dat schrijft het college van burgemeester en wethouders in reactie op een motie van de lokale SP. Voor 15 december komt er een plan om de komende twee jaar de beloofde 2.000 tot 2.500 betaalbare huurwoningen in de stad te realiseren."/>
  </head>
  <body>
    <article>
      <h1>'Beloofde extra huurwoningen komen er echt'</h1>
      <address>
        <time datetime="2019-11-06T15:04:00+00:00">06 Nov 2019, 15:04</time>
      </address>
      <p>
        <b>De beloofde extra sociale huurwoningen komen er volgens het Almeerse stadsbestuur echt. Dat schrijft het college van burgemeester en wethouders in reactie op een motie van de lokale SP. Voor 15 december komt er een plan om de komende twee jaar de beloofde 2.000 tot 2.500 betaalbare huurwoningen in de stad te realiseren.</b>
      </p>
      <p>De SP maakte zich zorgen. De extra woningen zijn volgens de partij nodig om de vele woningzoekenden in de stad een dak boven het hoofd te bieden. De wachttijden zijn volgens de partij opgelopen tot boven de tien jaar.</p>
      <p>Nadat het plan van het stadsbestuur in december is gepresenteerd, mag de gemeenteraad plekken aanwijzen waar de woningen worden gebouwd. Daarna komt in februari de Woonvisie, zegt het college. Hier maakt de gemeente duidelijk hoe de woningnood in Almere verder aangepakt wordt.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>