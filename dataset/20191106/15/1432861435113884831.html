<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/v-ispaniq-obqviha-koj-e-favorityt-na-mesi-za-nov-trenxor-na-barsa-1403580.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T15:38:00+00:00"/>
    <meta property="og:title" content="В Испания обявиха кой е фаворитът на Меси за нов треньор на Барса"/>
    <meta property="og:description" content="След последните 2 разочароващи мача, в Испания все по-усилено се говори за предстояща треньорска смяна в Барселона Според El Chiringuito, фаворит за поста на Ернесто Валверде е наставникът на Ривър Плейт Марсело Гаярдо"/>
  </head>
  <body>
    <article>
      <h1>В Испания обявиха кой е фаворитът на Меси за нов треньор на Барса</h1>
      <address><time datetime="2019-11-06T15:38:00+00:00">06 Nov 2019, 15:38</time> by <a rel="author">Sportlive.bg</a></address>
      <p>След последните 2 разочароващи мача, в Испания все по-усилено се говори за предстояща треньорска смяна в <b><a href="https://www.sportlive.bg/tags/2223">Барселона</a></b>. Според El Chiringuito, фаворит за поста на Ернесто Валверде е наставникът на Ривър Плейт Марсело Гаярдо. Една от причините за популярността на неговата кандидатура е фактът, че той е желан в Барселона от голямата звезда на клуба Лионел Меси.</p>
      <p>В предаването тези дни е имало гореща дискусия по темата "Барселона" и един от журналистите, участващи в нея, е заявил: "Кой е в състояние да мотивира този отбор? Валверде не изглежда да е този човек, Куман - още по-малко. Гаярдо е този, който е желан най-много. Този, който Меси харесва най-много", заявил той.</p>
      <p>Една от причините да се смята така, е, че Меси гласува за своя сънародник като един от най-добрите трима треньори на годината в анкетата на ФИФА за наградите The Best". Гаярдо спечели наградата "Южноамерикански треньор на годината за 2018 година". За негово съжаление обаче аржентинецът е твърде непознато име в Барселона. Според редактора на вестник "Марка" Хуан Кастро, ако отидете на "Камп ноу" и попитате на кой отбор е треньор Гаярдо, 70% от хората там няма да знаят отговора. <b><i><a href="https://www.sportlive.bg/worldfootball/spain/Kuman-Imam-klauza-v-dogovora-da-poema-Barselona-no-ne-ot-sega-1391470.html">А дали Куман е вариант за каталунския гранд вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/VIDEO-Izumitelniqt-pas-na-Vidal-s-glava-ot-legnalo-polozhenie-1403568.html"/>
        <a href="https://www.sportlive.bg/worldfootball/spain/Venger-Barselona-zagubi-harizmata-si-1403557.html"/>
        <a href="https://www.sportlive.bg/worldfootball/spain/Problemite-za-Barselona-prodylzhavat-da-se-mnozhat-1403524.html"/>
        <a href="https://www.sportlive.bg/worldfootball/championsleague/VIDEO-Zashto-Mesi-ne-podade-na-otkritiq-Grizman-a-igra-sam-sreshtu-trima-1403376.html"/>
        <a href="https://www.sportlive.bg/worldfootball/championsleague/Valverde-Normalno-e-fenovete-da-iziskvat-poveche-1403358.html"/>
      </related>
    </article>
  </body>
</html>