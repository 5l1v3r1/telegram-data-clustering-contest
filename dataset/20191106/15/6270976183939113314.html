<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/ukrayinska-kompaniya-gotova-bezkoshtovno-stvoryty-derzhavu-v-smartfoni/"/>
    <meta property="og:site_name" content="Рубрика"/>
    <meta property="article:published_time" content="2019-11-06T15:36:53+00:00"/>
    <meta property="og:title" content="Українська компанія готова безкоштовно створити &quot;Державу в смартфоні&quot;"/>
    <meta property="og:description" content="В умовах відсутності у держави коштів на масштабний проєкт “Держава в смартфоні” група українських компаній Industrial Innovation Group запропонувала свою допомогу. Про це повідомляє прес-служба компанії, передає РБК-Україна. У ході технологічного шоу, яке пройшло у Києві напередодні Дня Незалежності, топменеджери IIG заявили про готовність у рекордно короткий час створити в Україні систему “Електронної держави” та […]"/>
  </head>
  <body>
    <article>
      <h1>Українська компанія готова безкоштовно створити "Державу в смартфоні"</h1>
      <address><time datetime="2019-11-06T15:36:53+00:00">06 Nov 2019, 15:36</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/Derzhava-v-smartfoni-620x420.jpg"/>
      </figure>
      <p>
        <b>
          <b>В умовах відсутності у держави коштів на масштабний проєкт “Держава в смартфоні” група українських компаній Industrial Innovation Group запропонувала свою допомогу.</b>
        </b>
      </p>
      <p>Про це повідомляє прес-служба компанії, передає<a href="https://www.rbc.ua/ukr/news/zelenskiy-otreagiroval-interes-amerikanskogo-1573053234.html"> РБК-Україна.</a></p>
      <p>У ході технологічного шоу, яке пройшло у Києві напередодні Дня Незалежності, топменеджери IIG заявили про готовність у рекордно короткий час створити в Україні систему “Електронної держави” та безкоштовно забезпечити кожного українця високотехнологічною ID-карткою.</p>
      <p>“Наша Група компаній може реалізувати те завдання, яке сьогодні ставить українська держава – створити електронну Україну, реалізувати проєкт “держава у смартфоні”, – заявила президент Industrial Innovation Group Ірина Обиденко.</p>
      <p>На підтвердження цього група компаній Industrial Innovation Group продемонструвала свої технологічні й виробничі потужності, підкресливши, що в процесі створення “Електронної України” наша держава не потребує жодних іноземних технологій та будь-якої технологічної допомоги.</p>
      <related>
        <h4>Читайте також</h4>
        <a href="https://rubryka.com/2019/11/05/fedorov-zayavyv-shho-na-derzhavu-v-smartfoni-v-derzhbyudzhet-ne-zaklaly-koshtiv/"/>
      </related>
      <p>За інформацією пресслужби компанії IIG, на технологічне шоу був запрошений і міністр цифрової трансформації Михайло Федоров.</p>
      <p>Сьогодні в українській групі компаній IIG підтвердили готовність допомогти державі в реалізації амбітного проєкту безкоштовно.</p>
      <p>“Компанія готова надати повний спектр послуг для розвитку елементів “електронної України”, маючи замкнений цикл виробництва електронних документів, які створюють технологічний базис усім сервісам електронного уряду”, – підкреслила Ірина Обиденко.</p>
    </article>
  </body>
</html>