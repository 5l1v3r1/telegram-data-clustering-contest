<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638478/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D8%A7%D8%B5%D9%84%DB%8C-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T15:49:00+00:00"/>
    <meta property="og:title" content="ترافیک سنگین در محورهای اصلی خراسان رضوی"/>
    <meta property="og:description" content="فرمانده پلیس راه خراسان رضوی گفت: هم‌اکنون شاهد حجم بالای بار ترافیکی در مسیرهای اصلی این استان و به ویژه ورودی و خروجی‌های شهر مقدس مشهد هستیم."/>
  </head>
  <body>
    <article>
      <h1>
        <a href="https://www.bultannews.com/fa/news/638478/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D8%A7%D8%B5%D9%84%DB%8C-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C">ترافیک سنگین در محورهای اصلی خراسان رضوی</a>
      </h1>
      <h2>فرمانده پلیس راه خراسان رضوی گفت: هم‌اکنون شاهد حجم بالای بار ترافیکی در مسیرهای اصلی این استان و به ویژه ورودی و خروجی‌های شهر مقدس مشهد هستیم.</h2>
      <address><time datetime="2019-11-06T15:49:00+00:00">06 Nov 2019, 15:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هادی امیدوار از حجم بالای<b> بار ترافیکی</b> در مسیرهای اصلی <b>خراسان رضوی،</b> به ویژه در ورودی و خروجی‌های شهر مشهد خبر داد و گفت: از صبح امروز شاهد ۶ فقره <b>تصادف</b> جرحی بودیم که خوشبختانه این تصادفات تلفات جانی در بر نداشت.</p>
      <p>فرمانده پلیس راه خراسان رضوی ادامه داد: متاسفانه در یک مورد از این سوانح به علت واژگونی مینی‌بوس حامل کارگران کشاورزی در مسیر فرعی سرولایت به نیشابور ۱۰ نفر از سرنشینان آن مجروح و روانه مراکز درمانی شدند.</p>
      <p>وی با بیان اینکه فعلا شرایط جوی در تمامی محورهای خراسان رضوی مساعد است و بارندگی و مه‌گرفتگی در هیچ‌کدام از این محورها گزارش نشده، اظهار کرد: ممکن است با توجه به پیش بینی سازمان هواشناسی طی ساعات پایانی روز، در محورهای کوهستانی پدیده مه گرفتگی وجود داشته باشد، بنابراین رانندگان نکات ایمنی را رعایت کنند.</p>
    </article>
  </body>
</html>