<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/06/braga-pd-dalleconomia-circolare-sviluppo-per-imprese-e-paese-pn_20191106_00213/"/>
    <meta property="og:site_name" content="Askanews"/>
    <meta property="article:published_time" content="2019-11-06T15:28:17+00:00"/>
    <meta property="og:title" content="Braga (Pd): dall’economia circolare sviluppo per imprese e paese"/>
    <meta property="og:description" content="Rimini, 6 nov. (askanews) – “Dall’economia circolare passa la possibilità di combattere e contrastare il cambiamento climatico e avere possibilità di sviluppo per le imprese e per il nostro Paese”. Lo ha detto Chiara Braga, capogruppo del Partito democratico nella Commissione Ambiente della Camera, partecipando a un incontro a Ecomondo, la fiera dell’innovazione industriale e […]"/>
  </head>
  <body>
    <article>
      <h1>Braga (Pd): dall’economia circolare sviluppo per imprese e paese</h1>
      <h2>Da qui la possibilità di contrastare il cambiamento climatico</h2>
      <address>
        <time datetime="2019-11-06T15:28:17+00:00">06 Nov 2019, 15:28</time>
      </address>
      <figure>
        <img src="http://www.askanews.it/wp-content/uploads/2019/11/20191106_162808_4B9274AA.jpg"/>
      </figure>
      <p>Rimini, 6 nov. (askanews) – “Dall’economia circolare passa la possibilità di combattere e contrastare il cambiamento climatico e avere possibilità di sviluppo per le imprese e per il nostro Paese”. Lo ha detto Chiara Braga, capogruppo del Partito democratico nella Commissione Ambiente della Camera, partecipando a un incontro a Ecomondo, la fiera dell’innovazione industriale e tecnologica dell’economia circolare.</p>
      <p>“Finalmente i temi ambientali sono entrati nel dibattito politico e non solo degli addetti ai lavori – ha spiegato Braga -. Qui a Ecomondo ci sono migliaia di persone che ogni giorno fanno economia circolare, innovano, portano il nostro Paese a competere. Abbiamo una grande sfida che è quella del recepimento delle direttive comunitarie che dovremo fare entro i primi mesi del prossimo anno. Abbiamo dato una risposta al tema del riciclo con la norma sull’End of Waste approvata con il decreto sulle crisi aziendali”.</p>
      <p>Ora, ha proseguito la parlamentare del Pd “sappiamo che c’è una discussione aperta sul tema della tassa sulla plastica su cui il governo e la maggioranza lavoreranno per migliorare e rendere più sostenibile un intervento comunque significativo, perché spinge verso una transizione che deve essere sostenibile anche dal punto di vista sociale e ovviamente occupazionale del nostro sistema produttivo. E’ la sfida dell’oggi, dobbiamo affrontarla, perché come Ecomondo ci ha raccontato, anche dall’economia circolare passa la possibilità di combattere e contrastare il cambiamento climatico e avere possibilità di sviluppo per le imprese e per il nostro Paese”.</p>
    </article>
  </body>
</html>