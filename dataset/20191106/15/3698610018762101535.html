<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/bryussel-vimagaye-vid-velikoyi-britaniyi-yevrokomisara-i-bazhano-zhinku-328709_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T15:15:00+00:00"/>
    <meta property="og:title" content="Брюссель вимагає від Великої Британії єврокомісара і бажано жінку"/>
    <meta property="og:description" content="Голова Єврокомісії хоче, щоб до кінця листопада в Європарламенті відбулося голосування за весь склад нової комісії."/>
  </head>
  <body>
    <article>
      <h1>Брюссель вимагає від Великої Британії єврокомісара і бажано жінку</h1>
      <h2>Голова Єврокомісії хоче, щоб до кінця листопада в Європарламенті відбулося голосування за весь склад нової комісії.</h2>
      <address>
        <time datetime="2019-11-06T15:15:00+00:00">06 Nov 2019, 15:15</time>
      </address>
      <p><b><a href="https://dt.ua/ECONOMICS/yevrokomisiya-anonsuvala-chergoviy-raund-peregovoriv-z-ukrayinoyu-i-rf-schodo-tranzitu-gazu-327546_.html">Майбутня глава Єврокомісії Урсула фон дер Ляен</a></b> написала британському прем'єру Борису Джонсону лист з проханням висунути кандидата на пост єврокомісара і бажано жінку, повідомляє <a href="https://www.politico.eu/article/brussels-asks-uk-to-nominate-european-commissioner/">Politico</a>.</p>
      <p>За словами заступника прессекретаря фон дер Ляйєн, Джонсону направлено лист з проханням запропонувати кандидата або кандидатів і включити в список жінок. Джонсона попросили швидко відповісти на прохання майбутньої керівниці комісії.</p>
      <p>Фон дер Ляйєн хоче, щоб до кінця листопада в Європарламенті відбулося голосування за весь склад нової комісії.</p>
      <p>Нагадаємо, минулого місяця Європейський Союз погодився продовжити строк дії Brexit до кінця січня.</p>
      <p>Незадовго до цього фон дер Ляйєн сказала, що якщо Великобританія буде залишатися членом ЄС після 1 листопада, "тоді, звичайно, я б просила Великобританію надіслати комісара".</p>
      <p>Початок роботи нової Єврокомісії перенесли на 1 грудня через відхилення кандидатур єврокомісарів від Франції, Румунії та Угорщини.</p>
      <p>Варто відзначити, Корбін раніше заявляв, що його партія готова підтримати проведення <b><a href="https://dt.ua/WORLD/u-yevrosoyuzi-gotovi-dati-vidstrochku-po-brexit-do-31-sichnya-327183_.html">дострокових виборів на прохання прем'єра Джонсона</a></b><b>.</b></p>
      <p>Як раніше повідомлялося, Верхня<b><a href="https://dt.ua/WORLD/u-velikiy-britaniyi-pidrahuvali-skilki-ekonomika-krayini-vtratit-cherez-brexit-327862_.html"> палата парламенту Великої Британії схвалила закон</a></b> про проведення дострокових парламентських виборів 12 грудня. Після того, як його підпише королева Єлизавета II, він отримає статус закону.</p>
      <p>30 жовтня, стало відомо про те, що<a href="https://dt.ua/WORLD/brexit-oficiyno-vidkladeniy-do-31-sichnya-2020-roku-yes-zatverdiv-rishennya-pro-prodovzhennya-stroku-327800_.html"> <b>Британія офіційно не виходить з ЄС до 31 січня</b></a><b>.</b></p>
      <p>Європейська рада формально затвердила рішення про продовження строку, передбаченого статтею 50 Договору про ЄС, що дозволяє відкласти Brexit.</p>
      <p>Більше про проблеми та ризики Brexit читайте в <a href="https://zn.ua/international/endshpil-333281_.html"><b>статті Віктора Константинова для ZN.UA "Ендшпіль"</b></a>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>