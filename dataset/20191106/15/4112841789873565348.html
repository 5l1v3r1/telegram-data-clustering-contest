<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76282-iPhone-12-ma-priniest-dalsi-fotoaparat-navyse-5G-a-hranate-telo"/>
    <meta property="og:site_name" content="REFRESHER"/>
    <meta property="article:published_time" content="2019-11-06T15:12:00+00:00"/>
    <meta property="og:title" content="iPhone 12 má priniesť ďalší fotoaparát navyše, 5G a hranaté telo"/>
    <meta property="og:description" content="Špekulácie sa rozbiehajú. Niektoré dávajú zmysel, iné už menej."/>
  </head>
  <body>
    <article>
      <h1>iPhone 12 má priniesť ďalší fotoaparát navyše, 5G a hranaté telo</h1>
      <address><time datetime="2019-11-06T15:12:00+00:00">06 Nov 2019, 15:12</time> by <a rel="author">Matej Krajčovič</a></address>
      <p>
        <b>Špekulácie sa rozbiehajú. Niektoré dávajú zmysel, iné už menej.</b>
      </p>
      <p>iPhone 11 sa v obchodoch a vreckách šťastných majiteľov ešte dlho neohrial a internet už špekuluje, čo prinesie nadchádzajúca generácia. </p>
      <p>Skúsenosti velia, že by sa mala volať <b>iPhone 12</b> a na rozdiel od modelov s označením "S" by mala priniesť prevratnejšie zmeny dizajnu. </p>
      <figure>
        <iframe data-src="https://twitter.com/pbatacan/status/1191200220618452992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jeden z doposiaľ najrozumnejších súhrnov sa objavil na <a href="https://www.phonearena.com/news/2020-Apple-iPhone-12-could-be-the-most-dramatic-iPhone-redesign-in-years_id120106">webe PhoneArena.com</a>. Môžeš považovať za takmer isté, že iPhone 12 prinesie<b> podporu pre siete 5G</b>. Tie tento rok ešte neboli zaujímavým faktorom, no Apple bude musieť reagovať minimálne na konkurenciu s Androidom, ak už nie na reálne rozšírenie tejto technológie a dopyt zo strany zákazníkov. </p>
      <p>Hovorí sa aj o návrate <i>čítačky odtlačkov prstov Touch ID, </i>ktorá by sa však mohla objaviť priamo pod displejom, kvôli maximalizácii jeho veľkosti. My by sme si však na tento fakt nestavili. </p>
      <p>Apple si marketing postavil na skenovaní tváre cez <b>Face ID</b>, návrat "o level nižšie" by tak nedával zmysel. Možno len v lacnejšom iPhone SE2. </p>
      <related>
        <a href="https://refresher.sk/70276-Lacny-Apple-iPhone-SE-2-vraj-naozaj-pride-Za-necelych-400-dolarov"/>
      </related>
      <p>A hoci by kreatívne hlavy sediace za Photoshopom radi videli displej cez celú prednú stranu, aspoň nejaký <b>výrez</b> zrejme iPhonu 12 zostane. Niekde totiž bude potrebné umiesniť <b>kamery a snímače pre Face ID</b>. </p>
      <p>Áno, androidy ho často nemajú, no pri nich skenom tváre v obchode naozaj nezaplatíš. </p>
      <figure>
        <iframe data-src="https://twitter.com/OmkarSaurabh/status/1191713953216266241?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pri bližšom pohľade si určite všimneš, že z okrajov telefónu na renderi zmizli obliny. <b>Hranaté boky </b>sme naposledy videli na iPhone 5S alebo práve iPhone SE. Návrat k nim nie je úplná hlúposť, keďže rovnako vyzerajú aj najnovšie iPady Pro. </p>
      <p>Vzady zas už nie je "trojplatnička" objektívov, ale rovno<b> štyri súmernejšie umiestnené foťáky</b>. Dôvod? Číslo 4 by mal byť <b>tzv. Time-of-Flight senzor</b> merajúci vzdialenosť k jednotlivým objektom. Jeho využitie by si našiel v rozšírenej realite a podobných hračkách. </p>
      <p>Najpodstatnejšia je však posledná otázka. Bude iPhone 12 ešte drahší než súčasné modely?</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76178-10-najzaujimavejsich-serialov-a-filmov-na-Apple-TV-Plus-Oplati-sa-predplatit-si-dalsiu-streamovaciu-platformu"/>
        <a href="https://refresher.sk/69458-Apple-nie-je-technologicky-lider-len-kopiruje-konkurenciu-Aj-preto-zostava-na-vrchole"/>
        <a href="https://refresher.sk/68882-Kreditka-od-Apple-sa-zafarbi-aj-pri-beznom-noseni-ochranit-ju-mozes-vdaka-luxusnemu-puzdru-za-1-650"/>
        <a href="https://refresher.sk/53884-Mozno-uz-coskoro-budeme-platit-na-Slovensku-pomocou-iPhonu-Slovensko-ma-vraj-najlepsie-predpoklady-na-spustenie-sluzby-Apple-Pay"/>
        <a href="https://refresher.sk/66598-Apple-Pay-konecne-prichadza-na-Slovensko-Mobilom-a-hodinkami-zaplatis-uz-o-par-dni"/>
        <a href="https://refresher.sk/42755-Apple-vymiena-tazenie-surovin-za-recyklaciu-Jedneho-dna-budu-vyrabat-elektroniku-uz-iba-z-pouzitych-materialov"/>
        <a href="https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania"/>
        <a href="https://refresher.sk/70585-Cara-Delevingne-sa-vydala-so-Samsungom-do-vesmiru-a-urobila-si-prvu-SpaceSelfie"/>
      </related>
    </article>
  </body>
</html>