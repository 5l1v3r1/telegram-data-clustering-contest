<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/o-bboy-oneil-ston-dromo-gia-ton-pagosmio-teliko-tou-redbull-bc-one/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T15:35:59+00:00"/>
    <meta property="og:title" content="O B-Boy Onel διεκδικεί τον τίτλο ως «Wildcard» στον Παγκόσμιο Τελικό του Red Bull BC One"/>
    <meta property="og:description" content="Ο Χρήστος Ντέντης, γνωστός και ως B-Boy Onel, ρίχνεται στη μάχη για τρίτη συνεχόμενη χρονιά στο Red Bull BC One, αυτή τη φορά κατευθείαν στον τελικό αφού έχει επιλεγεί ως ένα από τα 14 Wildcard B-Boys. Στις 9 Νοεμβρίου στη Βομβάη, θα διεκδικήσει τον πολυπόθητο τίτλο του πιο γνωστού breaking διαγωνισμού στον κόσμο."/>
  </head>
  <body>
    <article>
      <h1>O B-Boy Onel διεκδικεί τον τίτλο ως «Wildcard» στον Παγκόσμιο Τελικό του Red Bull BC One</h1>
      <h2>Στον δρόμο για τη Βομβάη της Ινδίας ο Έλληνας breaker, Onel, που διεκδικεί τον τίτλο ως «Wildcard» στον Παγκόσμιο Τελικό του Red Bull BC One στις 7-9 Νοεμβρίου</h2>
      <address><time datetime="2019-11-06T15:35:59+00:00">06 Nov 2019, 15:35</time> by <a rel="author">neolaia.gr Team</a></address>
      <p>Ο Χρήστος Ντέντης, γνωστός και ως <b>B-Boy Onel,</b> ρίχνεται στη μάχη για τρίτη συνεχόμενη χρονιά στο<b> Red Bull BC One</b>, αυτή τη φορά κατευθείαν στον τελικό αφού έχει επιλεγεί ως ένα από τα 14 Wildcard B-Boys. Στις <b>9 Νοεμβρίου</b> στη Βομβάη, θα διεκδικήσει τον πολυπόθητο τίτλο του πιο γνωστού breaking διαγωνισμού στον κόσμο.</p>
      <p>Μαζί του θα ταξιδέψει η <b>Σίντι Τάσχος aka B-Girl “Sidi”</b> – η 20χρονη breaker που αναδείχθηκε νικήτρια στα B-Girl Battles του ελληνικού Last Chance Cypher- και θα διεκδικήσει μια θέση στην 4άδα των B-Girl Battles του Παγκόσμιου Τελικού, καθώς και ο<b> Δημήτρης Γρηγορίου aka B-Boy “Mighty Jim”</b>, o breaker που με τη δημιουργικότητά του θα διεκδικήσει μια θέση στην 16άδα των B-Boys του Παγκόσμιου Τελικού.</p>
      <p>Στο δρόμο για Βομβάη ο Onel δηλώνει πανέτοιμος για να αναμετρηθεί με τα καλύτερα B-Boys του κόσμου &amp; έτοιμος για τη κατάκτηση του τίτλου: «<i>Με το Red Bull BC One, το όνειρό μου έχει πραγματοποιηθεί αφού πιστεύω ότι όνειρα είναι αυτά που έχουμε από μικροί και αυτό ήταν το όνειρο μου, να διαγωνιστώ ως wildcard. Ο στόχος μου είναι να κερδίσω, πέρα από αυτό δε σκέφτομαι κάτι άλλο ακόμη.»</i></p>
      <figure>
        <img src="https://neolaia.gr/wp-content/uploads/2019/11/AP-1X1UYKFQS2111_news-1.jpg"/>
      </figure>
      <p>Έπειτα από προετοιμασία μηνών και προκριματικούς σε όλο τον κόσμο, οι καλύτεροι χορευτές είναι έτοιμοι να αναδείξουν τις ικανότητές τους στον Παγκόσμιο Τελικό του Red Bull BC One 2019, στις <b>9 Νοεμβρίου</b> στο Dome Εntertainment Stadium της Βομβάης στην Ινδία. Η τριήμερη γιορτή του Hip Hop, που φέτος κλείνει 16 χρόνια πορείας, περιλαμβάνει dance workshops, battles και κορυφώνεται με την ανάδειξη <b>δύο παγκόσμιων πρωταθλητών,</b> αφού για δεύτερη χρονιά θα διεξαχθεί και το <b>Red Bull BC One B-Girl World Final</b> για τα κορίτσια που συμμετέχουν στο διαγωνισμό.</p>
      <p>
        <b>Δείτε LIVE τον Παγκόσμιο Τελικό του Red Bull BC One στο <a href="https://www.redbull.com/gr-el/events/red-bull-bc-one-world-final-india-2019">Red Bull TV</a>, στις 9 Νοεμβρίου, στις 18:00 ώρα Ελλάδας.</b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/07/loreal-hellas-voithaei-make-a-wish-na-metaferei-to-minima-prosforas-tou/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/06/o-bboy-oneil-ston-dromo-gia-ton-pagosmio-teliko-tou-redbull-bc-one/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/diki-hrisis-avgis-ametanoitos-o-mihaloliakos/"/>
        <a href="https://neolaia.gr/2019/11/06/lidl-ellas-mila-se-nea-genia-gia-ti-perivalon-me-dinami-tis-ethnikis-lirikis-skinis/"/>
        <a href="https://neolaia.gr/2019/11/06/ilektronikes-apodiksis-allages-se-forologiko-nomoshedio/"/>
      </related>
    </article>
  </body>
</html>