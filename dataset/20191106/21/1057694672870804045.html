<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2022494/eleni-rantou-thelo-na-ipoklitho-stin-kopela-pou-grafi-to-senario-stis-agries-melisses.html"/>
    <meta property="og:site_name" content="News.gr"/>
    <meta property="article:published_time" content="2019-11-06T21:08:20+00:00"/>
    <meta property="og:title" content="Ελένη Ράντου: Θέλω να υποκλιθώ στην κοπέλα που γράφει το σενάριο στις Άγριες Μέλισσες"/>
    <meta property="og:description" content="«Συνήθως έχουμε διαλογίστες που νομίζουν ότι είναι σεναριογράφοι»"/>
  </head>
  <body>
    <article>
      <h1>Ελένη Ράντου: Θέλω να υποκλιθώ στην κοπέλα που γράφει το σενάριο στις Άγριες Μέλισσες</h1>
      <address>
        <time datetime="2019-11-06T21:08:20+00:00">06 Nov 2019, 21:08</time>
      </address>
      <h3>«Συνήθως έχουμε διαλογίστες που νομίζουν ότι είναι σεναριογράφοι»</h3>
      <p>H <b><a href="https://www.news.gr/tag/elenh-rantoy">Ελένη Ράντου</a></b> βρέθηκε καλεσμένη στο «Πρωινό» με αφορμή την επιτυχημένη παράσταση «Τζάσμιν» που επαναλαμβάνεται στη σκηνή του θεάτρου Διάνα.</p>
      <p>Η ηθοποιός μέσα σε όλα μίλησε και για την ελληνική τηλεόραση αλλά και την επιτυχημένη σειρά του ΑΝΤ1, «<b><a href="https://www.news.gr/tag/agries-melisses">Άγριες Μέλισσες</a></b>».</p>
      <p>«Είναι από τις λίγες σειρές, μετά από μια δεκαριά χρόνια, που στέκομαι και την κοιτάω. Καμαρώνω τους ηθοποιούς σαν τηλεθεάτρια» ανέφερε.</p>
      <p>Σε ερώτηση της παρουσιάστριας εάν θα ήθελε να βρίσκεται στη σειρά και γενικότερα να επιστρέψει στα τηλεοπτικά πράγματα, η ηθοποιός σχολίασε πως «δεν είμαι σίγουρη αν το θέλω».</p>
      <p>«Θέλω να υποκλιθώ στην κοπέλα που γράφει το σενάριο στις Άγριες Μέλισσες. Εν αρχή είναι ο λόγος!» σημείωσε χαρακτηριστικά η Ελένη Ράντου. «Είναι τόσο καλογραμμένοι οι ρόλοι που σου ανοίγει η όρεξη να τος παρακολουθήσεις. Χαίρομαι που οι περισσότεροι ηθοποιοί είναι από το θέατρο γιατί, όπου τους συναντάω, είναι παιδιά πολύ σεμνά και ταπεινά με την επιτυχία τους».</p>
      <p>«Κακά τα ψέματα στην Ελλάδα έχουμε πολύ λίγους καλούς σεναριογράφους. Συνήθως έχουμε διαλογίστες που νομίζουν ότι είναι σεναριογράφοι. Άλλο κάνω τους διαλόγους άλλο γράφω το σενάριο», είπε.</p>
      <p>«Σε τέτοιες συνθήκες οι ηθοποιοί μόνο να ανθίσουν μπορούν.Αν η τηλεόραση, δε, αποκτήσει αυτό το επίπεδο θα προσελκύσει και πολύ περισσότερο κόσμο» κατέληξε.</p>
      <figure>
        <iframe src="https://www.youtube.com/embed/YIsjuexJwbY" width="780" height="520" data-service="Youtube" scrolling="no"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/lifestyle/article/2021981/konstantina-michail-tha-mou-teriaza-perissotero-stis-agries-melisses.html"/>
        <a href="https://www.news.gr/media/article/2020181/mou-ichan-protini-ton-rolo-tis-asiminas-stis-agries-melisses.html"/>
        <a href="https://www.news.gr/media/article/2019932/tiletheasi-agries-melisses-ke-gntm-saronoun-stin-prime-time.html"/>
      </related>
    </article>
  </body>
</html>