<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/ya_chekav_shcho_zelenskyy_vyrobyt_ekonomichnu_strategiyu_yaku_b_pidtrymav_1685439"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T21:48:00+00:00"/>
    <meta property="og:title" content="Я чекав, що Зеленський виробить економічну стратегію, яку б підтримав бізнес, – Соколовський"/>
    <meta property="og:description" content="Влада повинна навчитись розставляти пріоритети, зокрема щодо почерговості реформ. Спочатку вона повинна домовитись із бізнесом про єдині правила гри, а вже потім потрібно їх жорстко дотримуватись."/>
  </head>
  <body>
    <article>
      <h1>Я чекав, що Зеленський виробить економічну стратегію, яку б підтримав бізнес, – Соколовський</h1>
      <address>
        <time datetime="2019-11-06T21:48:00+00:00">06 Nov 2019, 21:48</time>
      </address>
      <p>
        <b>Влада повинна навчитись розставляти пріоритети, зокрема щодо почерговості реформ. Спочатку вона повинна домовитись із бізнесом про єдині правила гри, а вже потім потрібно їх жорстко дотримуватись.</b>
      </p>
      <p>Таку думку висловив в ефірі проєкту <a href="https://zik.ua/tv/project/hard/">«HARD з Влащенко»</a> на телеканалі <a href="https://zik.ua/news/2018/12/19/nardep_nazvav_sposoby_povernennya_u_spivvlasnist_orendovanogo_prymishchennya_u_1473327">ZIK</a> висловив підприємець, блогер, президент всеукраїнського об’єднання роботодавців легкої промисловості Олександр Соколовський.</p>
      <p>Коментуючи нещодавно ухвалений закон про касові апарати, він зазначив: вважає, що маємо неправильно розставлені пріоритети. Мовляв, розуміє, що у державі справді потрібно наводити порядок і є великі втрати від фіктивного приватного підприємництва.</p>
      <p>«Касовий апарат для чого потрібен? Щоб підприємець не перевищував групу, де він торгує. Наприклад, «Текстиль-контакт», де працюють, умовно кажучи, тисяча людей і ринок «Сьомий кілометр», де працюють вже близько 70 тисяч людей. У нас обороти, умовно кажучи, до мільярда, а там – десь близько 80 мільярдів. Однак податків платимо однаково – ми заплатили 132 мільйони гривень за 2018 рік і «Сьомий кілометр» заплатив приблизно 130 мільйонів», – розповів Соколовський.</p>
      <figure>
        <iframe src="https://www.youtube.com/embed/PFIBtglOKfw" width="640" height="360" data-service="Youtube" scrolling="no"/>
      </figure>
      <p>Він зазначив: такі оператори легкої промисловості, звичайно, є дуже гнучкими, тож би призвичаїлись і до касових апаратів, і до будь-яких інших правил гри.</p>
      <p>«Однак, людям важливо, щоб була «тінь», щоб була можливість «доїти», а не, щоб наповнювався держбюджет», – вважає підприємець.</p>
      <p>За його словами, близько 40-45% української економіки взагалі перебуває в тіні.</p>
      <p>«Тому потрібно розставляти правильні пріоритети – не працювати за принципом «мир – палацам, війна – хатам». Тож, якщо це робити, то влада має розпочати з самої себе – різко обмежити споживання у відсотковому співвідношенні і перерозподілу ВВП через держбюджет та соціальні фонди», – зазначив Соколовський.</p>
      <p>«Потрібно поставити чітке завдання – перекреслити всі захцянки. Будь-яка держава, яка хоче розвиватись прискореними темпами, має знижувати державне споживання. Це приведе лише до того, що будуть менше красти. Бюджету завжди не вистачатиме грошей, тут потрібно розуміти, що скорочувати і як», – додав експерт.</p>
      <p>Він зазначив: дуже чекав від нового президента, що той збере серйозних економістів, проведе мозковий штурм, виробить стратегію прискореного економічного росту, яка б розставила реформи за пріоритетністю і яку б підтримав бізнес.</p>
      <p>«Та ми не бачимо стратегії, є багато корисного, але й, разом із тим, багато речей, що генерують негатив, у якому й розчиняються ті корисні речі, що робить влада. Бізнес і влада повинні домовитись спочатку про правила гри, а вже потім потрібно їх жорстко дотримуватись», – вважає Олександр Соколовський.</p>
      <p>Як повідомлялось, кілька днів тому до Офісу президента на мітинг з’їхались представники малого та середнього підприємництва зі всієї країни, <a href="https://zik.ua/news/2019/11/04/vryatuyte_malyy_biznes_pid_ofisom_prezydenta_mitynguyut_pidpryiemtsi_1683391">вимагаючи «врятувати малий бізнес»</a>.</p>
      <p>Детальніше про доленосні для українських підприємців закони можна дізнатися у нашому великому матеріалі за <a href="https://zik.ua/news/2019/09/17/revolyutsiyni_metody_kontrolyu_biznesu_zakonoproiekty_shcho_zminyat_zhyttya_1648495">цим посиланням</a>.</p>
      <related>
        <h4>читайте також</h4>
        <a href="https://zik.ua/news/2019/11/06/oleksandr_sokolovskyy_u_programi_hard_z_vlashchenko_v_efiri_telekanalu_zik_1685159"/>
        <a href="https://zik.ua/news/2019/11/06/vizytivka_ukrainy_v_efiri_ziku_prezentuvaly_unikalnyy_almanah_pro_istoriyu_1685411"/>
        <a href="https://zik.ua/news/2019/11/05/ne_mozhu_skazaty_shcho_gerus_pratsyuie_na_kolomoyskogo_ale_tochno_ne_na_narod_1684523"/>
        <a href="https://zik.ua/news/2019/06/26/arahamiya_porivnyav_zbytky_yaki_zavdaly_biznesu_gpu_sbu_ta_mvs_iz_vtratamy_1598141"/>
      </related>
    </article>
  </body>
</html>