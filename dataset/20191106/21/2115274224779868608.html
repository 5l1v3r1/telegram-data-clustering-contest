<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/schiphol_amsterdam-6501651/news/2019-11-06/"/>
    <meta property="og:site_name" content="Agi"/>
    <meta property="article:published_time" content="2019-11-06T21:16:00+00:00"/>
    <meta property="og:title" content="Olanda: allarme dirottamento rientrato all'aeroporto di Schiphol"/>
    <meta property="og:description" content="La compagnia aerea Air Europe parla di 'falso allarme'. Le procedure anti dirottamento sarebbero state attivate per errore, forse dal pilota"/>
  </head>
  <body>
    <article>
      <h1>Olanda: allarme dirottamento rientrato all'aeroporto di Schiphol</h1>
      <h2>La compagnia aerea Air Europe parla di 'falso allarme'. Le procedure anti dirottamento sarebbero state attivate per errore, forse dal pilota</h2>
      <address><time datetime="2019-11-06T21:16:00+00:00">06 Nov 2019, 21:16</time> by <a rel="author">AGI - Agenzia Giornalistica Italia</a></address>
      <p>Un possibile dirottamento ha messo in allarme per qualche ora l'aeroporto di Amsterdam, Schiphol. A smentire l'ipotesi è stata la compagnia aerea Air Europa, che su Twitter scrive: "Falso allarme. Nel volo Amsterdam-Madrid di questo pomeriggio è stato attivato per sbaglio un pulsante di allarme che ha fatto scattare la procedura anti dirottamento. Non è successo nulla, tutti i passeggeri sono al sicuro e aspettano di imbarcarsi presto. Ci scusiamo profondamente". </p>
      <p>Nel pomeriggio la polizia e le forze speciali olandesi avevano circondato un Airbus diretto a Madrid, a bordo del quale, secondo i media locali, erano già saliti 27 passeggeri, oltre ai membri dell'equipaggio. "Stiamo indagando su un evento speciale, una situazione sospetta, e questo è tutto ciò che possiamo dire", si era limitato a spiegare il portavoce della polizia Alfred Ellwanger.</p>
      <p>Secondo fonti di sicurezza citate dalla radiotelevisione olandese Nos, il capitano del volo aveva in effetti premuto il pulsante "dirottamento a bordo". La polizia aveva comunque rassicurato in un tweet che passeggeri ed equipaggio a bordo sono al sicuro. Alcune zone dell'aeroporto erano state chiuse e alcuni voli cancellati o in ritardo. </p>
    </article>
  </body>
</html>