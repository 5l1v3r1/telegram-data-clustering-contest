<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/amsterdam-da-bulunan-schiphol-havaliman-nda-supheli-durum-incelemesi"/>
    <meta property="og:site_name" content="euronews"/>
    <meta property="article:published_time" content="2019-11-06T21:16:11+00:00"/>
    <meta property="og:title" content="Pilot yanlışlıkla alarmı çalıştırdı: Havalimanında 'şüpheli durum'"/>
    <meta property="og:description" content="Hollanda'nın Amsterdam kentinde bulunan Schiphol havalimanında bir uçağın içinde 'şüpheli durum' nedeniyle inceleme başlatıldı."/>
  </head>
  <body>
    <article>
      <h1>Pilot yanlışlıkla alarmı çalıştırdı: Havalimanında 'şüpheli durum'</h1>
      <address><time datetime="2019-11-06T21:16:11+00:00">06 Nov 2019, 21:16</time> by <a rel="author">Euronews </a></address>
      <p>Hollanda'nın Amsterdam kentinde bulunan Schiphol havalimanında bir uçağın içinde 'şüpheli durum' nedeniyle inceleme başlatıldı. Daha sonra pilotun yanlışlıkla alarmı çalıştırdığı bu nedenle güvenlik protokolü başlatıldığı duyuruldu.</p>
      <p>Avrupa'nın en yoğun üçüncü havalimanı Schiphol'de korku dolu anlar yaşandı. Amsterdam Madrid seferini yapan uçakta alarmın çalışması üzerine askeri polis, güvenlik protokolünü başlattı. İnceleme yapılan uçakta bulunan mürettebat ve yolcular tahliye edildi.</p>
      <p>Daha sonra yapılan açıklamada pilotun alarmı yanlışlıkla aktif hale getirdiği ve herhangi bir güvenlik riski bulunmadığı duyuruldu. İspanyol havayolu ise özür dileyerek önemli bir sorunun olmadığını ve yolcuların kalkış için hazırlandığını kaydetti.</p>
      <p>Schiphol, Londra'da bulunan Heathrow ve Paris'te yer alan Charles de Gaulle'den sonra Avrupa'nın en yoğun üçüncü havalimanı konumunda.</p>
    </article>
  </body>
</html>