<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-obgovoriv-z-prezidentom-turechchini-ugodu-pro-zvt-328757_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T21:58:00+00:00"/>
    <meta property="og:title" content="Зеленський обговорив з президентом Туреччини угоду про ЗВТ"/>
    <meta property="og:description" content="У Києві відбудеться засідання під головуванням президентів України і Туреччини."/>
  </head>
  <body>
    <article>
      <h1>Зеленський обговорив з президентом Туреччини угоду про ЗВТ</h1>
      <h2>У Києві відбудеться засідання під головуванням президентів України і Туреччини.</h2>
      <address>
        <time datetime="2019-11-06T21:58:00+00:00">06 Nov 2019, 21:58</time>
      </address>
      <p>Президент України Володимир Зеленський у ході телефонної розмови в середу, 6 листопада, обговорив з президентом Туреччини <b><a href="https://zn.ua/WORLD/erdogan-obyavil-o-zaderzhanii-zheny-likvidirovannogo-glavarya-igil-335095_.html">Реджепом Тайіпом Ердоганом</a></b> підготовку до засідання Стратегічної ради високого рівня, повідомляє прес-служба Офісу Президента.</p>
      <p>Засідання Стратегічної ради високого рівня відбудеться в Києві під спільним головуванням президентів України і Туреччини.</p>
      <p>Глави держав відзначили обопільну налаштованість на подальше посилення співпраці за всіма напрямами, що становлять взаємний інтерес.</p>
      <p>Співрозмовники погодилися з важливістю активізації переговорного процесу щодо підготовки до укладення Угоди про вільну торгівлю між Україною і Туреччиною.</p>
      <p>Зеленський привітав участь турецьких компаній у виставці "Зброя та безпека-2019", відзначивши важливість співпраці з Туреччиною в контексті посилення обороноздатності України.</p>
      <p>Зі свого боку, Ердоган підкреслив незмінність підтримки Туреччиною суверенітету і територіальної цілісності України. Він також привітав кроки президента України з мирного врегулювання ситуації в Донбасі.</p>
      <p>Нагадаємо, в серпні президенти домовилися <b><a href="https://dt.ua/POLITICS/zelenskiy-i-erdogan-poobicyali-aktivizuvati-peregovori-pro-zvt-319918_.html">підписати угоду про ЗВТ</a></b>. рдоган заявив, що вважає реальним більш ніж дворазове збільшення обсягів торговельного обороту між країнами: з 4 до 10 млрд доларів на рік.</p>
      <p>Детальніше про те, чому за 14 років Україна так і не підписала угоду про торгівлю з Туреччиною читайте в статті Ігоря Гужви <b><a href="https://dt.ua/business/chi-miliy-nam-bereg-tureckiy-322189_.html">"Чи милий нам берег турецький"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>