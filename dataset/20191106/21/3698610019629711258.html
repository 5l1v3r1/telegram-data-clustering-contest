<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kabmin-nazvav-pershe-zaboronene-do-privatizaciyi-pidpriyemstvo-328755_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T21:25:00+00:00"/>
    <meta property="og:title" content="Кабмін назвав перше заборонене до приватизації підприємство"/>
    <meta property="og:description" content="Уряд прийняв рішення про заборону приватизації Миколаївського бронетанкового заводу"/>
  </head>
  <body>
    <article>
      <h1>Кабмін назвав перше заборонене до приватизації підприємство</h1>
      <h2>Уряд прийняв рішення про заборону приватизації Миколаївського бронетанкового заводу</h2>
      <address>
        <time datetime="2019-11-06T21:25:00+00:00">06 Nov 2019, 21:25</time>
      </address>
      <p>Серед підприємств, заборонених до приватизації, основні - ті, які мають відношення до безпеки України і військове значення. Перше рішення від заборону приватизації вже прийнято.</p>
      <p>Уряд на засіданні в середу, 6 листопада, ухвалив рішення про заборону приватизації Миколаївського бронетанкового заводу.</p>
      <p>Як повідомляється на <a href="https://www.kmu.gov.ua/ua/news/uryad-shvaliv-nizku-rishen-dlya-posilennya-oboronozdatnosti-ta-bezpeki-derzhavi-ta-gromadyan">сайті Кабміну</a>, підприємство включили в Перелік об'єктів державної власності, які не підлягають приватизації, як такий, що має стратегічне значення для економіки і безпеки України.</p>
      <p>Миколаївський бронетанковий завод став першим державним підприємством, яке внесли до переліку заборонених до приватизації, про який стало публічно відомо.</p>
      <p>Нагадаємо, раніше президент Володимир Зеленський підписав <a href="https://dt.ua/POLITICS/rada-skasuvala-zakon-pro-perelik-ob-yektiv-derzhvlasnosti-yaki-ne-pidlyagayut-privatizaciyi-325176_.html"><b>закон про скасування списку заборонених до приватизації держпідприємств</b></a>.</p>
      <p>Перші п'ять підприємств передані у Фонд держмайна. В цей перелік ввійшли готель "Дніпро", державне підприємство "Чайка", ДП "Центрсервис", "Технобуд" та "Українські телекомунікаційні мережі".</p>
      <p>В наступні 9 об'єктів, серед інших, будуть входити готель "Україна", комплекси "Пуща Водиця", "Конча-Заспа", лікеро-горілчаний завод.</p>
      <p>Кабінет міністрів протягом п'яти років <a href="https://dt.ua/ECONOMICS/sud-rozblokuvav-privatizaciyu-centrenergo-fond-derzhmayna-326451_.html"><b>планує приватизувати кілька сотень державних підприємств</b></a> і ліквідувати більше тисячі ДП, які уряд вважає неефективними.</p>
      <p>В програмі дій уряду на наступні п'ять років говориться про те, що Кабмін проведе приватизацію, що дозволить передати сотні суб'єктів господарювання державного сектору ефективним власникам, які створять нові робочі місця і ліквідують корупцію.</p>
      <footer>За матеріалами: <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>