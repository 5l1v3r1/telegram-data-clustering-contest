<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76304-Zeny-su-lepsimi-soferkami-ako-muzi-Ti-sposobuju-takmer-80-priestupkov"/>
    <meta property="og:site_name" content="REFRESHER"/>
    <meta property="article:published_time" content="2019-11-06T21:41:00+00:00"/>
    <meta property="og:title" content="Ženy sú lepšími šoférkami ako muži. Tí spôsobujú takmer 80 % priestupkov"/>
    <meta property="og:description" content="Nový prieskum označuje ženy za jednoznačne zodpovednejšie šoférky."/>
  </head>
  <body>
    <article>
      <h1>Ženy sú lepšími šoférkami ako muži. Tí spôsobujú takmer 80 % priestupkov</h1>
      <address><time datetime="2019-11-06T21:41:00+00:00">06 Nov 2019, 21:41</time> by <a rel="author">Jakub Paulík</a></address>
      <p>
        <b>Nový prieskum označuje ženy za jednoznačne zodpovednejšie šoférky.</b>
      </p>
      <p>Čo <b>ženy strácajú na mužov v autoškole</b>, dobiehajú priamo na cestách v praxi, tvrdí štúdia zo stránky <a href="https://www.confused.com/car-insurance/gender-gap-100-drivers?awc=4445_1572952839_90c3f80a576a0767fb57a78fa170b579&amp;utm_source=affiliatewindow&amp;utm_medium=affiliate&amp;utm_campaign=id_dm_aj_1040+quote&amp;awc=4445_1573046116_a12682d747f3b306a78309fbc03cce18"><b>Confused</b></a>. Muži uvedení v prieskume páchajú priestupky približne štyrikrát častejšie než ženy.</p>
      <p>I keď bývajú ženy na testoch v autoškole neúspešnejšie, na cestách im to potom ide v porovnaní s mužmi jedna radosť. <b>Zo všetkých priestupkov</b> zaznamenaných v roku 2018 v Anglicku a Wales bolo až <b>79 % z nich pripisovaných práve chlapom</b>.</p>
      <p>Muži v tejto oblasti „vyhrávali“ nad ženami v každej kategórii priestupkov. Či už išlo o jazdu pod vplyvom alkoholu, príliš vysokú rýchlosť a podobne, za každým si väčšiu časť priestupkov pripísalo mužské pohlavie. Čo sa týka<b> jazdy s alkoholom za volantom</b>, toto previnenie sa malo týkať<b> 5 % mužov</b>, no <b>len 1 % žien</b>.</p>
      <related>
        <a href="https://refresher.sk/69757-26-elektromobilov-ktore-si-na-Slovensku-mozes-objednat-uz-dnes-Niektore-stoja-menej-nez-20tisic-eur"/>
      </related>
      <p>Ak je reč o poistení, drahšie sa týka práve nás – mužov. Ako keby sme podvedome tušili, že nás nami zavinená poistná udalosť rozhodne neminie. A áno, aj v prípade počtu zavinení poistných udalostí ženy ťahali za kratší koniec. Muži v tomto prípade dominovali takmer dvakrát viac.</p>
      <p>Niektorí vodiči by mohli namietať, že muži najazdia omnoho viac kilometrov, a preto sa percentá poistných udalostí a priestupkov prikláňajú práve k nim. Z prieskumu ale vyplýva, že<b> ženy</b> majú priemerne najazdených <b>10 954 kilometrov</b> a <b>muži 11 062</b>. Markantný rozdiel by sme teda v tomto ohľade hľadali len ťažko.</p>
      <figure>
        <img src="https://i.refresher.sk/public/jakub-p/Screenshot_90.jpg"/>
        <figcaption>
          <cite>http://confused.com/%20screenshot</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/65066-Vegansku-kaviaren-kde-muzi-platili-za-kavu-18-viac-ako-zeny-po-dvoch-rokoch-zatvaraju"/>
        <a href="https://refresher.sk/45847-Ukradol-dva-lampove-stpy-a-prevazal-ich-na-streche-auta-soferoval-opity-a-nemal-ani-platny-vodicak-Holandsky-sofer-policajtov-pobavil"/>
        <a href="https://refresher.sk/49575-Babraci-sa-pri-Senici-pokusili-ukradnut-13-aut-ale-ani-jedno-nenastartovali-Mladi-chalani-potrebovali-auto-aby-sa-dopravili-domov"/>
        <a href="https://refresher.sk/76279-Cinsky-umelec-premiena-odpadky-na-modu-chce-upozornit-na-klimaticku-krizu-Ochrana-zivotneho-prostredia-je-ulohou-kazdeho-z-nas"/>
        <a href="https://refresher.sk/76284-Pri-behu-jej-mali-musky-do-oka-naklast-vajicka-neskor-sa-z-nich-vyliahli-paraziticke-cervy"/>
        <a href="https://refresher.sk/76295-Cech-podrezal-svojho-psa-a-nechal-ho-vykrvacat-Vraj-kvoli-tazivej-zivotnej-situacii"/>
        <a href="https://refresher.sk/76288-Ukradli-mu-notebook-tak-zverejnil-fotky-zlodeju-Nyni-mu-hrozi-pokuta-az-700-tisic-korun"/>
        <a href="https://refresher.sk/76297-Jan-Kolenik-spachal-danovy-podvod-Musel-zaplatit-10-000"/>
      </related>
    </article>
  </body>
</html>