<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191106-sace-man-fetur-na-dala-biliyan-38-najeriya"/>
    <meta property="og:site_name" content="RFI"/>
    <meta property="article:published_time" content="2019-11-06T21:33:48+00:00"/>
    <meta property="og:title" content="An sace man fetur na Dala biliyan 38 a Najeriya"/>
    <meta property="og:description" content="Hukumar Kula da Arzikin Karkashin Kasar da ake hakowa a Najeriya ta ce, kasar ta yi asarar man fetur da barayi suka sace da kudinsu ya zarce Dala biliyan 38 da rabi a cikin shekaru 10."/>
  </head>
  <body>
    <article>
      <h1>An sace man fetur na Dala biliyan 38 a Najeriya</h1>
      <address><time datetime="2019-11-06T21:33:48+00:00">06 Nov 2019, 21:33</time> by <a rel="author">Bashir Ibrahim Idris</a></address>
      <p>
        <b>Hukumar Kula da Arzikin Karkashin Kasar da ake hakowa a Najeriya ta ce, kasar ta yi asarar man fetur da barayi suka sace da kudinsu ya zarce Dala biliyan 38 da rabi a cikin shekaru 10.</b>
      </p>
      <p>Alkaluman da hukumar ta bayar sun nuna cewar, daga cikin wannan adadi, an sace danyan man da ya kai na Dala biliyan 1 da rabi a cikin gida, da kuma tacaccen mai na kusan Dala biliyan 2 daga shekarar 2009 zuwa 2018.</p>
      <p>Hukumar ta ce wadannan sace-sace na daga cikin matsalolin da suka shafi kudaden shigar da Najeriya ke samu, wanda ya nuna cewar a kowacce rana kawai ana sace man da ya kai na Dala miliyan 11, wato Dala miliyan 349 kenan a kowanne wata.</p>
    </article>
  </body>
</html>