<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/guchnyj-zamah-pid-kyyevom-mototsyklist-kynuv-vybuhovyj-prystrij-na-dah-mercedes-i-znyk/"/>
    <meta property="og:site_name" content="Рубрика"/>
    <meta property="article:published_time" content="2019-11-06T21:47:23+00:00"/>
    <meta property="og:title" content="Гучний замах: під Києвом мотоцикліст кинув вибуховий пристрій на дах Mercedes і зник"/>
    <meta property="og:description" content="На Брест-Литовському шосе в Києві ввечері в середу, 6 листопада, невідомий кинув вибухівку на дах автомобіля Мерседес АА0070MI, що призвело до вибуху. Про це повідомила пресслужба Національної поліції в Києві. За даними джерела OBOZREVATEL, машина належала російсько-українському бізнесменові, директору великої фармацевтичної компанії Ігорю Салу. Вибухівку встановили на даху з метою вбити Сала. Начальнику охорони бізнесмена вибухом відірвало голову. Сам Сало і […]"/>
  </head>
  <body>
    <article>
      <h1>Гучний замах: під Києвом мотоцикліст кинув вибуховий пристрій на дах Mercedes і зник</h1>
      <address><time datetime="2019-11-06T21:47:23+00:00">06 Nov 2019, 21:47</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-2-620x420.jpeg"/>
      </figure>
      <p>
        <b>
          <b>На Брест-Литовському шосе в Києві ввечері в середу, 6 листопада, невідомий кинув вибухівку на дах автомобіля Мерседес АА0070MI, що призвело до вибуху.</b>
        </b>
      </p>
      <p>Про це повідомила пресслужба Національної поліції в Києві.</p>
      <p>За даними джерела <a href="https://www.obozrevatel.com/ukr/">OBOZREVATEL</a>, машина належала російсько-українському бізнесменові, <b>директору великої фармацевтичної компанії Ігорю Салу.</b> Вибухівку встановили на даху з метою вбити Сала.</p>
      <p>Начальнику охорони бізнесмена <b>вибухом відірвало голову.</b> Сам Сало і його водій залишилися живі, проте про їх стан поки що нічого не відомо.</p>
      <figure>
        <a href="https://rubryka.com/wp-content/uploads/2019/11/2.jpeg">
          <img src="https://rubryka.com/wp-content/uploads/2019/11/2.jpeg"/>
        </a>
      </figure>
      <p>Стало відомо, що вибухом зачепило автомобіль, який стояв поруч із машиною, що стала ціллю злочинця.</p>
      <p>На місце НП прибули правоохоронці, рятувальники та багато машин “швидкої допомоги”. Поліція ввела спеціальний план “Перехоплення” для пошуку зловмисника.</p>
      <p>За даними ЗМІ, шукають <b>спортивний мотоцикл, можливо, BMW чорного кольору</b> (держномер точно невідомий – АА3777 або АА3277), ззаду на мотоциклі встановлений багажник (коробка), за кермом людина вся в чорному і чорному шоломі.</p>
      <p>Через інцидент у частині Києва утворилася масштабний затор. Зокрема, рух транспорту був паралізований у районі проспекту Перемоги.</p>
    </article>
  </body>
</html>