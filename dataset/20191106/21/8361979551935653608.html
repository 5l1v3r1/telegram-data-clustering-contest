<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/lyudi-z-vil-zmozhut-vsinovlyuvati-ditey-novini-ukrajini-50052062.html"/>
    <meta property="og:site_name" content="НВ"/>
    <meta property="article:published_time" content="2019-11-06T21:58:00+00:00"/>
    <meta property="og:title" content="Суд скасував наказ МОЗ про заборону усиновлення особам з ВІЛ-позитивним статусом"/>
    <meta property="og:description" content="Окружний адмінсуд Києва визнав незаконним і нечинним пункт наказу Міністерства охорони здоров’я про заборону ВІЛ-позитивним людям всиновлювати дітей."/>
  </head>
  <body>
    <article>
      <h1>Суд скасував наказ МОЗ про заборону усиновлення особам з ВІЛ-позитивним статусом</h1>
      <h2>Окружний адмінсуд Києва визнав незаконним і нечинним пункт наказу Міністерства охорони здоров’я про заборону ВІЛ-позитивним людям всиновлювати дітей.</h2>
      <address>
        <time datetime="2019-11-06T21:58:00+00:00">06 Nov 2019, 21:58</time>
      </address>
      <p>Про це йдеться в сюжеті <a href="https://tsn.ua/ukrayina/sud-dozvoliv-vil-infikovanim-ukrayincyam-vsinovlyuvati-ditey-1439115.html">ТСН</a>.</p>
      <p>У 2008 році МОЗ затвердило перелік захворювань, які перешкоджають українцям всиновлювати дитину, серед них був і ВІЛ. Справу щодо скасування цієї норми вів адвокат Віталій Матвєєв. Вона перебувала на розгляді суду понад рік.</p>
      <p>«28 жовтня 2019 року ми отримали рішення, що дозволило всім українцям усиновлювати дітей, не зважаючи на їхній ВІЛ-позитивний статус», — прокоментував адвокат.</p>
      <p>У суді він обстоював інтереси одеситки, яка намагалася взяти під опіку 12-річного хлопчика, але їй відмовили через ВІЛ-позитивний статус.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/010/832/original/93e691cf94c0e8c650b210cffbcc1a87.jpeg?stamp=1&amp;q=85"/>
      </figure>
      <p>Дмитро Шерембей<br/>Не будь дитиною – пройди тест на ВІЛ</p>
      <p>До цього рішення десятки родин на основі заборонної норми отримали відмову. Відтепер ж в офісі уповноваженого з прав людини вважають, що це спростить процеси усиновлення.</p>
    </article>
  </body>
</html>