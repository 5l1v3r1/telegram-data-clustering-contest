<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/lyashko-pobivsya-s-gerusom-328756_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T21:59:00+00:00"/>
    <meta property="og:title" content="Ляшко побився з Герусом"/>
    <meta property="og:description" content="Ляшко звинуватив Геруса в тому, що той відкрив імпорт електроенергії з Росії, чим зрадив національні інтереси України."/>
  </head>
  <body>
    <article>
      <h1>Ляшко побився з Герусом</h1>
      <h2>Ляшко звинуватив Геруса в тому, що той відкрив імпорт електроенергії з Росії, чим зрадив національні інтереси України.</h2>
      <address>
        <time datetime="2019-11-06T21:59:00+00:00">06 Nov 2019, 21:59</time>
      </address>
      <p>Лідер "Радикальної партії" <a href="https://dt.ua/UKRAINE/formula-gerusa-oznachaye-skasuvannya-sankciy-proti-rosiyi-lyashko-325808_.html"><b>Олег Ляшко</b></a> і народний депутат, голова комітету з питань енергетики <a href="https://dt.ua/POLITICS/timoshenko-slidom-za-rinkom-elektroenergiyi-gerus-zaproponuvav-zdati-rosiyanam-ukrayinsku-gazotransportnu-sistemu-326588_.html"><b>Андрій Герус</b></a> побилися 6 листопада в аеропорту "Бориспіль". "Радикал" звинуватив "слугу народу" в тому, що той відкрив імпорт електроенергії з країни-агресора Росії, чим зрадив національні інтереси України, передает <a href="https://glavcom.ua/news/ti-zradnik-ti-pustiv-v-ukrajinu-rosiyan-lyashko-pobiv-gerusa-video-638191.html">"Главком"</a>.<br/><br/>"Ти запустив сюди росіян. Може, ти не знаєш, що Росія - агресор? Або до народу! Ти поміняв закон і пустив росіян!" - сказав Ляшко.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FLiashkoOV%2Fvideos%2F583450375729643%2F&amp;show_text=0&amp;width=640" width="640" height="362" data-service="Facebook" scrolling="no"/>
      </figure>
      <p>31 жовтня обидва політики зустрічалися в ефірі ток-шоу "Свобода слова Савіка Шустера". Тоді Герус відмовився відповідати на питання Ляшка і демонстративно покинув студію.<br/><br/>Нагадаємо, 18 вересня Верховна Рада з ініціативи Андрія Геруса прийняла закон "Про внесення змін до деяких законів України у сфері використання ядерної енергії", який дозволив закуповувати електроенергію за двосторонніми договорами з Росії та Білорусі. За словами Геруса, імпорт повинен був здійснюватися з Білорусі. Однак, з 1 жовтня почалася поставка електроенергії з Росії в режимі імпорту. Постачальником виступила компанія Ігоря Коломойського "Юнайтед Енерджі".</p>
      <p>Ряд енергоекспертів розцінили початок імпорту електроенергії з РФ як загрозу енергонезалежності України та переконані, що Росія буде використовувати його для політичного тиску на Київ. Також негативну оцінку цьому рішенню дали в Секретаріаті Європейського енергетичного співтовариства.</p>
      <p>Поставки електроенергії з РФ різко виросли з 1 листопада і склали 12 млн кВт годин на добу, що в чотири рази вище показників жовтня. Про це свідчать дані на сайті системного оператора НЕК "Укренерго".<br/><br/>Згідно з новими даними, поставки ведуться рівним графіком потужністю 500 МВт. Добовий імпорт з Росії і Білорусі з 1 листопада досяг 23,5 млн кВт годин, що складає близько 18% обсягу торгів на українському ринку на добу вперед.</p>
      <p>Раніше голова парламентського комітету з питань енергетики і ЖКХ Андрій Герус заявляв, що імпорт з Росії становить близько 1%. Крім того, у соцмережі він написав, що імпорт з Росії і Білорусі є збитковим, і в листопаді компанії припинять ці поставки.<br/><br/>Єдиним експортером російської електроенергії виступає державна монополія "Інтер РАО", головою правління якої є Ігор Сечин, який перебуває під українськими й американськими санкціями.</p>
      <footer>За матеріалами: <a href="https://dt.ua/go/aHR0cDovL2dsYXZjb20udWEv">"Главком"</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>