<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kiyiv-zakupit-50-novih-vagoniv-metro-328754_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T21:23:00+00:00"/>
    <meta property="og:title" content="Київ закупить 50 нових вагонів метро"/>
    <meta property="og:description" content="У КМДА озвучили плани щодо подальшого розвитку метрополітену."/>
  </head>
  <body>
    <article>
      <h1>Київ закупить 50 нових вагонів метро</h1>
      <h2>У КМДА озвучили плани щодо подальшого розвитку метрополітену.</h2>
      <address>
        <time datetime="2019-11-06T21:23:00+00:00">06 Nov 2019, 21:23</time>
      </address>
      <p>Мер Києва Віталій Кличко заявив про наміри <b><a href="https://dt.ua/ECONOMICS/u-kiyevi-planuyut-onoviti-vagonniy-park-tramvayiv-i-metro-327251_.html">закупити 50 вагонів метро</a></b>. Про це мер розповів, вітаючи колектив метрополітену з 59-ю річницею заснування підприємства, повідомляє прес-центр КМДА.</p>
      <p>За словами Кличка, нещодавно Київрада підтримала таке рішення.</p>
      <p>"Складно уявити, як би жила наша столиця без метрополітену. Адже кожен день ви забезпечуєте перевезення 1,5 млн пасажирів. І наше з вами завдання-зробити так, щоб кожна поїздка для кожного пасажира була комфортною і швидкою", - зазначив Кличко.</p>
      <p>Віталій Кличко зазначив, що столична влада поставила перед собою завдання протягом 2 років ввести в експлуатацію дві нові станції метро на Виноградар - "Мостицька" і "Проспект Правди".</p>
      <p>"Я був там вчора і перевіряв, як йде будівництво. Столичний метрополітен повинен і далі розвиватися, повинні будуватися нові станції. І метро на Виноградар очікують багато киян, які живуть на житловому масиві", - розповів мер.</p>
      <p>Раніше повідомлялося про те, що<b> <a href="https://dt.ua/ECONOMICS/uryad-shvaliv-zaluchennya-450-milyoniv-yevro-na-rozvitok-dorig-328739_.html">Кабмін схвалив залучення</a></b> 450 мільйонів євро кредиту від Європейського інвестиційного банку на розвиток доріг в Україні.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>