<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/dinamo-zagreb-shahtar-divitis-onlajn-translyaciyu-matchu-lch-06-11-2019_n169175"/>
    <meta property="og:site_name" content="Радіо Максимум"/>
    <meta property="article:published_time" content="2019-11-06T21:15:00+00:00"/>
    <meta property="og:title" content="АНОНС МАТЧУ ДИНАМО ЗАГРЕБ – ШАХТАР"/>
    <meta property="og:description" content="Запеклий матч Динамо Загреб – Шахтар у рамках групового етапу Ліги чемпіонів відбудеться 6 листопада. До вашої уваги онлайн трансляція поєдинку: вмикайте та вболівайте за 'гірників', адже їм необхідна перемога!"/>
  </head>
  <body>
    <article>
      <h1>АНОНС МАТЧУ ДИНАМО ЗАГРЕБ – ШАХТАР</h1>
      <address><time datetime="2019-11-06T21:15:00+00:00">06 Nov 2019, 21:15</time> by <a rel="author">Русінкевич Тетяна</a></address>
      <p>
        <b>Запеклий матч Динамо Загреб – Шахтар у рамках групового етапу Ліги чемпіонів відбудеться 6 листопада. До вашої уваги онлайн трансляція поєдинку: вмикайте та вболівайте за "гірників", адже їм необхідна перемога!</b>
      </p>
      <p>У середу, 6 листопада, донецький <b>Шахтар</b> проводить матч-відповідь з чемпіонами Хорватії – командою <b>Динамо Загреб.</b> І хоча перед стартом групового етапу Ліги чемпіонів суперників "гірників" вважали аутсайдерами групи С, зараз саме Динамо З є ключовим опонентом Шахтаря у боротьбі за путівку в плей-офф. Без перемоги на виїзді підопічним Луїша Каштру не бачити весняної ЛЧ.</p>
      <related>
        <h4>Це цікаво:</h4>
        <a href="https://maximum.fm/do-pobachennya-rakickij-pafosno-ogolosiv-shcho-jde-zi-zbirnoyi-ukrayini_n169146"/>
      </related>
      <p>Нагадаємо, що перша зустріч команд у Харкові завершилась результативною нічиєю 2:2. Сподіваємось, що на виїзді "гірники" зможуть обіграти хорватів та вийти на друге місце в групі.</p>
      <ul>
        <li><b>Дата</b>: 06.11.2019</li>
        <li><b>Коли:</b> 22:00</li>
        <li><b>Місце проведення:</b> стадіон "Максимір", Загреб</li>
        <li><b>Головний арбітр: </b>Фелікс Брих (Німеччина)</li>
        <li><b>На якому каналі трансляція: </b>Футбол 2</li>
        <li><b>Де дивитись онлайн:</b> на сайті OLL.tv, livesport.ws, gooool.org</li>
        <li><b>Прогноз і ставки букмекерів: </b>2.25 – 3.60 – 3.30</li>
      </ul>
      <p>На кону цього матчу – вихід у наступний раунд Ліги Чемпіонів, тож обидві команди будуть відчайдушно боротись за перемогу. В активі <b>Шахтаря </b>наразі одна перемога в Мілані над Аталантою, домашня поразка з рахунком 0:3 від Манчестер Сіті та домашня нічия із Динамо Загреб. У сумі це становить 4 очки, аналогічна кількість й у хорватів, які розгромили Аталанту та поступились Ман Сіті з рахунком 2:0. Очевидно, що англійці пройдуть у плей-офф Ліги Чемпіонів із першого місця у групі, а от другу путівку розіграють між собою саме Шахтар і Динамо Загреб. Тепер "гірники" зобов'язані перемагати на "Максімарі", адже шанси подолати Манчестер Сіті в п'ятому турі групового етапу геть мізерні.</p>
      <p>
        <b>
          <a href="http://gooool.org/online/82245-dinamo-z-shahter-smotret-onlayn-06112019.html">ОНЛАЙН ТРАНСЛЯЦІЯ МАТЧУ ДИНАМО ЗАГРЕБ VS ШАХТАР</a>
        </b>
      </p>
      <figure>
        <iframe src="https://www.youtube.com/embed/2O0MqSLSYYY" width="640" height="360" data-service="Youtube" scrolling="no"/>
      </figure>
      <p>Та, судячи із останніх результатів Шахтаря, і загребське Динамо може стати для нього нездоланною перешкодою. Після матчу в Харкові підопічні Каштру провели два поєдинки проти топових клубів Української Прем'єр-Ліги, і в жодному не виграли. Поразка від київського Динамо та нічия з Олександрією були показовими, а от перемога над Карпатами – ні. Натомість за цей період хорвати виграли 3 матчі, не пропустивши жодного м'яча.</p>
      <p>
        <b>
          <a href="https://livesport.ws/88491-dinamo_zagreb-shakhtar.html">ДИВИТИСЬ ОНЛАЙН МАТЧ ДИНАМО З – ШАХТАР</a>
        </b>
      </p>
      <figure>
        <iframe src="https://www.youtube.com/embed/YQRy35VH1uo" width="640" height="360" data-service="Youtube" scrolling="no"/>
      </figure>
      <p>Недивно, що фаворитом поєдинку 6 листопада<b> букмекери </b>вважають Динамо З. Коефіцієнт на перемогу господарів становить 2,25, на Шахтар можна зробити ставку з коефіцієнтом 3,30, а ймовірність нічиєї оцінюється у 3,60. Фахівці прогнозують, що матч буде середньої результативності. Найочікуваніші рахунки у букмекерів – перемога хорватів із різницею в один гол – 3,86.</p>
      <p>Наставник донеччан <b>Луїш Каштру </b>наголосив, що нічого ще не вирішено.</p>
      <p>"Наша зброя – наш стиль гри. Не будемо відходити від нашої ДНК. Потрібно показати хорошу гру в атаці, знайти шляхи, щоб розкрити загребське Динамо, і забивати. У футболі є 4 фактори: техніка, тактика, психологія та фізика. Не можна грати з трьома або двома складовими. Шахтар постарається показати все це на полі. У нас велике бажання пройти далі", – заявив Каштру.</p>
      <figure>
        <img src="https://maximum.fm/uploads/640w_DIR/media_news/2019/11/5dc2f45ec1091406195723.jpg"/>
        <figcaption>Шахтар - Динамо З / gettyimages</figcaption>
      </figure>
      <p>Тренер хорватів <b>Ненад Б'єліца</b> налаштований на гру позитивно.</p>
      <p>"Я спокійний, життя продовжиться незалежно від того, як закінчиться цей поєдинок. Звичайно, позитивний результат повинен допомогти нам зробити крок до виходу з групи. Потім ще будуть два матчі, але гра з Шахтарем може прояснити ситуацію в групі", – сказав Б'єліца.</p>
      <h3>Орієнтовні стартові склади команд</h3>
      <ul>
        <li><b>Динамо З</b>: Лівакович, Леовац, Ділавер, Теофіль-Катрен, Періч, Ольмо, Моро, Стоянович, Адемі, Гавранович, Оршич</li>
        <li><b>Шахтар: </b>Пятов, Болбат, Бондар, Матвієнко, Ісмаїлі, Патрік, Степаненко, Тете, Тайсон, Марлос, Мораес</li>
      </ul>
      <p>
        <i>Огляд попереднього матчу команд:</i>
      </p>
      <figure>
        <iframe src="https://www.youtube.com/embed/VgJUrGX5vyE" width="640" height="360" data-service="Youtube" scrolling="no"/>
      </figure>
      <related>
        <h4>Дивіться також:</h4>
        <a href="https://maximum.fm/dinamo-shahtar-video-goliv-ta-oglyad-matchu-1-8-kubka-ukrayini-30-zhovtnya-2019_n168803"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/kopengagen-dinamo-divitis-onlajn-translyaciyu-matchu-lye-07-11-2019_n169224"/>
        <a href="https://maximum.fm/shevchenko-i-selfi-5-knig-dlya-tih-hto-hoche-robiti-kruti-foto_n169204"/>
        <a href="https://maximum.fm/test-vgadaj-z-yakoyi-krayini-cej-suvenir_n168968"/>
      </related>
    </article>
  </body>
</html>