<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/travel/tourismos/article/2022953/xekinisan-i-proetimasies-gia-ti-litourgia-tou-chionodromikou-ston-parnasso.html"/>
    <meta property="og:site_name" content="News.gr"/>
    <meta property="article:published_time" content="2019-11-06T21:19:54+00:00"/>
    <meta property="og:title" content="Ξεκίνησαν οι προετοιμασίες για τη λειτουργία του χιονοδρομικού στον Παρνασσό"/>
    <meta property="og:description" content="Σύσκεψη των συναρμόδιων φορέων για την ετοιμότητα υποδομών και κέντρου"/>
  </head>
  <body>
    <article>
      <h1>Ξεκίνησαν οι προετοιμασίες για τη λειτουργία του χιονοδρομικού στον Παρνασσό</h1>
      <address>
        <time datetime="2019-11-06T21:19:54+00:00">06 Nov 2019, 21:19</time>
      </address>
      <h3>Σύσκεψη των συναρμόδιων φορέων για την ετοιμότητα υποδομών και κέντρου</h3>
      <p>Η επικαιροποίηση του χάρτη των αρμοδιοτήτων και η κατάλληλη προετοιμασία όλων των εμπλεκόμενων φορέων για τη λειτουργία του Χιονοδρομικού Κέντρου <a href="https://www.news.gr/tag/parnassos">Παρνασσού</a>, ήταν το αντικείμενο της σύσκεψης του διευθύνοντος συμβούλου της ΕΤΑΔ ΑΕ, Γιώργου Τερζάκη, με τον περιφερειάρχη Στερεάς Ελλάδας, Φάνη Σπανό.</p>
      <p>Ειδικότερα, συζητήθηκε η κατάσταση ετοιμότητας όλων των υπηρεσιών, καθώς και τα σχέδια αποχιονισμών που θα απαιτηθούν για την πρόσβαση των επισκεπτών. Κοινός τόπος και στόχος όλων είναι η καλύτερη δυνατή λειτουργία του Χιονοδρομικού Κέντρου Παρνασσού, που θα εξασφαλίσει τη μέγιστη δυνατή ασφάλεια στους επισκέπτες, αλλά και την παροχή υπηρεσιών υψηλού επιπέδου.</p>
      <p>Στο πλαίσιο αυτό, ο περιφερειάρχης Στερεάς Ελλάδας πρότεινε τη δημιουργία για πρώτη φορά «Συμφώνου Συνεργασίας» με τους Δήμους, για τον συνολικό αποχιονισμό των δρόμων αρμοδιότητάς τους μέχρι τα σημεία εισόδου του <a href="https://www.news.gr/tag/chionodromiko-kentro">Χιονοδρομικού</a> (πάρκινγκ Κελάρια και Φτερόλακα).</p>
      <p>Από την πλευρά του ο διευθύνων σύμβουλος της ΕΤΑΔ ανέφερε, ότι «ως εκπρόσωπος της εταιρείας που έχει την ευθύνη λειτουργίας του μεγαλύτερου χιονοδρομικού της χώρας, θα διασφαλίσουμε πως το Χιονοδρομικό Κέντρο Παρνασσού θα λειτουργεί και φέτος με τον καλύτερο δυνατό τρόπο, προκειμένου να στηρίζει την τοπική κοινωνία, αλλά και να παρέχει στους επισκέπτες του ασφάλεια, εξυπηρέτηση και στιγμές απόλαυσης κοντά στη φύση και στα αγαπημένα τους χειμερινά αθλήματα».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/travel/taxidia/article/1934732/itea-agapimenos-proorismos-gia-sintomes-apodrasis.html"/>
        <a href="https://www.news.gr/ellada/article/1876624/empristes-apiloun-ton-parnasso.html"/>
        <a href="https://www.news.gr/kosmos/article/1773218/enas-nekros-apo-ergasies-sintirisis-se-chionodromiko-kentro.html"/>
      </related>
    </article>
  </body>
</html>