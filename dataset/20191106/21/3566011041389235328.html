<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545285.html/%D9%85%D8%B3%D8%A6%D9%88%D9%84%D8%A7%D9%86-%D9%88%DB%8C%DA%98%DA%AF%DB%8C-%D8%AE%D8%AF%D9%85%D8%AA-%D8%B1%D8%B3%D8%A7%D9%86%DB%8C-%D8%A8%D9%87-%D9%85%D8%B1%D8%AF%D9%85--%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%AF%D8%B1%DB%8C--%D8%B9--%D8%B1%D8%A7-%D8%A7%D9%84%DA%AF%D9%88-%D9%82%D8%B1%D8%A7%D8%B1-%D8%AF%D9%87%D9%86%D8%AF--%D8%B9%DB%8C%D8%AF%D8%A7%D9%84%D8%B2%D9%87%D8%B1%D8%A7%DB%8C-%D8%B4%DB%8C%D8%B9%DB%8C%D8%A7%D9%86-%D8%AA%D8%A8%DB%8C%DB%8C%D9%86-%D8%AC%D8%A7%DB%8C%DA%AF%D8%A7%D9%87-%D8%A7%D9%85%D8%A7%D9%85%D8%AA-%D9%88-%D9%88%D9%84%D8%A7%DB%8C%D8%AA-%D9%85%D9%87%D8%AF%DB%8C-%D8%B9%D8%AC--%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T21:05:00+00:00"/>
    <meta property="og:title" content="مسئولان ویژگی&quot;خدمت رسانی به مردم&quot; امام حسن عسگری (ع) را الگو قرار دهند/ عیدالزهرای شیعیان تبیین جایگاه امامت و ولایت مهدی(عج) است"/>
    <meta property="og:description" content="حجت الاسلام علی کاویانی با بیان اینکه یکی از ویژگی های امام یازدهم ترغیب به خدمت رسانی به مردم بود، افزود:مسئولان این ویژگی امام حسن عسگری را آویزه گوششان کنند زیرا برای خدمت رسانی به مردم به این سمت و مقام رسیده اند و اگر نتوانند این وظیفه را به نحو احسن انجام دهند حق الناس بر گردنشان است."/>
  </head>
  <body>
    <article>
      <h1>مسئولان ویژگی"خدمت رسانی به مردم" امام حسن عسگری (ع) را الگو قرار دهند/ عیدالزهرای شیعیان تبیین جایگاه امامت و ولایت مهدی(عج) است</h1>
      <h2>یک کارشناس مذهبی:</h2>
      <address>
        <time datetime="2019-11-06T21:05:00+00:00">06 Nov 2019, 21:05</time>
      </address>
      <p>حجت الاسلام علی کاویانی با بیان اینکه یکی از ویژگی های امام یازدهم ترغیب به خدمت رسانی به مردم بود، افزود:مسئولان این ویژگی امام حسن عسگری را آویزه گوششان کنند زیرا برای خدمت رسانی به مردم به این سمت و مقام رسیده اند و اگر نتوانند این وظیفه را به نحو احسن انجام دهند حق الناس بر گردنشان است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ کارشناس مذهبی در گفتگو با خبرنگار "<a href="http://titre1.ir/admin/modules/send_news/titre1.ir">تیتریک</a>" گفت: امام حسن عسکری (ع) در شبهه زدایی وتبیین عقاید حق و راستین نقش مهمی در این رسالت دینی داشتند.</p>
      <p>حجت الاسلام علی کاویانی ادامه داد: از دیدگاه امام حسن عسکری (ع)رعایت اصول اخلاقی مثل ایمان به خدا، ایمان به امامت مهدی موعود (عج)، عبادت، ذکر قدر شناسی و رعایت حقوق دیگران تواضع خوش رفتاری و... جهت پرورش فضایل اخلاقی و همچنین اجتناب ازارتکاب رذایل اخلاقی نظیر غیبت، گناه و دروغگویی موجب تهذیب و تزکیه نفس می شود و در نتیجه تربیت اخلاقی و نفس مطمئنه درانسان حاصل می گرددوسرانجام انسان رابه هدف غایی که همان قرب الهی است می رساند.</p>
      <p>وی با بیان اینکه یکی از ویژگی های امام یازدهم ترغیب به خدمت رسانی به مردم بود، افزود:مسئولان این ویژگی امام حسن عسگری را آویزه گوششان کنند زیرا برای خدمت رسانی به مردم به این سمت و مقام رسیده اند و اگر نتوانند این وظیفه را به نحو احسن انجام دهند حق الناس بر گردنشان است.</p>
      <p>این مدرس دانشگاه با تاکید بر اینکه امام عسکری (ع) به نماز اوّل وقت بسیار اهتمام می داد و نماز را بزرگ می داشت، گفت: اگر در محیط خانواده، فرهنگ نماز گسترش یابد واگر کودکان و فرزندان، پدر و مادر را مقید و معتقد به نماز بیابند، بی هیچ تردید آنان نیز الگوی خویش را از خانواده می گیرند و با نماز ارتباط برقرار می کنند که ره آورد آن پرهیز از آلودگی به گناه و همسایگی با پاکی و تهذیب و صفا و صداقت می شوند.</p>
      <p>این کارشناس مذهبی تصریح کرد: یکی از مسئولیت‌های بزرگ امام عسکری (ع)، معرفی حضرت مهدی (عج) به جانشینی خود بود زیرا این امر زمانی سخت می شود که حضرت مهدی باید از نظرها پنهان بماند تا از گزند بدخواهان در امان بماند.</p>
      <p>وی با اشاره به اینکه عصر غیب دوران امتحان الهی است، افزود: از روایات مختلف، به دست می آید که مؤمنان در دورة غیبت، گرفتار آزمایش های بزرگی خواهند شد؛ چنان که امت های قبلی نیز دچار آزمون ها و ابتلاهای مختلفی بودند از آن جایی که غیبت طولانی می شود، عده ای از مردم، دچار تردید، حیرت و… می شوند و از باور به ظهور منجی موعود، برمی گردند بنابراین مردم ایمان خود را در عصر غیبت افزایش دهند و دچار گمراهی نشوند.</p>
      <p>حجت الاسلام در خاتمه گفت: عیدالزهرای واقعی ما شیعیان تبیین جایگاه امامت و ولایت حضرت مهدی(عج) است، خشنودی آن حضرت در این است که ما این جایگاه رفیع امامت را در جامعه تبیین کنیم و از مباحث تفرقه بر انگیز پرهیز نماییم.</p>
      <p> </p>
      <p> </p>
      <p> </p>
      <p>انتهای پیام/</p>
      <p> </p>
    </article>
  </body>
</html>