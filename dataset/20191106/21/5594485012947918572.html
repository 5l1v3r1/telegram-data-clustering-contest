<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/izpluvakha-goreshchi-podrobnosti-okolo-ubiystvoto-na-milionerskata-shcherka-greys_news707761.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T21:53:00+00:00"/>
    <meta property="og:title" content="Изплуваха горещи подробности около убийството на милионерската щерка Грейс"/>
    <meta property="og:description" content="Първоначално заподозреният казал на полицията, че двамата пийнали, след което си тръгнали поотделно. След това променил версията си и заявил, че са правили секс"/>
  </head>
  <body>
    <article>
      <h1>Изплуваха горещи подробности около убийството на милионерската щерка Грейс</h1>
      <h2>Първоначално заподозреният казал на полицията, че двамата пийнали, след което си тръгнали поотделно. След това променил версията си и заявил, че са правили секс</h2>
      <address>
        <time datetime="2019-11-06T21:53:00+00:00">06 Nov 2019, 21:53</time>
      </address>
      <p>https://blitz.bg/svyat/izpluvakha-goreshchi-podrobnosti-okolo-ubiystvoto-na-milionerskata-shcherka-greys_news707761.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573047259-2112016063.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573047895-1544335953-gr1.jpg"/>
        </figure>
      </slideshow>
      <p><b>Заподозреният мъж за убийството на британската милионерска щерка Грейс Милейн, отишъл на среща, докато тялото на жертвата му било в куфар в стаята му, пише Би Би Си.</b><br/><br/>Убийството на 22-годишната британка шокира света миналия декември. Милейн беше открита в Нова Зеландия, където е била на пътешествие. Тялото ѝ беше намерено след седмица издирване.<br/><br/>С младежа, който в момента е обвиняем по случая, се запознали в „Тиндър”.<br/><br/>Съдът в град Окланд в Нова Зеландия даде старт на наказателното дело. В залата почерненото семейство е седяло на метри от подсъдимия, който отрича предумишлено убийство.</p>
      <figure>
        <img src="https://static.blitz.bg/documents/thumbnails/520/201911/1573047895-1544335953-gr1.jpg"/>
      </figure>
      <p>Обвинението твърди, че мъжът е задушил Милейн в апартамента си, докато защитата му настоява, че случилото се е инцидент следствие на сексуален контакт между двамата, по време на който са използвали техники, които завършили злополучно.<br/><br/>Родителите на убитата Милейн внимателно са изслушали доказателствата, приложени към делото. В съда дори е била изчетена позиция на бащата, който описва дъщеря си като общително момиче, което лесно се е сприятелявало с хората и е обичало семейството си.<br/><br/>Видеозапис от злополучната вечер пък показвал Милейн и младежа в приятна обстановка, комфортни един с друг и целуващи се.<br/><br/>Първоначално заподозреният казал на полицията, че двамата пийнали, след което си тръгнали поотделно. След това променил версията си и заявил, че са правили секс.<br/><br/>Казал още, че след това си взел душ и легнал, а тялото на Милейн открил сутринта.<br/><br/>„Събудих се на следващия ден и видях, че тя лежеше на земята. От носа ѝ течеше кръв”, разказал той.<br/><br/>Обвинението твърди, че по тялото на младата жена са открити следи от насилие. След като я намерил, мъжът започнал да търси в интернет как да се отърве от тялото. Не бил притеснен или огорчен от смъртта ѝ.<br/><br/>На следващия ден отишъл на среща, отново с момиче от „Тиндър”, докато тялото на жертвата му още било в апартамента. Очаква се делото да трае около месец.</p>
    </article>
  </body>
</html>