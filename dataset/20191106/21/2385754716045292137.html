<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-international/596098/spoudaia-niki-tou-keravnou-epi-ton-bulls"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T21:20:00+00:00"/>
    <meta property="og:title" content="Σπουδαία νίκη του Κεραυνού επί των Bulls"/>
    <meta property="og:description" content="Τη δεύτερη του νίκη του στον δεύτερο όμιλο του FIBA Europe Cup πέτυχε ο Κεραυνός, ο οποίος κέρδισε 76-70,  στο στάδιο «Κώστας Παπαέλληνας», την Kapfenberg..."/>
  </head>
  <body>
    <article>
      <h1>Σπουδαία νίκη του Κεραυνού επί των Bulls</h1>
      <address><time datetime="2019-11-06T21:20:00+00:00">06 Nov 2019, 21:20</time> by <a rel="author">Sigmalive.Sports</a></address>
      <p>Τη δεύτερη του νίκη του στον δεύτερο όμιλο του FIBA Europe Cup πέτυχε ο Κεραυνός, ο οποίος κέρδισε 76-70,  στο στάδιο «Κώστας Παπαέλληνας», την Kapfenberg Bulls, για την τρίτη αγωνιστική της διοργάνωσης.<br/> <br/>Κορυφαίος για τον Κεραυνό, που πέτυχε την ανατροπή στο τελευταίο δεκάλεπτο, ήταν ο Τζόσουα Χάγκινς με 22 πόντους (4 τρίποντα, 7 ριμπάουντ, 8 ασσίστ).<br/> <br/>Η ομάδα του Στροβόλου μετά το τέλος της πρώτης περιόδου ήταν πίσω με δέκα πόντους (13-23), ενώ μέχρι τη συμπλήρωση του πρώτου ημιχρόνου μείωσε τη διαφορά στους έξι (37-41).<br/> <br/>Μέχρι και τέσσερα λεπτά πριν από τη λήξη του τρίτου δεκαλέπτου η ομάδα του Χριστόφορου Λειβαδιώτη ήταν πίσω στο σκορ με δέκα πόντους (43-53), όμως βρήκε τον τρόπο να καλύψει το χαμένο έδαφος και μέχρι το φινάλε αυτής της περιόδου πλησίασε την αντίπαλό του και έφερε τη διαφορά στους δύο πόντους (53-55).<br/> <br/>Η «ερυθροκίτρινη» αντεπίθεση συνεχίστηκε και στο τέταρτο δεκάλεπτο, στην έναρξη του οποίου ο Κεραυνός πέτυχε ένα σερί δέκα πόντων και επτά λεπτά πριν από το τέλος είχε προβάδισμα οκτώ πόντων (63-55). Από εκείνο το σημείο και έπειτα, οι γηπεδούχοι κρατήθηκαν μπροστά στο σκορ και πήραν τη νίκη με αποτέλεσμα 76-70.<br/> <br/>TA ΔΕΚΑΛΕΠΤΑ: 13-23, 37-41, 53-55, 76-70<br/> <br/>Κεραυνός (Χριστόφορος Λειβαδιώτης)<br/> <br/>Γκραντ, Χάγκινς 22 (4), Μιχαήλ 19 (4), Ο'Μπράιαν 13 (1), Ρόρι 2, Κινγκ 9, Κορωνίδης 3 (1), Στυλιανού 3 (1),<br/> <br/>Kapfenberg Bulls (Mike Coffin)<br/> <br/>Gumbs 19 (4), Hahn 3 (1), Jones 11 (1), Sarlija 4, Vujosevic 27 (3), Atwood 3 (1), Braxton 3 (1), Koka, MoschikΘεοχαρίδης 5 (1)<br/> <br/><a href="http://www.fiba.basketball/europecup/19-20/game/0611/Keravnos-Kapfenberg-Bulls#tab=boxscore">Δείτε τα στατιστικά του αγώνα.</a></p>
    </article>
  </body>
</html>