<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-padova-vicenza-streaming-video-tv-rivincita-in-coppa-italia-serie-c/1945374/"/>
    <meta property="og:site_name" content="IlSussidiario"/>
    <meta property="article:published_time" content="2019-11-06T21:01:38+00:00"/>
    <meta property="og:title" content="DIRETTA/ Padova Vicenza (risultato 1-4) video streaming tv: gol di Zarpellon!"/>
    <meta property="og:description" content="Diretta Padova Vicenza streaming video tv: orario, quote e risultato live del match valevole per i sedicesimi di finale di Coppa Italia di Serie C."/>
  </head>
  <body>
    <article>
      <h1>DIRETTA/ Padova Vicenza (risultato 1-4) video streaming tv: gol di Zarpellon!</h1>
      <h2>Diretta Padova Vicenza streaming video tv: probabili formazioni, orario, quote e risultato live del match valevole per i sedicesimi di finale di Coppa Italia di Serie C.</h2>
      <address><time datetime="2019-11-06T21:01:38+00:00">06 Nov 2019, 21:01</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA PADOVA VICENZA (1-4): GOL DI ZARPELLON!</h4>
      <p>Il secondo tempo di <b>Padova Vicenza</b> si apre con un cambio per i padroni di casa, con Germano che prende il posto di Bunino. Il nuovo entrato si mette subito in mostra e accorcia le distanze dai biancorossi, infilando alle spalle di Albertazzi con una bella conclusione da fuori area. I vicentini non ci stanno e reagiscono al gol della formazione di casa con Zarpellon, che mette la firma sul poker al cinquantanovesimo minuto. Partita praticamente chiusa all’Euganeo, con il classe 99 che mette lo zampino decisivo sul corner battuto da Giacomelli. La partita cala di ritmo ma attorno al settantatreesimo il Padova rischia di tornare in partita con un colpo di testa di Kresic. Buglio lascia partire un traversone al bacio per il compagno, il cui colpo di testa impegna Albertazzi che si fa trovare pronto. Ancora un quarto d’ora scarso da giocare all’Euganeo, Padova sotto 1-4. (Aggiornamento di Jacopo D’Antuono)</p>
      <h4>LIVIERO ALLUNGA!</h4>
      <p><b>Padova Vicenza 0-3</b> dopo quaranta minuti dal fischio di inizio. Al sedicesimo biancorossi avanti uno a zero grazie ad Arma: Giacomelli lavora un bel pallone dalla sinistra, confeziona un assist al bacio per il numero 9 che insacca con cinismo. Il gol taglia le gambe al Padova, che poco dopo rischia di subire il raddoppio sulla sassata di Giacomelli. Preme il Vicenza, che raccoglie i frutti alla mezzora: Bianchi si inventa un gol meraviglioso dopo essere avanzato indisturbato palla al piede. Tiro perfetto all’angolino con Galli battuto senza pietà. Il Padova è in crisi nera, il Vicenza ringrazia e ne approfitta ancora: al quarantaduesimo trova la via del tre a zero con un sinistro dalla distanza di Liviero. Galli si lascia ingannare dal rimbalzo beffardo e può solo guardare il pallone insaccarsi alle sue spalle. Primo tempo agli sgoccioli a Padova: il Vicenza ha la partita in pugno. (Aggiornamento di Jacopo D’Antuono)</p>
      <h4>SI COMINCIA!</h4>
      <p>Sta per avere inizio la diretta tra Padova e Vicenza e in attesa del fischio d’inizio certo vale la pena ricordare come i due club veneti sono arrivati a questi ottavi di finale per la Coppa Italia di Serie C. Ecco quindi che ricordiamo per il Padova la partecipazione ai primi turni della Coppa Italia dove il club è stato subito escluso dal Cittadella nella 2 ^ fase. Per il Vicenza pure ricordiamo la prima partecipazione alla Coppa Italia, ma il club è subito uscito al primo turno preliminare, per mano della Reggina. Siamo dunque impazienti di vederli già in campo ora per la Coppa Italia di Serie C: non ci resta che dare la parola al campo, si gioca! (agg Michela Colombo)</p>
      <h4>STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Padova Vicenza</b>, mercoledì 6 novembre 2019, non sarà trasmessa sui canali televisivi in chiaro o a pagamento sul digitale terrestre o sul satellite. Elevensports offrirà in esclusiva ai suo abbonati la <b>diretta streaming video</b> via internet dell’incontro, collegandosi tramite pc sul sito elevensports.it, oppure con dispositivi mobili come tablet o smartphone o tramite una smart tv sull’applicazione ufficiale Elevensports.</p>
      <h4>L’ARBITRO</h4>
      <p>La sfida per la Coppa Italia di Serie C di <b>Padova Vicenza</b> sarà diretta dall’arbitro di Como Andrea Colombo, che pure in questa particolare occasione sarà coadiuvato nella direzione dagli assistenti Dario Garzelli e Gabriele Nuzzi. Volendo ora conoscere meglio il primo direttore di gara, ecco che in stagione lo stesso signor Colombo ha fissato in statistica 10 presenze in campo, durante le quali ha pure deciso di 51 ammonizioni e 8 espulsioni, oltre ad aver concesso anche 6 calci di rigore. Va quindi aggiunto alla nostra analisi che in carriera lo stesso arbitro ha incontrato in ben due occasioni il Vicenza e non registra precedenti con il Padova, anche se ne ha incontrato la formazione berretti in passato. (agg Michela Colombo)</p>
      <h4>I TESTA A TESTA</h4>
      <p>Ci avviciniamo alla <b>diretta tra Padova e Vicenza</b> e certo è utile ora prendere in esame anche lo storico che accomuna i due club, in campo per la Coppa Italia di Serie C. I dati per questo derby evento infatti non ci mancano e anzi possiamo segnalare di ben 52 precedenti, questi segnati in contesti ufficiali dal 1934 a oggi e tra primo e terzo campionato, cadetteria e coppa. In tutto possiamo allora raccontare per tale scontro diretto di 23 successi del Padova e di 17 affermazioni del Vicenza, oltre a 12 pareggi. Va infine aggiunto che l’ultimo precedente tra i due club è davvero recente visto che risale solo all scorso 3 novembre, quando Padova e Vicenza si affrontarono per la 13^ giornata della Serie C: allora ricordiamo della vittoria fuori casa dei biancoscudati per 1-0. (agg Michela Colombo)</p>
      <h4>PRESENTAZIONE DEL MATCH</h4>
      <p><b>Padova Vicenza</b>, che sarà <b>diretta</b> dal signor Andrea Colombo e si gioca mercoledì 6 novembre 2019 alle ore 20.30 presso lo stadio Euganeo di Padova, sarà una sfida valevole per i sedicesimi di finale di <b>Coppa Italia Serie C 2019-2020</b>. <a href="https://www.ilsussidiario.net/news/diretta-vicenza-padova-streaming-video-tv-scontro-al-vertice-serie-c/1944039/"><b>E’ subito bis della sfida di vertice</b></a> disputata nel girone B di Serie C, con il Padova che ha espugnato lo stadio Romeo Menti con un gol di Edoardo Soleri nonostante un match giocato dalla fine del primo tempo in dieci uomini e si è ripreso la vetta del raggruppamento proprio ai danni dei berici. Entrambe le squadre fanno il loro esordio nella competizione e potrebbero recitare un ruolo da protagonista in Coppa Italia, anche se per entrambi i club <a href="https://www.ilsussidiario.net/news/diretta-sambenedettese-vicenza-streaming-video-tv-a-caccia-della-vetta-serie-c/1941851/"><b>l’obiettivo immediato è il ritorno in Serie B</b></a>, per il quale i club hanno provato ad attrezzare le squadre in estate.</p>
      <h4>PROBABILI FORMAZIONI PADOVA VICENZA</h4>
      <p>Le probabili formazioni che dovrebbero affrontarsi in Padova Vicenza, mercoledì 6 novembre 2019 alle ore 20.30 presso lo stadio Euganeo di Padova, sfida valevole per i sedicesimi di finale di Coppa Italia di Serie C. Il Padova allenato da Sullo schiererà un 3-5-2: Minelli, Pelagatti, Kresic, Lovato, Germano, Mandorlini, Ronaldo, Buglio, Baraye, Soleri, Santini. Il Vicenza guidato in panchina da Di Carlo risponderà con un 4-3-1-2 così schierato: Grandi, Bruscagin, Padella, Cappelletti, Barlocco, Cinelli, Pontisso, Rigoni, Vandeputte, Marotta, Guerra.</p>
      <h4>LE QUOTE PER LE SCOMMESSE</h4>
      <p>Per chi scommetterà sul match, le quote dell’agenzia Snai considerano il Padova favorito sul Vicenza. Quota per l’affermazione interna fissata a 2.30, l’eventuale pareggio viene proposto a una quota di 3.10, mentre la vittoria in trasferta viene proposta a una quota di 2.70. Per chi invece punterà sul totale dei gol realizzato nel corso della partita, over 2.5 quotato 1.70, mentre la quota dell’under 2.5 viene offerta a 2.35.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/risultati-champions-league-classifica-diretta-gol-live-score-6-novembre/1945288/"/>
        <a href="https://www.ilsussidiario.net/news/diretta-casertana-bisceglie-streaming-video-tv-sfida-per-la-coppa-italia-serie-c/1944073/"/>
        <a href="https://www.ilsussidiario.net/news/diretta-virtus-bologna-ulm-streaming-video-tv-v-nere-favoritissime-eurocup/1945194/"/>
        <a href="https://www.ilsussidiario.net/news/diretta-siena-arezzo-streaming-video-tv-bel-derby-toscano-coppa-italia-serie-c/1945429/"/>
        <a href="https://www.ilsussidiario.net/news/diretta-atalanta-manchester-city-streaming-video-tv-sfida-di-lusso-champions/1945170/"/>
        <a href="https://www.ilsussidiario.net/news/diretta-reggina-potenza-streaming-video-tv-subito-rivincita-coppa-italia-serie-c/1945430/"/>
      </related>
    </article>
  </body>
</html>