<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/682732/vasanize-kai-viaze-epi-dyo-24ora-ti-syntrofo-tou-giati-koitaxe-al"/>
    <meta property="og:site_name" content="enikos.gr"/>
    <meta property="article:published_time" content="2019-11-06T21:32:00+00:00"/>
    <meta property="og:title" content="Βασάνιζε και βίαζε επί δύο 24ωρα τη σύντροφό του γιατί κοίταξε άλλον άνδρα - ΦΩΤΟ"/>
    <meta property="og:description" content="Καταδικάστηκε σε 9 χρόνια φυλακή για τον βιασμό της συντρόφου του έπειτα από ξέσπασμα ζήλιας..."/>
  </head>
  <body>
    <article>
      <h1>Βασάνιζε και βίαζε επί δύο 24ωρα τη σύντροφό του γιατί κοίταξε άλλον άνδρα - ΦΩΤΟ</h1>
      <address>
        <time datetime="2019-11-06T21:32:00+00:00">06 Nov 2019, 21:32</time>
      </address>
      <p>Σε εννιά χρόνια φυλακή καταδικάστηκε ένας Βρετανός κατηγορούμενος για τον βιασμό της συντρόφου του έπειτα από ένα ξέσπασμα ζήλιας στο σπίτι τους στην <a href="https://www.enikos.gr/international/682533/nea-entalmata-syllipsis-se-varos-katalanon-aftonomiston">Ισπανία.</a></p>
      <p>Ο Ντίλαν Ρόρι Ρότζερς, 28 ετών, βίαζε και βασάνιζε την 23χρονη σύντροφό του επί δύο ημέρες, επειδή, όπως την κατηγόρησε, κοίταξε άλλον άνδρα στην παραλία και έτσι αποφάσισε να την τιμωρήσει. Οι δικαστές, στο δικαστήριο της Πάλμα στη <a href="https://www.enikos.gr/international/681930/neo-politiko-adiexodo-stin-ispania-provlepei-dimoskopisi-tis-el-p">Μαγιόρκα, </a>άκουσαν με λεπτομέρειες τον σαδομαζοχιστικό τρόπο με τον οποίο τη βασάνιζε.</p>
      <figure>
        <img src="http://media.enikos.gr/data/photos/682732_2d27887477-b9e4533ce8180979.jpg"/>
      </figure>
      <p>Της έριξε σπρέι πιπεριού ενώ της πέταξε και αυγά ενώ την έβαλε να χορέψει γυμνή μπροστά του αποκαλώντας τη σκλάβα του, την ημέρα του πρώτου βιασμού. Κάποια άλλη στιγμή της άλλαξε την κάρτα SIM στο κινητό της με αποτέλεσμα να χάσει τις επαφές της ώστε να έχει μεγαλύτερο έλεγχο πάνω της "σε μία κατάσταση κυριαρχίας που της επέβαλε με την καταχρηστική άσκηση εξουσίας και φυσικής ανωτερότητας".</p>
      <figure>
        <img src="https://i.dailymail.co.uk/1s/2019/11/06/16/20679796-7656741-image-m-106_1573057146984.jpg"/>
      </figure>
      <p>Αφού της επέβαλε να κάνει σεξ μαζί του και τη βίασε στις 7 Αυγούστου επειδή πίστευε ότι κοίταξε άλλον άνδρα στην παραλία, την εμπόδισε να εγκαταλείψει το διαμέρισμα το επόμενο πρωινό και την ανάγκασε και πάλι να κάνει σεξ μαζί του προτού της ασκήσει σωματική βία. Την κατηγόρησε για τη ζημιά που είπε ότι του προκάλεσε επειδή κοίταξε άλλον άνδρα και της είπε ότι θα τον αποζημιώσει με τον πόνο που θα της προκαλούσε.</p>
      <p>Τη χτύπησε άγρια και της έπιασε το κεφάλι χτυπώντας το στον τοίχο ενώ παράλληλα τη βίαζε σφίγγοντας τα χέρια του γύρω από τον λαιμό της. "Της είπε ότι δεν τον ενδιέφερε αν έπρεπε να τη σκοτώσει και να καλύψει το στόμα της με ταινία" ακούστηκε στο δικαστήριο.</p>
      <p>Ο Ρότζερς κρατείται από τον Αύγουστο και καταδικάστηκε σε εννεαετή φυλάκιση αφού παραδέχτηκε τη σεξουαλική επίθεση και τον τραυματισμό.</p>
      <figure>
        <img src="https://i.dailymail.co.uk/1s/2019/11/06/16/20678518-0-image-a-104_1573056207549.jpg"/>
      </figure>
      <p>Ενώ οι εισαγγελείς επεδίωκαν να τον καταδικάσουν για 34 χρόνια, 15 για κάθε σεξουαλική επίθεση, εκείνος ομολόγησε στο πλαίσιο εξωδικαστικού συμβιβασμού. Παράλληλα, θα πρέπει να προσφέρει 80 ημέρες κοινωνικής εργασίας και υπάρχουν εναντίον του ασφαλιστικά μέτρα επί 21 χρόνια ώστε να μην πλησιάσει ούτε να επικοινωνήσει με το θύμα του. Η 23χρονη σύντροφός του ήταν στην αίθουσα περιμένοντας την καταδίκη του.</p>
      <p>Η γυναίκα κατάφερε να διαφύγει από το διαμέρισμα σε θέρετρο της Πλάγια ντε Πάλμα κοντά στο αεροδρόμιο και ειδοποίησε έναν γείτονα. Ο φερόμενος βιαστής της εικάζεται ότι έκανε μπάνιο εκείνη την ώρα. Λέγεται ότι ήταν γυμνή, καλυμμένη μόνο με μια πετσέτα. Σύμφωνα με τα δικαστικά έγγραφα οι δυο τους συγκατοικούσαν από τον Απρίλιο.</p>
      <figure>
        <img src="https://i.dailymail.co.uk/1s/2019/11/06/16/20680980-0-image-a-126_1573058996108.jpg"/>
      </figure>
      <p>Μετακόμισε από την Ιρλανδία στη Μαγιόρκα. Ταυτοποιήθηκε ως πρώην παίκτης ράγκμπι της σχολικής ομάδας Ulster. Ένας φίλος του είπε ότι έφυγε για διακοπές πριν από έξι καλοκαίρια και δεν επέστρεψε ποτέ. Είχε καταδικαστεί και στο παρελθόν για πρόκληση σωματικής βλάβης.</p>
      <p>Πηγή: Daily Mail</p>
      <related>
        <h4>σχετικά άρθρα</h4>
        <a href="http://www.enikos.gr/international/682533/nea-entalmata-syllipsis-se-varos-katalanon-aftonomiston%0A%20%20%20%20%0A"/>
        <a href="http://www.enikos.gr/international/681930/neo-politiko-adiexodo-stin-ispania-provlepei-dimoskopisi-tis-el-p%0A%20%20%20%20%0A"/>
        <a href="http://www.enikos.gr/international/681801/sokarei-i-ypothesi-tis-shannon-clifton-tin-viaze-o-pateras-tis-ap%0A%20%20%20%20%0A"/>
        <a href="http://www.enikos.gr/international/681775/se-thanato-katadikastike-o-andras-pou-viase-kai-skotose-ypallilo-%0A%20%20%20%20%0A"/>
        <a href="http://www.enikos.gr/international/681082/dimosia-epithesi-apo-ziliari-andra-sti-syntrofo-tou-gia-ton-sexi-%0A%20%20%20%20%0A"/>
        <a href="http://www.enikos.gr/international/680183/allagi-selidas-stin-istoria-tis-ispanias-simera-i-ektafi-tou-dikt%0A%20%20%20%20%0A"/>
        <a href="http://www.enikos.gr/international/680080/fonikes-plimmyres-stin-ispania-enas-nekros-kai-pente-agnooumenoi-%0A%20%20%20%20%0A"/>
        <a href="http://www.enikos.gr/international/679837/sok-sti-vretania-aftoktonise-otan-anakalypse-pornografiko-yliko-a%0A%20%20%20%20%0A"/>
        <a href="http://www.enikos.gr/international/679192/santseth-o-igetis-tis-katalonias-prepei-na-katadikasei-ti-via%0A%20%20%20%20%0A"/>
      </related>
    </article>
  </body>
</html>