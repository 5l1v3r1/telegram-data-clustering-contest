<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/culture/emma-gouatson-to-agxos-ton-30-kai-o-syntrofos-tis-zoi-tis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T21:07:42+00:00"/>
    <meta property="og:title" content="Έμμα Γουάτσον : Το άγχος των 30 και ο σύντροφος της ζωή της"/>
    <meta property="og:description" content="Η ηθοποιός Έμμα Γουάτσον αποφάσισε να σταματήσει να δηλώνει ελεύθερη και τώρα περιγράφει τον εαυτό της ως «σύντροφο του εαυτού της»"/>
  </head>
  <body>
    <article>
      <h1>Έμμα Γουάτσον : Το άγχος των 30 και ο σύντροφος της ζωή της</h1>
      <h2>Η ηθοποιός Έμμα Γουάτσον αποφάσισε να σταματήσει να δηλώνει ελεύθερη και τώρα περιγράφει τον εαυτό της ως «σύντροφο του εαυτού της»</h2>
      <address><time datetime="2019-11-06T21:07:42+00:00">06 Nov 2019, 21:07</time> by <a rel="author">ΤοΒΗΜΑ Team</a></address>
      <p>Η ηθοποιός Έμμα Γουάτσον αποφάσισε να σταματήσει να δηλώνει ελεύθερη και τώρα περιγράφει τον εαυτό της ως «σύντροφο του εαυτού της», καθώς βρίσκεται αντιμέτωπη με την κοινωνική πίεση να παντρευτεί και να αποκτήσει οικογένεια, όπως εξήγησε σε πρόσφατη συνέντευξή της.</p>
      <p>Η πρωταγωνίστρια του Χάρι Πότερ που έχει εξασφαλίσει<a href="https://www.in.gr/2019/10/30/life/oi-10-plousioteroi-diasimoi-kato-ton-30-sti-vretania/"> μία θέση στους 10 πιο πλούσιους βρετανούς αστέρες κάτω των 30,</a> αποκάλυψε επίσης ότι δίνει μάχη με το άγχος, καθώς προσεγγίζει τα 30 και δεν έχει αποκτήσει σταθερή καριέρα, σύντροφο ή μωρό.</p>
      <p>
        <a href="https://www.in.gr/2019/11/07/politics/kommata/tsipras-methodeyoun-paragrafi-sti-novartis-meso/">Τσίπρας : Μεθοδεύουν παραγραφή στη Novartis</a>
      </p>
      <p><i>«Ποτέ δεν πίστεψα το παραμύθι «Είμαι ευτυχισμένη μόνη μου»»</i>, σημείωσε στη συνέντευξη που παραχώρησε στη βρετανική Vogue, τονίζοντας ότι σταδιακά άλλαξε απόψεις.</p>
      <p><i>«Μου πήρε πολύ καιρό, είμαι όμως πολύ ευτυχισμένη. Το ονομάζω, είμαι σύντροφος του εαυτού μου»</i>, υποστηρίζει η Έμμα Γουότσον.</p>
      <figure>
        <embed-post data-src="https://www.instagram.com/p/B4e8w9KpZJg" data-service="Instagram"/>
      </figure>
      <h3>Εργένης εναντίον γεροντοκόρης</h3>
      <p>Οι γυναίκες βρίσκονται αντιμέτωπες συχνά με την πίεση προκειμένου να αποκτήσουν σύντροφο και να ξεκινήσουν οικογένεια, υποστηρίζουν οι ακτιβίστριες των δικαιωμάτων των γυναικών, την ώρα που οι μεγαλύτερες σε ηλικία ελεύθερες γυναίκες, αντιμετωπίζονται με οίκτο.</p>
      <p>Την ίδια στιγμή οι άνδρες θεωρούνται, «ελεύθερα πνεύματα» που απολαμβάνουν τη ζωή του εργένη.</p>
      <figure>
        <embed-post data-src="https://www.instagram.com/p/BqzxDi2nBrv" data-service="Instagram"/>
      </figure>
      <figure>
        <embed-post data-src="https://www.instagram.com/p/BxSV-Tqg78H" data-service="Instagram"/>
      </figure>
      <figure>
        <embed-post data-src="https://www.instagram.com/p/Bpt13SFHKME" data-service="Instagram"/>
      </figure>
      <h4>Η 29χρονη Έμμα Γουάτσον εκμυστηρεύτηκε ότι παλεύει με το άγχος και το στρες, ενόψει των 30ών γενεθλίων της, συνειδητοποιώντας στο τέλος ότι αυτό συνέβη διότι αντιμετωπίζει μια «μαζική εισροή υποσυνείδητων μηνυμάτων».</h4>
      <p><i>«Εάν δεν έχεις χτίσει ένα σπίτι, εάν δεν έχεις έναν σύζυγο, εάν δεν έχεις μωρό και φθάνεις στα 30 και δεν νιώθεις και καμιά φοβερή ασφάλεια, μια σταθερότητα στην καριέρα σου… Υπάρχει μια απίστευτη ποσότητα άγχους»</i> εξήγησε η Γούτσον.</p>
      <p>Η ηθοποιός μίλησε επίσης για τη δική της εμπειρία σεξισμού, καθώς θυμήθηκε ότι βρέθηκε μπροστά σε διακρίσεις με βάση το φύλο από την ηλικία των 8 κι ότι καθώς προχωρούσε στην ενήλικη ζωή, τα ΜΜΕ της προσέδωσαν ερωτικά χαρακτηριστικά, κάτι που δεν έκαναν με τους συμπρωταγωνιστές της στο Harry Potter.</p>
      <figure>
        <embed-post data-src="https://www.instagram.com/p/Bt_-ltdAb6j" data-service="Instagram"/>
      </figure>
      <figure>
        <embed-post data-src="https://www.instagram.com/p/BsPGvXUnKXG" data-service="Instagram"/>
      </figure>
      <h4>Η Έμμα Γουάτσον είναι πρέσβειρα καλής θέλησης του ΟΗΕ για τις γυναίκες, στην εκστρατεία HeForShe, που προτρέπει τους άνδρες να υποστηρίξουν την ισότητα των φύλων.</h4>
      <figure>
        <embed-post data-src="https://www.instagram.com/p/B1bBlWOpvdI" data-service="Instagram"/>
      </figure>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>