<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/06/taneva-dovolna-imame-ryst-na-selskostopanskiia-iznos.428786"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T21:25:00+00:00"/>
    <meta property="og:title" content="Танева доволна: Имаме ръст на селскостопанския износ"/>
    <meta property="og:description" content="Министърът откри международни изложения за храни и напитки | Dnes.bg"/>
  </head>
  <body>
    <article>
      <h1>Танева доволна: Имаме ръст на селскостопанския износ</h1>
      <h2>Министърът откри международни изложения за храни и напитки</h2>
      <address><time datetime="2019-11-06T21:25:00+00:00">06 Nov 2019, 21:25</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>България всяка година отчита ръст на селскостопанския износ, обяви министърът на земеделието, храните и горите Десислава Танева при откриването на международните специализирани изложения Месомания, Светът на млякото, Булпек, Салон на виното.</p>
      <p>"Това международно изложение стана едно от най-големите в Югоизточна Европа. Тази година участниците са над 550, български и международни. България има с какво да се похвали, с една изключително добра хранителна индустрия“, каза тя.</p>
      <related>
        <a href="https://www.dnes.bg/politika/2019/11/05/iadem-vnosni-kartofi-domati-na-1-kg-iznesen-zarzavat-7-kg-import.428655"/>
      </related>
      <p>Танева обясни постигнатото до този момент по различните мерки, подкрепящи българския земеделски производител.</p>
      <p>"За съжаление, средствата за тези мерки свършиха и сега предстои новата селскостопанска политика, дебатът, за която върви усилено в Европейският съюз. Надявам се заедно с този бранш да стигнем до решения, които ще удовлетворят повече български преработватели“, допълни тя.</p>
      <p>По думите за 2018 година има ръст в производството и продажбите на месо и местни продукти, на млечни продукти, и на яйца. Така те регистрират едни добри цифри в ръста на износа. България всяка година отчита ръст на селскостопанския износ, каза още тя.</p>
      <p>"Надявам се тази тенденция да продължи. България има прекрасна храна, прекрасни производители с прекрасни предприятия. Радвам се, че това изложение е възможност да се представят и пред чуждестранни партньори, да намират нови такива и да постигат все по-добри резултати“, подчерта Танева, цитирана от "Фокус".</p>
    </article>
  </body>
</html>