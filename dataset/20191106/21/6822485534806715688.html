<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815102.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T21:54:00+00:00"/>
    <meta property="og:title" content="باران ۴ روزه در ۵ استان/ تداوم آلودگی هوا در شهرهای بزرگ"/>
    <meta property="og:description" content="به گزارش تسنیم، بنابر اعلام سازمان هواشناسی کشور از امروز چهارشنبه 15 آبان تا اواسط هفته آینده برای اغلب مناطق کشور جوی آرام و در شهرهای صعنتی و پرجمعیت انباشت آلاینده‌های جوی و کاهش کیفیت هوا پیش‌بینی شده است."/>
  </head>
  <body>
    <article>
      <h1>باران ۴ روزه در ۵ استان/ تداوم آلودگی هوا در شهرهای بزرگ</h1>
      <address>
        <time datetime="2019-11-06T21:54:00+00:00">06 Nov 2019, 21:54</time>
      </address>
      <p>سازمان هواشناسی با پیش‌بینی باران ۴روزه در ۵ استان از تداوم آلودگی هوا در شهرهای بزرگ کشور خبر داد و اعلام کرد: دما در شرق کشور تا ۵ درجه افزایش می‌یابد.</p>
      <p>به گزارش تسنیم، بنابر اعلام سازمان هواشناسی کشور از امروز چهارشنبه 15 آبان تا اواسط هفته آینده برای اغلب مناطق کشور جوی آرام و در شهرهای صعنتی و پرجمعیت انباشت آلاینده‌های جوی و کاهش کیفیت هوا پیش‌بینی شده است.</p>
      <p>فردا و روز جمعه در برخی از بخش‌های جنوب‌غرب کشور در استان‌های خوزستان، بوشهر و غرب فارس افزایش ابر و بارش پراکنده گاهی به‌شکل رگبار و رعد و برق و وزش باد شدید موقتی پیش‌بینی می‌شود.</p>
      <p>سازمان هواشناسی اعلام کرده این شرایط در روزهای شنبه و یکشنبه برای برخی مناطق از جنوب خوزستان، بوشهر، فارس،‌ هرمزگان و مناطقی از کرمان انتظار می‌رود.</p>
      <p>بعدازظهر امروز و فردا برای نواحی شرق و شمال‌شرق کشور افزایش نسبی دما بین 3 تا 5 درجه روی خواهد داد. همچنین امروز نواحی مرکزی خلیج فارس و از اواخر وقت پنجشنبه و جمعه نیمه غربی خلیج فارس مواج خواهد بود.</p>
    </article>
  </body>
</html>