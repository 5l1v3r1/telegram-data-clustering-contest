<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/06/Minst-37-drept-i-angrep-mot-busser-med-gruvearbeidere-i-Burkina-Faso-20338567.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T21:06:35+00:00"/>
    <meta property="og:title" content="Minst 37 drept i angrep mot busser med gruvearbeidere i Burkina Faso"/>
    <meta property="og:description" content="Minst 37 personer er drept og 60 såret i et angrep mot gruvearbeidere på vei til en canadisk-eid gullgruve i Burkina Faso, ifølge myndighetene i landet."/>
  </head>
  <body>
    <article>
      <h1>Minst 37 drept i angrep mot busser med gruvearbeidere i Burkina Faso</h1>
      <address><time datetime="2019-11-06T21:06:35+00:00">06 Nov 2019, 21:06</time> by <a rel="author">(NTB) NTB-AFP-DPA</a></address>
      <p>Minst 37 personer er drept og 60 såret i et angrep mot gruvearbeidere på vei til en canadisk-eid gullgruve i Burkina Faso, ifølge myndighetene i landet.</p>
      <aside><a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på e-post</a></aside>
      <p>Bussene med de lokale gruvearbeiderne hadde militær eskorte, men ble likevel angrepet da de var om lag 4 mil fra gruva, som er eid av canadiske SEMAFO og ligger i byen Bongou.</p>
      <p>Ifølge sikkerhetskilder ble det utløst en veibombe i forbindelse med angrepet. Lokale myndigheter sier at busskolonnen ble beskutt.</p>
      <p>De siste årene har over 2.000 mennesker blitt drept i angrep utført av militante islamister i det vestafrikanske landet.</p>
      <p>En halv million mennesker er drevet på flukt.</p>
      <p>Mange ytterliggående islamister fra andre land i regionen har søkt seg til Burkina Faso. Landet er blant verdens ti fattigste, ifølge FN.</p>
      <p>(©NTB)</p>
    </article>
  </body>
</html>