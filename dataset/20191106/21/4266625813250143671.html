<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/zelenskyy_proviv_telefonnu_rozmovu_z_prezydentom_turechchyny_1685445"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T21:18:00+00:00"/>
    <meta property="og:title" content="Зеленський провів телефонну розмову з президентом Туреччини"/>
    <meta property="og:description" content="Президент України Володимир Зеленський провів телефонну розмову з президентом Туреччини Реджепом Таїпом Ердоганом."/>
  </head>
  <body>
    <article>
      <h1>Зеленський провів телефонну розмову з президентом Туреччини</h1>
      <address>
        <time datetime="2019-11-06T21:18:00+00:00">06 Nov 2019, 21:18</time>
      </address>
      <p>
        <b>Президент України Володимир Зеленський провів телефонну розмову з президентом Туреччини Реджепом Таїпом Ердоганом.</b>
      </p>
      <p>Про це повідомляє <a href="https://www.president.gov.ua/news/prezident-ukrayini-proviv-telefonnu-rozmovu-z-prezidentom-tu-58241">пресслужба</a> Офісу президента.</p>
      <p>Згідно з повідомленням, під час розмови голови держав обговорили стан підготовки до проведення у Києві чергового засідання Стратегічної ради високого рівня під співголовуванням президентів України і Туреччини.</p>
      <p>Зеленський та Ердоган відзначили обопільну налаштованість на подальше посилення співпраці за всіма напрямами, що становлять взаємний інтерес і погодилися з важливістю активізації переговорного процесу щодо підготовки до укладення Угоди про вільну торгівлю між Україною і Туреччиною.</p>
      <p>Також, Володимир Зеленський  відзначив важливість співпраці з Туреччиною в контексті посилення обороноздатності України.</p>
      <p>Зі свого боку Реджеп Таїп Ердоган наголосив на незмінності підтримки Туреччиною суверенітету та територіальної цілісності України. Він також привітав кроки Глави Української держави щодо мирного врегулювання ситуації на Донбасі.</p>
      <p>Раніше повідомлялося, що президент України Володимир Зеленський <a href="https://zik.ua/news/2019/10/30/zelenskyy_proviv_iz_merkel_shostu_telefonnu_rozmovu_1680221">провів шосту телефонну розмову</a> з канцлером Німеччини Ангелою Меркель. </p>
      <related>
        <h4>читайте також</h4>
        <a href="https://zik.ua/news/2019/08/08/u_stambuli_pidpysaly_dogovir_shchodo_rozvytku_dilovoi_spivpratsi_mizh_ukrainoyu_i_1622073"/>
        <a href="https://zik.ua/news/2019/08/07/zelenskyy_ukraina_y_turechchyna_zminyt_sytuatsiyu_v_chornomorskomu_regioni_u_1621785"/>
        <a href="https://zik.ua/news/2019/08/05/zelenskyy_78_serpnya_u_turechchyni_zustrinetsya_z_erdoganom_i_patriarhom_1619491"/>
        <a href="https://zik.ua/news/2019/04/26/zelenskyy_poletiv_do_turechchyny_z_ditmy_1561027"/>
      </related>
    </article>
  </body>
</html>