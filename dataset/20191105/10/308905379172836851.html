<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/derde-grote-nederlandse-bank-introduceert-apple-pay-33026"/>
    <meta property="og:site_name" content="Apparata"/>
    <meta property="article:published_time" content="2019-11-05T10:23:00+00:00"/>
    <meta property="og:title" content="Derde grote Nederlandse bank introduceert Apple Pay"/>
    <meta property="og:description" content="Zo gebruik je Apple Pay bij de derde grote Nederlandse bank."/>
  </head>
  <body>
    <article>
      <h1>Derde grote Nederlandse bank introduceert Apple Pay</h1>
      <h2>Zo gebruik je Apple Pay bij de derde grote Nederlandse bank.</h2>
      <address><time datetime="2019-11-05T10:23:00+00:00">05 Nov 2019, 10:23</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Nederland is één van de laatste landen in Europa waar Apple Pay langzaam wordt uitgerold. Eerder waren ING en ABN AMRO al aan de beurt en ook Bunq ondersteunt al een tijdje Apple’s contactloze betaal-app. Met de functie nu beschikbaar voor klanten van de Rabobank zal het overgrote merendeel van de Nederlanders nu eindelijk met hun iPhone of Apple Watch kunnen betalen. Zo gaat het in z’n werk.</p>
      <p>Met de <a href="https://www.rabobank.nl/particulieren/betalen/betaaldiensten/apple-pay/">toevoeging van de Rabobank</a> ondersteunen alle grote Nederlandse banken nu Apple Pay, de betaalservice van Apple. Het enige wat je hoeft te doen is je reguliere betaalpas in te voeren in je Apple Wallet, waarna je contactloos met bijvoorbeeld je iPhone of Apple wearable kunt betalen.</p>
      <ul>
        <li>Ga naar de <b>Rabo Bankieren App</b> op je iPhone of iPad</li>
        <li>Kies <b>Zelf Regelen</b></li>
        <li>Tik op <b>Apple Pay</b> en kies de juiste betaalpas</li>
        <li>Zet je betaalpas in je <b>Apple Wallet</b></li>
      </ul>
      <p>Op je Apple Watch gaat het hele proces nagenoeg hetzelfde:</p>
      <ul>
        <li>Ga naar de <b>Apple Watch-app</b> op je iPhone</li>
        <li>Kies <b>Wallet</b> en <b>Apple Pay</b></li>
        <li>Tik op <b>Nieuwe Creditcard of Betaalkaart</b></li>
        <li>Voer de ontvangen beveiligingscode in</li>
      </ul>
      <p>Nu je betaalpas is toegevoegd aan je Apple Wallet kun je met de NFC-chips in je Apple-apparaten contactloos betalen in de winkel. Je moet hiervoor wel bevestigen dat jij het bent door middel van FaceID of TouchID. Bepaalde webshops ondersteunen tevens Apple’s betaalservice die overigens helemaal gratis is.</p>
      <p>Eenzelfde instructie voor Apple Pay voor ABN AMRO-klanten en ING gebruikers vindt je respectievelijk <a href="https://www.apparata.nl/nieuws/zo-gebruik-je-apple-pay-in-nederland-op-een-nieuwe-manier-32775">hier</a> en <a href="https://www.apparata.nl/nieuws/officieel-zo-gebruik-je-apple-pay-in-nederland-31416">hier</a>.</p>
      <p>Lees ook: <a href="https://www.apparata.nl/nieuws/release-apple-creditcard-zeer-dichtbij-31903">Release Apple creditcard zeer dichtbij</a></p>
    </article>
  </body>
</html>