<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638280/%D9%82%D8%B3%D9%85%D8%AA-%D8%AF%D9%88%D9%85-%D9%86%D8%A8%D8%B1%D8%AF-%D9%85%D8%B1%DA%AF%E2%80%8C%D9%88%D8%B2%D9%86%D8%AF%DA%AF%DB%8C-%D8%AF%D8%B1-%D8%AC%D9%87%D9%86%D9%85-%D8%AF%D9%88%D8%B1%D8%AA%D9%85%D9%88%D9%86%D8%AF-%D9%86%D8%A7%D9%BE%D9%88%D9%84%DB%8C-%D8%AF%D8%B1-%D8%B1%D9%88%DB%8C%D8%A7%DB%8C-%D8%B5%D8%B9%D9%88%D8%AF-%D8%A8%D9%87-%D8%B9%D9%86%D9%88%D8%A7%D9%86-%D8%A7%D9%88%D9%84%DB%8C%D9%86-%D8%AA%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T10:47:00+00:00"/>
    <meta property="og:title" content="قسمت دوم نبرد مرگ‌وزندگی در جهنم «دورتموند»/ ناپولی در رویای صعود به عنوان اولین تیم"/>
    <meta property="og:description" content="در شبی که فقط تیم فوتبال ناپولی امکان قطعی کردن صعودش را دارد، دورتموند در نبرد مرگ و زندگی تیم آماده کونته را پیش‌رو دارد."/>
  </head>
  <body>
    <article>
      <h1>
        <a href="https://www.bultannews.com/fa/news/638280/%D9%82%D8%B3%D9%85%D8%AA-%D8%AF%D9%88%D9%85-%D9%86%D8%A8%D8%B1%D8%AF-%D9%85%D8%B1%DA%AF%E2%80%8C%D9%88%D8%B2%D9%86%D8%AF%DA%AF%DB%8C-%D8%AF%D8%B1-%D8%AC%D9%87%D9%86%D9%85-%D8%AF%D9%88%D8%B1%D8%AA%D9%85%D9%88%D9%86%D8%AF-%D9%86%D8%A7%D9%BE%D9%88%D9%84%DB%8C-%D8%AF%D8%B1-%D8%B1%D9%88%DB%8C%D8%A7%DB%8C-%D8%B5%D8%B9%D9%88%D8%AF-%D8%A8%D9%87-%D8%B9%D9%86%D9%88%D8%A7%D9%86-%D8%A7%D9%88%D9%84%DB%8C%D9%86-%D8%AA%DB%8C%D9%85">قسمت دوم نبرد مرگ‌وزندگی در جهنم «دورتموند»/ ناپولی در رویای صعود به عنوان اولین تیم</a>
      </h1>
      <h2>در شبی که فقط تیم فوتبال ناپولی امکان قطعی کردن صعودش را دارد، دورتموند در نبرد مرگ و زندگی تیم آماده کونته را پیش‌رو دارد.</h2>
      <address><time datetime="2019-11-05T10:47:00+00:00">05 Nov 2019, 10:47</time> by <a rel="author">بولتن نیوز | bultannews.com</a></address>
      <p><b>گروه ورزشی:</b> دور برگشت مرحله گروهی رقابت‌های <b>لیگ قهرمانان اروپا</b> با رویاپردازی ناپولی برای صعود و نبرد بزرگ در «ایدوناپارک» آغاز می‌شود.</p>
      <p>به گزارش <a href="https://www.bultannews.com/">بولتن نیوز</a> به نقل از تسنیم،  ناپولی تنها تیمی است که شانس قطعی شدن صعود در پایان بازی‌های امشب را دارد؛ البته اگر سالزبورگ را ببرد و خنک موفق به کسب برتری مقابل <b>لیورپول</b> نشود. با این حال قصه اصلی در ورزشگاه «<b>ایدوناپارک</b>» شکل می‌گیرد؛ جایی که تیم فوتبال دورتموند از اینتر آماده کونته پذیرایی می‌کند.</p>
      <p>
        <b> دورتموند- اینتر؛ 3 امتیاز برای زنده ماندن</b>
      </p>
      <p>اینتر با برتری در بازی رفت خانگی مقابل دورتموند تا حدود از خطر حذف گریخت اما اگر می‌خواهد در 2 هفته پایانی بابت صعود به دردسر نیفتد، باید در زمین دورتموند هم برتری در خانه را تکرار کند؛ کاری که با توجه به بازگشت دورتموند به اوج و حضور هواداران پرشمار این تیم در ورزشگاه بسیار دشوار به نظر می‌رسد. با این حال کونته و تیمش نشان داده‌اند مرد روزهای سخت هستند. روزهای خوب این تیم با پیروزی در 2 بازی اخیر سری A ادامه یافت و آن‌ها کماکان در یک امتیازی یوونتوس صدرنشین هستند. دورتموند هم پس از صعود در جام حذفی آلمان، اولین شکست فصل ولفسبورگ در بوندس‌لیگا را رقم زد و در یکی از نزدیک‌ترین فصول تاریخ لیگ داخلی‌ و در سایه نزول بایرن‌مونیخ امید زیادی به تکرار قهرمانی 8 فصل قبل دارد.</p>
      <p>
        <b>شرایط جدول</b>
      </p>
      <p>اینتر با 4 امتیاز در رده سوم گروه ششم قرار دارد و دورتموند از 3 بازی قبلی همین تعداد امتیاز را اندوخته است. به همین دلیل نبرد تیم‌های دوم و سوم جدول بسیار حساس‌ و کلیدی است.</p>
      <p>
        <b>رویارویی‌های قبلی</b>
      </p>
      <p>در 5 بازی قبلی 2 تیم، اینتر 3 پیروزی را تجربه کرده، یک بار تن به تساوی داده و یک بار هم شکست خورده است. 2 تیم پیش از بازی رفت، آخرین بار در مرحله یک‌چهارم‌نهایی فصل 1994-1993 جام یوفا به صورت رفت و برگشت به مصاف هم رفتند که اینتر در زمین دورتموند 3 بر یک پیروز شد و با وجود شکست 2 بر یک در خانه به نیمه‌نهایی و سپس فینال صعود کرد.</p>
      <p>
        <b> غایبان بازی</b>
      </p>
      <p>اشملزر قطعا و بروکی و آلکاسر احتمالا به دلیل مصدومیت قادر به همراهی دورتموند نیستند و در ترکیب اینتر هم دی‌آمبروسیو و سانچس قطعا غایب هستند و احتمال نرسیدن آساموا به بازی وجود دارد.</p>
      <p>
        <b> نکات کلیدی</b>
      </p>
      <p>* اینتر در بازی رفت برای اولین بار پس از از 6 رویارویی با آلمانی‌ها موفق به کسب پیروزی شد و یک برد به  5 شکست و یک  تساوی  قبلی اضافه کرد.</p>
      <p>*دورتموند در 3 بازی اخیر خانگی اروپایی خودش موفق به گلزنی نشده است.</p>
      <p>*دورتموند در هر 3 بازی خانگی مرحله گروهی فصل گذشته لیگ قهرمانان اروپا دروازه‌اش را بسته نگه داشت.</p>
      <p>
        <b>ترکیب احتمالی</b>
      </p>
      <p>دورتموند: هیتز، آکانجی، هوملس، گوئررو، رویس، دلانی، ویتسل، ازار،سانچو، حکیمی و برنت</p>
      <p>اینتر: هندانوویچ، دفری، گودین، اشکرینیار، کاندروا، بارلا، بروزوویچ، بیراگی، سنسی، لوکاکو و مارتینس</p>
      <p>
        <b> برنامه هفته چهارم مرحله گروهی لیگ قهرمانان اروپا</b>
      </p>
      <p>
        <b>سه‌شنبه 5 نوامبر (14 آبان)</b>
      </p>
      <p>لیورپول – خنک (23:30)</p>
      <p>ناپولی – سالزبورگ (23:30)</p>
      <p>بارسلونا – اسلاویاپراگ (21:25)</p>
      <p>بوروسیا دورتموند – اینتر (23:30)</p>
      <p>زنیت – لایپزیگ (21:25)</p>
      <p>لیون – بنفیکا (23:30)</p>
      <p>چلسی – آژاکس (23:30)</p>
      <p>والنسیا – لیل (23:30)</p>
      <p>
        <b>چهارشنبه 6 نوامبر (15 آبان)</b>
      </p>
      <p>پاری‌سن‌ژرمن – بروژ (23:30)</p>
      <p>رئال مادرید – گالاتاسرای (23:30)</p>
      <p>بایرن مونیخ – المپیاکوس (21:25)</p>
      <p>ستاره سرخ – تاتنهام (23:30)</p>
      <p>دیناموزاگرب - شاختار دونتسک( 23:30)</p>
      <p>آتالانتا – منچسترسیتی (23:30)</p>
      <p>لوکوموتیو مسکو – یوونتوس (21:25)</p>
      <p>بایرلورکوزن – اتلتیکومادرید (23:30)</p>
    </article>
  </body>
</html>