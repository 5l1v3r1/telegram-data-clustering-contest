<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/iello-annuncia-king-of-tokyo-dark-edition-una-limited-edition-del-gioco-creato-da-richard-garfield/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T10:00:00+00:00"/>
    <meta property="og:title" content="Iello annuncia King of Tokyo: Dark Edition, una limited edition del gioco creato da Richard Garfield"/>
    <meta property="og:description" content="Iello, la casa di produzione francese, annuncia King of Tokyo: Dark Edition, una limited deluxe version del gioco di Richard Garfield, il creatore di Magic: the Gathering"/>
  </head>
  <body>
    <article>
      <h1>Iello annuncia King of Tokyo: Dark Edition, una limited edition del gioco creato da Richard Garfield</h1>
      <address><time datetime="2019-11-05T10:00:00+00:00">05 Nov 2019, 10:00</time> by <a rel="author">Silvio Colombini</a></address>
      <p>Alla <b>Iello</b> pare siano impossibilitati a restare tranquilli. Dopo aver infatti recentemente annunciato, non più tardi di 3 settimane fa, l’immissione sul mercato di due nuovi giochi, <b>Ishtar</b> e <b>Heroes of Stalingrad</b>, e aver fatto arrivare sul mercato <b>Ninja Academy</b> nel mese di Settembre, questa volta è il turno di un grande classico del loro repertorio: King of Tokyo.</p>
      <figure>
        <img src="https://www.tomshw.it/images/images/2019/11/king-of-tokyo-dark-edition-60688.768x432.jpg"/>
      </figure>
      <p>La casa di produzione francese, ha infatti annunciato che a breve metterà in produzione un’edizione limitata del gioco nato dalla fervida fantasia di <a href="https://www.tomshw.it/culturapop/richard-garfield-6-giochi-che-potreste-non-conoscere/"><b>Richard Garfield</b> </a>(noto ai più per essere il creatore di <b>Magic: The Gathering</b>),<br/>Per chi ancora non lo conoscesse, King of Tokyo è un gioco caciarone e divertente che riprende il concept alla base di alcuni grandi classici dell’animazione nipponica e permette di intavolare veloci e serrate <b>battaglie</b> tra <b>gigantesche creature</b> nel tentativo di diventare il Re della città.</p>
      <figure>
        <img src="https://www.tomshw.it/images/images/2019/11/king-of-tokyo-dark-edition-60689.768x432.jpg"/>
      </figure>
      <p>In questa versione speciale del gioco, che prenderà il nome di <b>King of Tokyo: Dark Edition</b>, i giocatori potranno finalmente tastare con mano il “lato oscuro” delle battaglie tra mostri giganti.<br/>Anche il campo di battaglia, Tokyo, sarà oggetto ad una rivisitazione e sarà foriero di una <b>nuova meccanica di gioco</b> inedita: purtroppo, al riguardo, lo staff di Iello non si è sbottonato molto. L’unica cosa che è data di sapere è che il gioco sarà “più cattivo che mai”.<br/>Questa nuova versione Deluxe andrà a soddisfare le richieste di appassionati e collezionisti. Iello ha infatti annunciato che i <b>componenti materiali</b> del gioco andranno incontro ad un <b>trattamento</b> di <b>miglioria</b>; inoltre, stando a quanto dichiarato, King of Tokyo: Dark Edition verrà immesso sul mercato in <b>edizione limitata</b>: alla prima trance produttiva non faranno seguito ristampe di alcun genere.</p>
      <figure>
        <img src="https://www.tomshw.it/images/images/2019/11/king-of-tokyo-dark-edition-60690.768x432.jpg"/>
      </figure>
      <p>Il gioco, pensato per <b>2-6 giocatori</b>, a partire dagli <b>otto anni</b> di età, permette di intavolare veloci partite della durata di circa <b>mezz’ora</b>.<br/>Stando al comunicato ufficiale, questa limited edition dovrebbe essere immessa sul mercato nel corso del <b>primo trimestre del 2020</b> ad un prezzo di vendita consigliato al pubblico di <b>49,99$.<br/></b>In Italia il gioco verrà commercializzato da <b>Mancalamaro</b>.</p>
      <blockquote>Se volete conoscere il gioco da cui prende vita questa edizione limitata ecco per voi la versione in italiano di <a href="https://toms.it/Lw1ro">King of Tokyo</a>.</blockquote>
    </article>
  </body>
</html>