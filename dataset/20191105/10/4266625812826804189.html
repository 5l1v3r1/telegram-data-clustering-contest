<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/maksymum_cherez_tyzhden_stalo_vidomo_koly_vidkryie_pershe_provadzhennya_novyy_1683845"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T10:24:00+00:00"/>
    <meta property="og:title" content="Стало відомо, коли відкриє перше провадження новий департамент ГПУ щодо злочинів правоохоронців"/>
    <meta property="og:description" content="Новостворений департамент Генеральної прокуратури України щодо катувань та інших серйозних порушень з боку правоохоронних органів планує відкрити перше провадження протягом двох тижнів."/>
  </head>
  <body>
    <article>
      <h1>Стало відомо, коли відкриє перше провадження новий департамент ГПУ щодо злочинів правоохоронців</h1>
      <address>
        <time datetime="2019-11-05T10:24:00+00:00">05 Nov 2019, 10:24</time>
      </address>
      <p>
        <b>Новостворений департамент Генеральної прокуратури України щодо катувань та інших серйозних порушень з боку правоохоронних органів планує відкрити перше провадження протягом двох тижнів.</b>
      </p>
      <p>Про це повідомив очільник департаменту Юрій Бєлоусов, <a href="https://hromadske.ua/posts/novij-departament-gpu-shodo-zlochiniv-pravoohoronciv-planuye-vidkriti-pershe-provadzhennya-protyagom-dvoh-tizhniv">інформує</a> Громадське.</p>
      <p>За його словами, зараз іде набір людей, формування процесу діловодства, розробка всіх нормативних документів для того, щоб цей підрозділ почав працювати.</p>
      <p>"Ми намагаємося робити це максимально швидко. Ми б хотіми наступного тижня, максимум через тиждень вже почати перше провадження", – заявив Бєлоусов.</p>
      <p>Він також пояснив, що новостворений департамент буде співпрацювати із ДБР.</p>
      <p>"Наше завдання, в тому числі, спрямовувати слідчих ДБР на збір якісних доказів, які будуть підтверджувати або спростовувати причетність конкретних правоохоронців до катувань. Саме наші прокурори будуть виступати в судах, вони братимуть участь в обранні запобіжних заходів в разі потреби, оголошенні підозри особам і потім на судовому засіданні повністю доводити склад відповідного злочину", – наголосив Бєлоусов.</p>
      <p>17 жовтня генпрокурор Руслан Рябошапка підписав наказ про створення в ГПУ департаменту щодо катувань та інших серйозних порушень з боку правоохоронних органів.</p>
      <p>Нагадаємо, генеральний прокурор України Руслан Рябошапка <a href="https://zik.ua/news/2019/10/29/gpu_pryznachyla_golovu_departamentu_u_spravah_maydanu_1679259">призначив </a>начальника та заступника Департаменту процесуального керівництва у кримінальних провадженнях про злочини, вчинені у зв’язку із масовими протестами у 2013-2014 роках - ними стали Віктор Мисяк та Олексій Донськой, відповідно.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/stadion__tak_stadion_lukash_obitsyaie_zrobyty_zi_svoiei_spravy_publichnyy_1681995"/>
        <a href="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
        <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951"/>
        <a href="https://zik.ua/news/2019/10/29/ofitsiyno_stanom_na_1_zhovtnya_2019_roku_v_gpu_pratsyuvalo_2078_shtatnyh_1679021"/>
      </related>
    </article>
  </body>
</html>