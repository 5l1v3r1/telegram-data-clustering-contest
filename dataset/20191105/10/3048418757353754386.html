<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/05/binnenkort-in-nederland-stilstandland-autoloze-zondag/"/>
    <meta property="og:site_name" content="ThePostOnline"/>
    <meta property="article:published_time" content="2019-11-05T10:14:00+00:00"/>
    <meta property="og:title" content="Binnenkort in Nederland Stilstandland: autoloze zondag"/>
    <meta property="og:description" content="Van 130 naar 120 naar 100 naar stilstand in Wat Een Gaaf Land"/>
  </head>
  <body>
    <article>
      <h1>Binnenkort in Nederland Stilstandland: autoloze zondag</h1>
      <h2>Van 130 naar 120 naar 100 naar stilstand in Wat Een Gaaf Land</h2>
      <address><time datetime="2019-11-05T10:14:00+00:00">05 Nov 2019, 10:14</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>Het kabinet bekijkt of <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2Fdinosaur%2F1002004000042738%2F&amp;name=Dinosaur%20(Dvd)">een maandelijkse autoloze zondag een oplossing is voor de stikstofcrisis</a>. Dat melden Haagse ingewijden aan het AD.</p>
      <p>Het kabinet laat op dit moment uitrekenen hoeveel stikstofruimte bepaalde onorthodoxe maatregelen opleveren. Met die maatregelen wil het kabinet al op hele korte termijn ruimte maken voor woningbouwprojecten, die nu nog stilliggen. Het kabinet wil aanstaande vrijdag bekend maken welke maatregelen haalbaar zijn.</p>
      <p>De kans dat een maandelijkse autoloze zondag wordt ingevoerd, lijkt klein. Regeringspartij ChristenUnie voelt daar wel voor, maar de andere coalitiepartijen zijn een stuk minder enthousiast. “Ik ben er niet voor om mensen te verplichten op één dag hun auto te laten staan”, zei minister Cora van Nieuwenhuizen (Infrastructuur en Waterstaat).</p>
      <p>Maandag werd al bekend dat een algemene snelheidsverlaging op alle snelwegen naar 100 kilometer per uur een maatregel is die het kabinet op dit moment onderzoekt.</p>
      <p>
        <i>Anp</i>
      </p>
    </article>
  </body>
</html>