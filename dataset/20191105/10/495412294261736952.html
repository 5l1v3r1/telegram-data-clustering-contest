<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/probabili-formazioni-atalanta-manchester-city-diretta-tv-dubbi-in-mediana/1945283/"/>
    <meta property="og:site_name" content="IlSussidiario"/>
    <meta property="article:published_time" content="2019-11-05T10:59:25+00:00"/>
    <meta property="og:title" content="PROBABILI FORMAZIONI ATALANTA MANCHESTER CITY/ Diretta tv, Gollini titolare in porta"/>
    <meta property="og:description" content="Probabili formazioni Atalanta Manchester City, diretta tv e notizie alla vigilia sulla partita dei nerazzurri di Gasperini in Champions League (4^ giornata)"/>
  </head>
  <body>
    <article>
      <h1>PROBABILI FORMAZIONI ATALANTA MANCHESTER CITY/ Diretta tv, Gollini titolare in porta</h1>
      <h2>Probabili formazioni Atalanta Manchester City, diretta tv e notizie alla vigilia sulla partita dei nerazzurri di Gasperini in Champions League (4^ giornata)</h2>
      <address><time datetime="2019-11-05T10:59:25+00:00">05 Nov 2019, 10:59</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <p>Nelle <b>probabili formazioni di Manchester City Atalanta</b>, parlando delle due difese, concentriamo la nostra attenzione sui due portieri titolari: due squadre che puntano sempre sul gioco e sul segnare un gol in più degli avversari dovrebbero chiamarli a un gran lavoro. Pierluigi Gollini ha già vissuto una serata molto dura contro il Manchester City a casa sua: classe 1995, è ormai senza ombra di dubbio il portiere titolare dell’Atalanta, ruolo acquisito fin dalla seconda parte della passata stagione. Gollini nel frattempo è anche entrato nel giro della Nazionale e dunque si sta affermando, anche se l’Atalanta certamente più forte davanti che dietro lo costringe spesso a faticare. Ederson Moraes invece è il portiere titolare del Manchester City dal 2017: arrivato nella stessa estate di Guardiola, è dunque l’estremo difensore simbolo dell’epoca di Pep a Manchester, dal momento che Ederson fu voluto dall’allenatore catalano per la sua abilità con i piedi, caratteristica fondamentale per un portiere di Guardiola. (Aggiornamento di Mauro Mantegazza)</p>
      <h4>LE MOSSE ALLA VIGILIA</h4>
      <p><b>Atalanta Manchester City</b> si gioca domani sera alle ore 21.00: appuntamento di lusso a San Siro per la quarta giornata di Champions League e di conseguenza c’è grande curiosità circa le probabili formazioni di Atalanta Manchester City. Naturalmente per la Dea di Gian Piero Gasperini il compito sarà durissimo, come la partita d’andata ha dimostrato con <a href="https://www.ilsussidiario.net/news/diretta-manchester-city-atalanta-streaming-video-canale-5-gasperini-sfida-pep/1939630/">il netto 5-1 in favore del City</a> di Guardiola, che pure ha riempito di complimenti l’Atalanta. Non c’è nulla da perdere per i nerazzurri, che cercano il risultato di prestigio anche per rilanciarsi subito dopo la <a href="https://www.ilsussidiario.net/news/diretta-atalanta-cagliari-streaming-video-dazn-quote-sfida-delicata-serie-a/1944044/">sconfitta in campionato contro il Cagliari</a>, naturalmente però gli inglesi vorranno chiudere al più presto la pratica della qualificazione agli ottavi di finale e di conseguenza non faranno sconti al Meazza. Andiamo allora a scoprire adesso tutte le notizie alla vigilia circa le <b>probabili formazioni di Atalanta Manchester City</b>.</p>
      <h4>STREAMING VIDEO E DIRETTA TV: COME SEGUIRE LA PARTITA</h4>
      <p>Segnaliamo nel frattempo che <b>Atalanta Manchester City</b> sarà un’esclusiva di Sky in diretta tv: l’appuntamento sarà per gli abbonati sul canale Sky Sport Uno, il numero 201 della piattaforma satellitare, oppure in alternativa in diretta streaming video tramite il servizio offerto da Sky Go sempre per gli abbonati.</p>
      <h4>PROBABILI FORMAZIONI ATALANTA MANCHESTER CITY</h4>
      <p>
        <b>LE SCELTE DI GASPERINI</b>
      </p>
      <p>Emerge la suggestione Duvan Zapata nelle <b>probabili formazioni di Atalanta Manchester City</b>, ma un impegno dal primo minuto avrebbe dell’incredibile, dunque scegliamo ancora Muriel con Gomez e Ilicic in appoggio nel 3-4-2-1 nerazzurro e Malinovskyi prima alternativa, con discrete possibilità anche di partire da titolare (al posto di Ilicic?). Anche a centrocampo ci sono diversi nodi ancora da sciogliere per Gian Piero Gasperini: potrebbero rischiare Freuler e Hateboer, di conseguenza ipotizziamo De Roon e Pasalic nella coppia centrale più Castagne esterno destro e Gosens a sinistra. Lavoro duro previsto per la difesa dell’Atalanta, nella quale i tre titolari davanti al portiere Gollini potrebbero essere Tolti, Kjaer e Palomino domani a San Siro.</p>
      <p>
        <b>LE MOSSE DI GUARDIOLA</b>
      </p>
      <p>Alcune defezioni per Pep Guardiola nelle probabili formazioni di Manchester City Atalanta, ma la rosa a disposizione del mister catalano è talmente ampia che il 4-3-3 del City sarà naturalmente in ogni caso di altissimo livello. Possiamo allora ipotizzare Ederson in porta; davanti a lui naturalmente una difesa a quattro con Walker a destra, Otamendi e Fernandinho come coppia centrale, Mendy titolare infine come terzino sinistro; a centrocampo ecco che il terzetto dei possibili titolari dovrebbe essere formato da De Bruyne, Gundogan e David Silva per la partita di San Siro; tridente infine come sempre di lusso per Guardiola, che dovrebbe proporre Mahrez, Aguero e Sterling, sicuramente il massimo protagonista della partita d’andata.</p>
      <h4>IL TABELLINO</h4>
      <p><b>ATALANTA (3-4-2-1):</b> Gollini; Toloi, Kjaer, Palomino; Castagne, De Roon, Pasalic, Gosens; Gomez, Ilicic; Muriel. All. Gasperini.</p>
      <p><b>MANCHESTER CITY (4-3-3):</b> Ederson; Walker, Otamendi, Fernandinho, Mendy; De Bruyne, Gundogan, D. Silva; Mahrez, Aguero, Sterling. All. Guardiola.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/probabili-formazioni-lokomotiv-mosca-juventus-diretta-tv-higuain-titolare/1945273/"/>
        <a href="https://www.ilsussidiario.net/news/diretta-atp-nextgen-2019-sinner-tiafoe-streaming-video-tv-orario-tennis/1945336/"/>
        <a href="https://www.ilsussidiario.net/news/probabili-formazioni-borussia-dortmund-inter-quote-sensi-gia-titolare/1945258/"/>
        <a href="https://www.ilsussidiario.net/news/diretta-dortmund-inter-streaming-video-canale-5-partita-decisiva-champions-league/1945073/"/>
        <a href="https://www.ilsussidiario.net/news/probabili-formazioni-napoli-salisburgo-quote-lozano-o-mertens-con-milik/1945248/"/>
        <a href="https://www.ilsussidiario.net/news/risultati-champions-league-classifica-diretta-gol-live-score-4-giornata/1944640/"/>
      </related>
    </article>
  </body>
</html>