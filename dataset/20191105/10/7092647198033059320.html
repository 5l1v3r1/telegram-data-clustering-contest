<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39611/%DB%8C%DA%A9-%DA%A9%D8%B4%D8%AA%D9%87-%D8%A8%D8%B1-%D8%A7%D8%AB%D8%B1-%D8%A8%D8%B1%D9%82-%DA%AF%D8%B1%D9%81%D8%AA%DA%AF%DB%8C-%D8%AF%D8%B1-%DA%A9%D8%B4%D8%AA%DB%8C-%D8%B5%DB%8C%D8%A7%D8%AF%DB%8C"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-05T10:09:00+00:00"/>
    <meta property="og:title" content="یک کشته بر اثر برق گرفتگی در کشتی صیادی"/>
    <meta property="og:description" content="معاون عملیات سازمان آتش نشانی و خدمات ایمنی شهرداری بندرعباس گفت: یک نفر بر اثر برق گرفتگی در کشتی صیادی در اسکله پشت شهر جان باخت."/>
  </head>
  <body>
    <article>
      <h1>یک کشته بر اثر برق گرفتگی در کشتی صیادی</h1>
      <address><time datetime="2019-11-05T10:09:00+00:00">05 Nov 2019, 10:09</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>معاون عملیات سازمان آتش نشانی و خدمات ایمنی شهرداری بندرعباس گفت: یک نفر بر اثر برق گرفتگی در کشتی صیادی در اسکله پشت شهر جان باخت.</i>
      </p>
      <figure>
        <img src="https://barghnews.com/files/fa/news/1398/8/14/83363_330.jpg"/>
      </figure>
      <p>به گزارش <a href="http://www.barghnews.com/">برق نیوز</a>، معاون عملیات سازمان آتش نشانی و خدمات ایمنی شهرداری بندرعباس گفت: بی احتیاطی در کشتی صیادی در بندرعباس، یک کشته بر جای گذاشت.<br/>حسن امینی در بندرعباس اظهار داشت: طی مراجعه حضوری در ایستگاه آتش نشانی شماره ۸ بندرعباس، گزارشی مبنی بر برق گرفتگی یک نفر در کشتی صیادی در اسکله صیادی پشت شهر اطلاع داده شد.<br/><br/>وی در ادامه افزود: پس از اطلاع، بلافاصله تیم‌های امدادی آتش‌نشانان از ایستگاه شماره، ۸، طی ۱ دقیقه و در ساعت ۲۰:۴۶ به محل حادثه رسیدند، این کشتی صیادی در نزدیکی کشتی حادثه روز گذشته قرار داشت.<br/><br/>معاون عملیات سازمان آتش نشانی و خدمات ایمنی شهرداری بندرعباس گفت: متاسفانه در این حادثه که در اثر بی احتیاطی و سهل انگاری رخ داده بود، فردی ۳۳ ساله در حین تعمیر گاز برقی دچار برق گرفتگی می‌شود و در دم جان می‌سپارد. <br/><br/>امینی ابراز داشت: تیم امدادی آتش‌نشانان پس از رهاسازی وی و انتقال به بیرون از کابین، وی را تحویل عوامل انتظامی دادند.</p>
    </article>
  </body>
</html>