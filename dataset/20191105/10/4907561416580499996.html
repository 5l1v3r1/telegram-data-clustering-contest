<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/dunyaca-unlu-muzik-sirketinin-yeni-yildizi-aleyna-tilki-haber-fotograf-2217089"/>
    <meta property="og:site_name" content="Posta"/>
    <meta property="article:published_time" content="2019-11-05T10:27:17+00:00"/>
    <meta property="og:title" content="Dünyaca ünlü müzik şirketinin yeni yıldızı: Aleyna Tilki"/>
    <meta property="og:description" content="Warner Music Group’un yeni yıldızı Aleyna Tilki oluyor. Genç şarkıcı, şirketle bir İngilizce albüm ve 4 single yapacak"/>
  </head>
  <body>
    <article>
      <h1>Dünyaca ünlü müzik şirketinin yeni yıldızı: Aleyna Tilki</h1>
      <address>
        <time datetime="2019-11-05T10:27:17+00:00">05 Nov 2019, 10:27</time>
      </address>
      <h3>Warner Music Group’un yeni yıldızı Aleyna Tilki oluyor. Genç şarkıcı, şirketle bir İngilizce albüm ve 4 single yapacak</h3>
      <figure>
        <img src="https://i.pstimaj.com/img/78/700x0/5dc14e2466a97cb45ec6e013"/>
      </figure>
      <p>Bünyesinde Dua Lipa, Cher, David Guetta, Bruno Mars, Coldplay, Cardi B, Ed Sheeran gibi dünyaca ünlü isimlerin bulunduğu Warner Music Group’un yeni yıldızı Aleyna Tilki oldu.</p>
      <figure>
        <img src="https://i.pstimaj.com/img/78/700x0/5dc14e24ae298b0ccdbf59cd"/>
      </figure>
      <p>Hürriyet'ten Sinem Vural'ın haberine göre dünyanın en büyük müzik şirketlerinden Warner Music Group’un CEO’su Stu Bergen ve şirketin Avrupa, Ortadoğu ve Afrika sorumlusu Alfonso Perez-Soto ile ocak ayından bu yana görüşmelerini sürdüren genç şarkıcı, 10 Mayıs’ta ön protokol imzalamıştı.</p>
      <figure>
        <img src="https://i.pstimaj.com/img/78/700x0/5dc14e2466a97cb4dbf513f7"/>
      </figure>
      <p>Anlaşma sürecinin sonuna gelen Tilki, önümüzdeki günlerde Londra’ya gidip şirket yetkilileriyle yeniden masaya oturacak ve bu kez albüm sözleşmesine imza atacak.</p>
      <figure>
        <img src="https://i.pstimaj.com/img/78/700x0/5dc14e2466a97cb45f6599af"/>
      </figure>
      <p>Son dönemde sık sık Los Angeles’a giderek ABD’li DJ Diplo ile kayıt yapan Aleyna Tilki, şirketle bir İngilizce albüm ve 4 single’ı kapsayan bir anlaşma yapacak.</p>
      <figure>
        <img src="https://i.pstimaj.com/img/78/700x0/5dc14e6866a97cb4dbf513fd"/>
      </figure>
      <p>Genç şarkıcı bu anlaşmayla Warner Music Group’un ilk Türk sanatçısı olacak. </p>
    </article>
  </body>
</html>