<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/omero-antonutti-morto/"/>
    <meta property="og:site_name" content="Il Post"/>
    <meta property="article:published_time" content="2019-11-05T10:48:49+00:00"/>
    <meta property="og:title" content="È morto l’attore Omero Antonutti, aveva 84 anni"/>
    <meta property="og:description" content="Martedì mattina è morto a 84 anni l'attore e doppiatore Omero Antonutti: si trovava all'ospedale di Udine per le complicanze di un tumore. Antonutti era nato nel 1935 a Basiliano, in Friuli Venezia Giulia, ed era diventato noto interpretando il ruolo del padre di Gavino Ledda nel film Padre padrone, tratto"/>
  </head>
  <body>
    <article>
      <h1>È morto l’attore Omero Antonutti, aveva 84 anni</h1>
      <address>
        <time datetime="2019-11-05T10:48:49+00:00">05 Nov 2019, 10:48</time>
      </address>
      <p>Martedì mattina è morto a 84 anni l’attore e doppiatore Omero Antonutti: si trovava all’ospedale di Udine per le complicanze di un tumore. Antonutti era nato nel 1935 a Basiliano, in Friuli Venezia Giulia, ed era diventato noto interpretando il ruolo del padre di Gavino Ledda nel film <i>Padre padrone, </i>tratto dall’omonimo romanzo autobiografico di Ledda e diretto dai fratelli Taviani. Nella sua lunga carriera recitò altre volte in film dei fratelli Taviani (<i>La notte di San Lorenzo, Kaos, Good morning Babilonia </i>e <i>Tu ridi</i>), mentre la sua ultima interpretazione risale al 2013, in <i>Benvenuto Presidente!</i> di Riccardo Milani. Antonutti era stato anche un conosciuto e apprezzato doppiatore, e aveva doppiato l’attore britannico Christopher Lee in diversi film, tra cui quelli della saga del <i>Signore degli anelli.</i></p>
      <figure>
        <iframe src="https://www.youtube.com/embed/EsNq4O7Ryxs" width="675" height="506" data-service="Youtube" scrolling="no"/>
      </figure>
    </article>
  </body>
</html>