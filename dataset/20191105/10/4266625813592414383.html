<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/voskreslyy_babchenko_istoriya_ukrainskogo_mazohizmu_1683661"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T10:00:00+00:00"/>
    <meta property="og:title" content="&quot;Воскреслий&quot; Бабченко: Історія українського мазохізму"/>
    <meta property="og:description" content="Аркадій Бабченко на своїй сторінці в Facebook написав, що покинув Україну. Ніхто не знає точно, куди він попрямував: чи то до Фінляндії, чи то до Естонії, чи то до Ізраїлю. Хтось злосливо побажав попутного вітру в м'яке місце, хтось пускав не скупі сльози."/>
  </head>
  <body>
    <article>
      <h1>"Воскреслий" Бабченко: Історія українського мазохізму</h1>
      <address><time datetime="2019-11-05T10:00:00+00:00">05 Nov 2019, 10:00</time> by <a rel="author" href="https://zik.ua/author/anton_vizkovskyy" target="_blank">Антон Візковський</a></address>
      <p>
        <b>Аркадій Бабченко на своїй сторінці в Facebook написав, що покинув Україну. Ніхто не знає точно, куди він попрямував: чи то до Фінляндії, чи то до Естонії, чи то до Ізраїлю. Хтось злосливо побажав попутного вітру в м'яке місце, хтось пускав не скупі сльози.</b>
      </p>
      <p>Адже Бабченко став явищем релігійного масштабу для деяких українців - втіленням дива. Минулого року всіх шокувала новина - Бабченка вбили. Багато хто припускали найрізноманітніші версії його смерті: від громадянської позиції, яка суперечить поглядам Кремля, до його роботи кореспондентом в Південній Осетії. Навіть ті, хто був не знайомий з творчістю Аркадія, жахнулися того, як нахабно російські спецслужби працюють в Україні і що, по суті, від їх пильного погляду ніхто не застрахований.</p>
      <p>Однак через деякий час Бабченко воскрес. Прихильники раділи, витирали нервовий піт на чолі та отямлювалися після втрати свідомості. Воскресіння мертвих в нашій країні відбулося вперше. І сталося це надприродне явище на спільному брифінгу СБУ і Генеральної прокуратури. Насправді правоохоронні органи і спецслужби ініціювали вбивство, щоб розкрити злочинні плани якогось агента ФСБ Бориса Германа, котрий за даними слідства збирався усунути деяких вітчизняних журналістів і блогерів. "Список Бабченка" з іменами акул пера, на яких планували замах, опублікувало видання "Страна".</p>
      <p>І тут виникли питання. Ще перед публікацією кількість людей в списку змінювалась з дивовижною швидкістю. Спочатку прокуратура говорила про 30 осіб, а потім вже про 47. Серед них значилися письменники Юрій Андрухович та Василь Шкляр. Чим вони зацікавили Кремль, лишається загадкою. Також здивувала присутність деяких блогерів, чия популярність наближається до "нуля".</p>
      <p>Через деякий час практично всі передбачувані жертви забули про загрозу. Вони не просили державного захисту, деякі з них один раз відвідали будівлю главку СБУ для співбесіди, а тема в медійному просторі і зовсім затихла.</p>
      <p>Що це був за список, чому в нього внесли тільки блогерів і журналістів, а інших, відомих своїми більш радикальними висловлюваннями в бік Кремля, немає, і чому про загрозу перестали згадувати в один прекрасний момент, - залишається лише гадати.</p>
      <p>У той самий час Аркадій Бабченко на воскресінні збільшив свій медійний капітал. Тисячі людей почали "лайкати" і ділитися його постами. Він став досить часто з'являтися в ефірах телеканалів. І нерідко в таких, які просували інформаційний порядок Петра Порошенка.</p>
      <p>Та й в постах Аркадія порохоботські смисли проскакували досить часто. У деяких співгромадян з’явилися підозри, мовляв, чи не продався Бабченко адміністрації Петра Олексійовича. Але немов відкидаючи будь-які претензії, він постив в кінці кожного свого фейсбучного опусу банківські реквізити та інтернет-гаманці. Подивіться, доводиться постійно просити гроші, про яку роботу на політиків може йти мова? Не забував при цьому додавати, що "діти просять макаронінку", а іноді і зовсім скаржився на малу кількість донатів.</p>
      <p>Але, здавалося б, за що громадяни віддавали кровні блогеру? За цікавий контент, журналістські розслідування або освітні матеріали? Ви не повірите - за образи і ненависть.</p>
      <p>Росіянин Бабченко, який утік з тоталітарної РФ до вільної України, дозволяв собі такі висловлювання щодо українців, які проголосували за Зеленського:</p>
      <p>"За дебілів робили Майдан. Воювали. Волонтерювали. Копали носом. Допомагали. Поставляли. Підтримували, але ні. Вони повзли вдруге. І таки домоглися свого".</p>
      <p>Також не підбирав він слів щодо українського президента Зеленського: "Хочу в сьомий раз задати те саме питання. Українці, скажіть, а навіщо ви вибрали президентом ідіота?".</p>
      <figure>
        <img src="https://zik.ua/gallery/photo/6/other/6_1139789565.jpg"/>
        <figcaption>Twitter</figcaption>
      </figure>
      <p>Також Аркадій розповідав, кого з українських політв'язнів слід залишити в російському полоні:</p>
      <figure>
        <img src="https://zik.ua/gallery/photo/6/other/6_306926758.jpg"/>
        <figcaption> </figcaption>
      </figure>
      <p>Все це нагадує ситуацію, коли нахабний знайомий приїхав погостювати і постійно скаржиться на умови перебування в будинку, не забуваючи вас повчати, який ремонт необхідно зробити.</p>
      <p>Можливо, Зеленський і поганий президент. Але це український президент і не годиться жителям країни-агресора ображати громадян, що його прихистили.</p>
      <p>Але знаходилися українці, які заохочували подібну поведінку копійкою і комплементарним коментарем. Оце вже, дійсно, неймовірна народна гостинність, порівняна з мазохізмом.</p>
      <p>В кінцевому підсумку Бабченко - унікальна людина. І не тому, що він воскрес, а тому, що він став першим росіянином в Україні, який став популярним завдяки шоу спецслужб, і зумів в результаті монетизувати образи українців.</p>
      <p>І найголовніше, ніхто не задався питанням: "Як Бабченко буде жити в недешевій Фінляндії, Естонії або Ізраїлі, коли діти постійно просять макаронінку?"</p>
      <p>Ну нічого, добрі українці славним Донатом допоможуть вижити, навіть якщо на них виллють відро помиїв.</p>
      <p>
        <b>Антон Візковський</b>
      </p>
      <related>
        <h4>читайте також</h4>
        <a href="https://zik.ua/news/2019/10/29/dekomunizatsiya_imeni_dzerzhynskogo_shcho_ne_tak_z_borotboyu_z_radyanskym_1678799"/>
        <a href="https://zik.ua/news/2019/11/05/yak_dolar_zaminyv_soboyu_zoloto_i_zavoyuvav_uves_svit_1683973"/>
        <a href="https://zik.ua/news/2019/11/05/narodovladdya_vid_zelenskogo__tse_koly_prezydent_ignoruie_petytsii_mityngy_i_1683987"/>
        <a href="https://zik.ua/news/2019/11/05/rozsliduvannya_sprav_maydanu_mozhe_buty_zupynene_1683911"/>
      </related>
    </article>
  </body>
</html>