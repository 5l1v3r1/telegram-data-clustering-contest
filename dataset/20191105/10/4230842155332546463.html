<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-byudzhet-2020-u-sferi-medytsyny-priorytetnoyu-bude-nevidkladna-dopomoga/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T10:29:48+00:00"/>
    <meta property="og:title" content="Бюджет 2020: у сфері медицини пріоритетною буде невідкладна допомога"/>
    <meta property="og:description" content="У бюджеті на 2020 рік одним з пріоритетів у сфері медицини буде надання невідкладної допомоги."/>
  </head>
  <body>
    <article>
      <h1>Бюджет 2020: у сфері медицини пріоритетною буде невідкладна допомога</h1>
      <address>
        <time datetime="2019-11-05T10:29:48+00:00">05 Nov 2019, 10:29</time>
      </address>
      <p>У бюджеті на 2020 рік одним з пріоритетів у сфері медицини буде надання невідкладної допомоги.</p>
      <p>Прем’єр-міністр Олексій Гончарук під час презентації проекту бюджету на 2020 рік розповів, що на медицину пропонують виділити 113,3 млрд грн.</p>
      <p>1 млрд грн піде на відкриття відділень екстреної допомоги, 1,9 млрд грн – на систему екстреної допомоги, і ще 900 млн грн планують витратити на карети швидкої допомоги.</p>
      <blockquote>– Наступного року, як на пріоритет, ми звернемо свою увагу на невідкладну допомогу. Дуже багато українців не доїжджають до лікарень. Система неефективна, – пояснив Гончарук.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191105-kabmin-goncharuka-prezentuye-proekt-derzhbyudzhetu-2020-onlajn/">Кабмін Гончарука презентує проект держбюджету-2020 (ОНЛАЙН)</a>
      </p>
      <p>У 2020 році планують відкрити 25 відділень невідкладної допомоги та закупити 470 карет швидкої допомоги.</p>
      <p>Також наступного року розширять програму Доступні ліки.</p>
      <p>До слова, в <a href="https://fakty.com.ua/ua/ukraine/20191105-byudzhet-2020-vytraty-na-kabmin-i-vykonavchi-organy-vlady-zmenshyly/">проекті держбюджету на 2020 рік</a> також пропонують зменшити витрати на обслуговування уряду приблизно на 10%.</p>
    </article>
  </body>
</html>