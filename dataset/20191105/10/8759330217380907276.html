<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902472/bestuur-van-kaa-gent-schiet-in-actie-wij-gaan-spreken-met-odjidja-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T10:30:00+00:00"/>
    <meta property="og:title" content="Bestuur van KAA Gent komt in actie: &quot;Wij gaan spreken met Odjidja&quot;"/>
    <meta property="og:description" content="Vadis Odjidja pakte afgelopen zondag al zijn achtste rode kaart in de Belgische competitie. Hij liet zich tegen Standard vangen door Paul-José Mpoku. Het bestuur wil in gesprek gaan met de aanvoerder van KAA Gent."/>
  </head>
  <body>
    <article>
      <h1>Bestuur van KAA Gent komt in actie: "Wij gaan spreken met Odjidja"</h1>
      <address>
        <time datetime="2019-11-05T10:30:00+00:00">05 Nov 2019, 10:30</time>
      </address>
      <p>
        <b>Vadis Odjidja pakte afgelopen zondag al zijn achtste rode kaart in de Belgische competitie. Hij liet zich tegen Standard vangen door Paul-José Mpoku. Het bestuur wil in gesprek gaan met de aanvoerder van KAA Gent.</b>
      </p>
      <p>"We gaan deze week met Vadis spreken", aldus manager Michel Louwagie bij <i>Het Laatste Nieuws. </i>"We trekken samen naar Wolfsburg, er is tijd genoeg voor een rustig gesprek. Ik vind de manier waarop hij tegen Standard uitgedaagd werd niet door de beugel kunnen, maar hij moet daar niet op reageren."</p>
      <p>Louwagie vraagt zich af of KAA Gent dit kan vermijden. "We kennen Vadis als een heel verstandige jongen. Met daar een pak ervaring bovenop, moet hij slimmer worden in dit soort situaties. Hij moet zichzelf corrigeren. Dat moet mogelijk zijn en daar zullen we het met hem op een rustige manier over hebben."</p>
      <aside>Lees meer<br/><a href="https://www.voetbalprimeur.be/nieuws/902450/louwagie-maakt-de-balans-op-bij-kaa-gent-we-scoren-hoog-qua-spektakel-.html?itm_source=www.voetbalprimeur.be&amp;itm_medium=highlighted-content">Louwagie maakt de balans op bij KAA Gent: ‘Dat kunnen we nog niet doen’</a></aside>
    </article>
  </body>
</html>