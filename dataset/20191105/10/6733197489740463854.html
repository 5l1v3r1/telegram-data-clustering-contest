<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/kia-sokuje-konceptem-futuron-nektere-jeho-prvky-dokonce-zamiri-do-vyroby"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-05T10:00:00+00:00"/>
    <meta property="og:title" content="Kia šokuje konceptem Futuron. Některé jeho prvky dokonce zamíří do výroby"/>
    <meta property="og:description" content="Představení konceptu, ze kterého pak budou sériové vozy čerpat designové prvky a nápady, je zcela běžná praxe. Na řadě je opět Kia."/>
  </head>
  <body>
    <article>
      <h1>Kia šokuje konceptem Futuron. Některé jeho prvky dokonce zamíří do výroby</h1>
      <h2>Představení konceptu, ze kterého pak budou sériové vozy čerpat designové prvky a nápady, je zcela běžná praxe. Na řadě je opět Kia.</h2>
      <address><time datetime="2019-11-05T10:00:00+00:00">05 Nov 2019, 10:00</time> by <a rel="author">Vladimír Kadera</a></address>
      <p>Kia se v poslední době snaží designově trochu odvázat a <a href="https://www.autorevue.cz/test-kia-xceed-16-t-gdi-i-kraska-na-podpatcich-muze-rychle-popobehnout">docela se jí to i daří</a>. Její koncept Futuron, který se představí na autosalonu CIIE v Šanghaji (od 10. listopadu), je ale pravověrný show car se všemi futuristickými prvky, které k tomu patří.</p>
      <related>
        <a href="https://www.autorevue.cz/doba-ekologicka-naplno-koncept-ncv-ma-karoserii-vyrobenou-ze-zemedelskeho-odpadu"/>
      </related>
      <p>Elektrické SUV-kupé má pouze jeden pár dveří. Vzhledem k délce vozu 4850 milimetrů jsou opravdu enormní a táhnou se skoro přes celé auto. S velkými koly nacpanými do rohů karoserie se může Futuron pochlubit rozvorem tři metry. <i>Z hlediska prostoru má elektrické ústrojí v podlaze opět nespornou výhodu.</i></p>
      <p>To se samozřejmě odráží na bohatém vnitřním prostoru, který je opět vyplněný sci-fi tvary. Automobilka tvrdí, že přední sedadla poskytnou posádce stejný komfort jako sedadla v první třídě dopravních letadel. </p>
      <related>
        <a href="https://www.autorevue.cz/nova-toyota-lq-mluvi-s-ridicem-sama-najde-parkovaci-misto-a-cisti-vzduch-okolo"/>
      </related>
      <p>O pohonném ústrojí Kia v podstatě nic neprozradila. Tedy snad jen to, že je to čtyřkolka s elektrickým pohonem. Se spoustou senzorů pak umí i 4. level autonomní jízdy. Auto, které vidíte v galerii, se výrobní lince minimálně v příští dekádě zřejmě nepřiblíží.</p>
      <p>Některé jeho prvky, jako prosvětlená přední maska, se ale určitě objeví mnohem dříve. Že Korejci koncepty prostě umí, jste se mohli již nejednou přesvědčit. Příkladem může být i <a href="https://www.autorevue.cz/autosalon-frankfurt-2019--hyundai-45-ev-dokazuje-ze-i-podle-pravitka-je-mozne-nakreslit-krasne-auto">podle pravítka narýsovaný Hyundai</a>.</p>
      <related>
        <h4>Určitě si přečtěte</h4>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.auto.cz/kawasaki-zamirila-do-italie-a-vysledkem-je-sokujici-bimota-tesi-h2-131936"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/skoda-octavia-4-se-oficialne-predstavi-uz-zitra-sledujte-premieru-na-auto-cz-131967"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
      </related>
    </article>
  </body>
</html>