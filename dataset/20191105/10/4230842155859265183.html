<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-byudzhet-2020-vytraty-na-kabmin-i-vykonavchi-organy-vlady-zmenshyly/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T10:06:33+00:00"/>
    <meta property="og:title" content="Бюджет 2020: витрати на Кабмін і виконавчі органи влади зменшили"/>
    <meta property="og:description" content="Під час презентації проекту державного бюджету на 2020 рік стало відомо, що витрати на обслуговування уряду зменшили на 10%."/>
  </head>
  <body>
    <article>
      <h1>Бюджет 2020: витрати на Кабмін і виконавчі органи влади зменшили</h1>
      <address>
        <time datetime="2019-11-05T10:06:33+00:00">05 Nov 2019, 10:06</time>
      </address>
      <p>Під час презентації проекту державного бюджету на 2020 рік стало відомо, що витрати на обслуговування уряду зменшили на 10%.</p>
      <p>Прем’єр-міністр Олексій Гончарук під час презентації проекту держбюджету України на 2020 рік розповів, що уряд не шукає додаткові ресурси за допомогою підвищення податків.</p>
      <p>Натомість Кабінет міністрів зменшив витрати на обслуговування уряду та центральних органів виконавчої влади приблизно на 10%.</p>
      <blockquote>– Додаткові видатки потрібно шукати не в підвищенні податків, а в ефективності, зменшенні витрат на державу, в боротьбі з корупцією, у зменшенні тіньового сектору економіки, – сказав Гончарук.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191105-kabmin-goncharuka-prezentuye-proekt-derzhbyudzhetu-2020-onlajn/">Кабмін Гончарука презентує проект держбюджету-2020 (ОНЛАЙН)</a>
      </p>
      <p>За його словами, Україні потрібно зупинити нарощування боргів, вони мають поступово зменшуватися.</p>
      <p>Це, в свою чергу, дозволить зменшити відповідні витрати у наступних бюджетах країни.</p>
      <p>До слова, Олексій Гончарук також розповів, що у <a href="https://fakty.com.ua/ua/ukraine/20191104-bez-pidvyshhennya-podatkiv-i-zi-skorochennyam-defitsytu-goncharuk-pro-byudzhet-2020/">проекті держбюджету на 2020 рік</a> скорочено дефіцит.</p>
    </article>
  </body>
</html>