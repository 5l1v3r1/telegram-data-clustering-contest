<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/auto/20191105-koly-minyaty-litnyu-gumu-na-zymovu-v-ukrayini-zgidno-iz-zakonom/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T10:15:00+00:00"/>
    <meta property="og:title" content="Коли міняти літню гуму на зимову в Україні згідно із законом"/>
    <meta property="og:description" content="Фахівці радять міняти літні шини на зимові, коли середньодобова температура опускається нижче + 5-7 градусів."/>
  </head>
  <body>
    <article>
      <h1>Коли міняти літню гуму на зимову в Україні згідно із законом</h1>
      <address>
        <time datetime="2019-11-05T10:15:00+00:00">05 Nov 2019, 10:15</time>
      </address>
      <p>Фахівці радять міняти літні шини на зимові, коли середньодобова температура опускається нижче + 5-7 градусів.</p>
      <p>В <a href="http://ukravtodor.gov.ua/press/news/same_chas_perekhodyty_na_zymovi_shyny.html">Державному агентстві автомобільних доріг України</a> порекомендували почати перехід на зимові шини через погіршення погодних умов.</p>
      <p>Шини, які призначені окремо для зими, і окремо для літа, мають відмінності за складом матеріалу, з якого вони зроблені, і малюнку протектора.</p>
      <p>Зимова гума, на відміну від літньої, м’якша. Вже при температурі вище +10 градусів зимові шини починають гірше працювати, сильніше нагріваються під променями сонця і від теплого асфальту, стають м’якші, швидше стирається малюнок протектора. А шипована гума – мало того, що зношується з настанням теплої погоди, шипи на мокрому асфальті подовжують гальмівний шлях і взагалі роблять некомфортною поїздку по сухій дорозі.</p>
      <p>Укравтодор вважає, що температура повітря повинна бути, в середньому, <b>близько +7 градусів</b>. За таких умов можна міняти гуму.</p>
      <p>Зимові моделі гуми краще утримують авто на снігу і при ожеледиці, а також зменшують гальмівний шлях, завдяки своїй конструкції. Зверніть увагу на класифікацію зимових шин: європейські (для м’яких зим, коли температура повітря опускається не надто низько і випадає невелика кількість снігу), скандинавські (для більш суворих зим, коли випадає велика кількість опадів), шиповані (для їзди по крижаній дорозі).</p>
      <h3>Коли потрібно міняти гуму згідно із законом України</h3>
      <p>Зміна літньої гуми на зимову українським законодавством не регулюється. У відповідній постанові <a href="http://zakon.rada.gov.ua/laws/show/1306-2001-%D0%BF">КМУ № 1306 (31.4)</a>  йдеться тільки про те, що заборонено їздити на транспортних засобах з несправностями та невідповідністю певним умовам.</p>
      <p>Факти ICTV розібралися, як <a href="https://fakty.com.ua/ua/lifestyle/auto/20180926-yak-obraty-zymovu-gumu/">обрати якісну зимову гуму</a> і на що варто звернути увагу при її покупці.</p>
      <p><b>Джерело: </b><a href="http://autonews.ws/avtomobili/pri-kakoy-temperature-menyat-zimnyuyu-rezinu">Autonews</a>, <a href="https://t.me/MotoristUA">Автомобіліст</a></p>
      <related>
        <a href="https://fakty.com.ua/ua/lifestyle/auto/20190123-kamikadze-za-kermom-abo-bezpechnyj-vodij-hto-vy-na-dorozi-vzymku-test/"/>
      </related>
    </article>
  </body>
</html>