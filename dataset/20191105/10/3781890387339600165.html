<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740061"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T10:00:00+00:00"/>
    <meta property="og:title" content="'อุ้ม ลักขณา'ลืมไม่ลง 'น้องดิสนีย์'เกิดป่วยหนักที่ญี่ปุ่น"/>
    <meta property="og:description" content="'อุ้ม-ลักขณา' แชร์ประสบการณ์พา 'ดิสนีย์' ไปเที่ยวประเทศญี่ปุ่น แต่เกิดอาการแพ้อาหารหนัก ลมพิษเห่อขึ้นเต็มตัว และปากยังเปลี่ยนเป็นสีม่วง จนต้องรีบส่งตัวไปโรงพยาบาลด่วน"/>
  </head>
  <body>
    <article>
      <h1>'อุ้ม ลักขณา'ลืมไม่ลง 'น้องดิสนีย์'เกิดป่วยหนักที่ญี่ปุ่น</h1>
      <address>
        <time datetime="2019-11-05T10:00:00+00:00">05 Nov 2019, 10:00</time>
      </address>
      <p>
        <b>"อุ้ม-ลักขณา" แชร์ประสบการณ์พา "ดิสนีย์" ไปเที่ยวประเทศญี่ปุ่น แต่เกิดอาการแพ้อาหารหนัก ลมพิษเห่อขึ้นเต็มตัว และปากยังเปลี่ยนเป็นสีม่วง จนต้องรีบส่งตัวไปโรงพยาบาลด่วน</b>
      </p>
      <p>เพิ่งยกครอบครัวไปเที่ยวประเทศญี่ปุ่นกลับมา สำหรับครอบครัวของนักแสดงสาว<b> "อุ้ม-ลักขณา" </b>แต่ระหว่างที่อยู่ประเทศญี่ปุ่นกลับเกิดเหตุไม่คาดฝันเพราะยู่ๆลูกสาวสุดที่รัก <b>"น้องดิสนีย์"</b> วัย 8 เดือนเกิดแพ้อาหารหนักจนต้องพาตัวนำส่งโรงพยาบาลเป็นการด่วน  พอกลับมาถึงประเทศไทยคุณแม่คนสวยเลยนำประสบการณ์มาเล่าสู่กันฟังผ่านอินสตาแกรมว่า </p>
      <figure>
        <img src="https://www.dailynews.co.th/admin/upload/20191105/news_ygLxwHaoIG115401_533.jpg?v=20191105228?v=5920"/>
      </figure>
      <p>"วันที่2พย.ที่ญี่ปุ่น แม่กำลังป้อนอาหารเสริมแบบสำเร็จรูปที่ซื้อที่ญี่ปุ่นซึ่งดูจากรูปส่วนผสมข้างขวดมีแครอท ไก่ ฟักทอง ปกติดิสนีย์กินได้ไม่แพ้ก้เลยป้อนน้องปกติ หลังจากกินได้สัก5-6คำเริ่มเห็นผื่นขึ้นรอบปากแม่ก็หยุดป้อน และน้องเริ่มเกาตรงคอสักพักคอแดงเป็นลมพิษเห่อขึ้นมาแม่รีบทายาให้ทันที ก็ยังไม่หายน้องเริ่มร้องมากขึ้น ลมพิษเริ่มลามที่หน้า หู มือ เท้า ขา ตัว ทั่วไปหมดจนน้องตัวแดงและร้อน แม่จึงป้อนยาแก้แพ้ที่พกไปด้วย น้องร้องหนักมากจนเหนื่อยและเริ่มหลับไป สักพักน้องไม่เกาและลมพิษเริ่มจางลงแต่หน้าและทุกอย่างยังแดง แต่ที่ผิดสังเกตุคือปากเริ่มม่วงแม่จึงรีบให้ทางรร.โทรติกต่อรพ.ที่เป็นInternationalเพราะต้องสื่อสารภาษาอังกฤษ และ รพ.ที่ใกล้รร ที่สุดก้ดันปิด รพ.ที่ญี่ปุ่นเค้ามีหยุด ส อ.ด้วย ทางรร.รีบโทรติดต่อรพ.และแจ้งว่าเป็นฉุกเฉินและเรียกTaxiให้ จากชินจูกุไปที่รพ.ประมาน40นาที(นี่ขนาดใกล้แล้ว) พอไปถึงได้พบคุณหมอก้ตรวจดูพบว่าในอาหารนั้นมีส่วนผสมของนมวัวและแป้งสาลี ซึ่งไม่ได้มีรูปอยู่ในฉลากและข้างขวดเป็นภาษาญี่ปุ่นทั้งหมด คุณหมอจึงบอกน้องอาจจะแพ้ตัวใดตัวนึงในนี้ โชคดีที่น้องไม่ได้เป็นทางระบบหายใจเป็นทางผิวหนัง คุณหมอจึงสั่งยาแก้แพ้ให้กิน ยาของญี่ปุ่นเป็นผงๆผสมกับน้ำแล้วกิน คือ ขมมากๆๆๆๆ(พี่บอลลองชิม) ขมชนิดที่ผู้ใหญ่ยังไม่ไหว แต่ดิสนีย์ต้องโดนป้อน กินไปก็ร้องไปจะอ้วกไป แม่นี่ร้องไห้อยู่ในหัวใจสงสารลูกแทบขาดใจ แต่ต้องมีสติมากๆทุกๆวินาที เพื่อดูแลลูก พอกินยาปุ๊ปดีขึ้นทันที ดิสนีย์คนเดิมก็กลับมายิ้มได้อีกครั้ง เป็นประสบการณ์ที่แม่ไม่ลืมเลย เวลาลูกไม่สบายน่าสงสารที่สุดเลย กลับมาแม่คงต้องเทสว่าลูกแพ้อะไร และคอยระวังให้มากกว่านี้ ค่ารักษาพยาบาล15,000บ.เลยกะยา2ซอง ดีที่ทำประกันการเดินทางและสุขภาพของดิสเอาไว้ ด้วย คุณแม่ที่มีแพลนจะพาลูกไปเที่ยวตปท.เตรียมการณ์ไว้ให้ดีด้วยนะคะ ด้วยรักและห่วงใยจ๊ะ"</p>
      <figure>
        <img src="https://www.dailynews.co.th/admin/upload/20191105/news_crMBvYLUkU115401_533.jpg?v=20191105228?v=2665"/>
      </figure>
      <figure>
        <img src="https://www.dailynews.co.th/admin/upload/20191105/news_pkDTChaTGr115401_533.jpg?v=20191105228?v=2550"/>
      </figure>
      <p>หลังจากสาว "อุ้ม" โพสต์ไปไม่นานเพื่อนดารา ก็ได้เข้ามาแสดงความเห็นมากมาย เหล่าแฟนคลับที่เข้ามาอ่านก็บอก ขอบคุณที่แชร์ประสบการณ์ และขอให้ ดีสนีย์ หายป่วยไวๆด้วย</p>
      <figure>
        <img src="https://www.dailynews.co.th/admin/upload/20191105/news_gAhstjLuDm115545_533.jpg?v=20191105228?v=2094"/>
      </figure>
      <p>ขอบคุณภาพจาก @lukkanaaum</p>
    </article>
  </body>
</html>