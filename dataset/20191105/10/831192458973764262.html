<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apythmeno-thrasos-apo-ton-erntogan-enekrine-pente-nees-geotriseis-stin-an-mesogeio-deite-ta-plana-toy/"/>
    <meta property="og:site_name" content="europost.gr"/>
    <meta property="article:published_time" content="2019-11-05T10:00:22+00:00"/>
    <meta property="og:title" content="Απύθμενο θράσος από τον Ερντογάν: Ενέκρινε πέντε νέες γεωτρήσεις στην Αν. Μεσόγειο – Δείτε τα πλάνα του!"/>
    <meta property="og:description" content="Πέντε γεωτρήσεις για πετρέλαιο και φυσικό αέριο για το 2020 προγραμματίζει η Τουρκία με την έγκριση του Ρετζέπ Ταγίπ Ερντογάν συμπεριλαμβανομένων και περιοχών στην κατεχόμενη Κύπρο, όπως ανακοινώθηκε στην επίσημη εφημερίδα της Τουρκίας. Με βάση το"/>
  </head>
  <body>
    <article>
      <h1>Απύθμενο θράσος από τον Ερντογάν: Ενέκρινε πέντε νέες γεωτρήσεις στην Αν. Μεσόγειο – Δείτε τα πλάνα του!</h1>
      <address>
        <time datetime="2019-11-05T10:00:22+00:00">05 Nov 2019, 10:00</time>
      </address>
      <p>Πέντε γεωτρήσεις για πετρέλαιο και φυσικό αέριο για το 2020 προγραμματίζει η Τουρκία με την έγκριση του Ρετζέπ Ταγίπ Ερντογάν συμπεριλαμβανομένων και περιοχών στην κατεχόμενη Κύπρο, όπως ανακοινώθηκε στην επίσημη εφημερίδα της Τουρκίας.</p>
      <p>Με βάση το πρόγραμμα της Τουρκίας το οποίο ενέκρινε ο Τούρκος Πρόεδρος σε αυτό το πλαίσιο στόχος είναι να συνεχιστούν οι δισδιάστατες έρευνες 3 χιλιάδων χλμ και τρισδιάστατες έρευνες 20 χιλιάδων 707 χλμ.</p>
      <p>Αναφέρεται ακόμη ότι για το 2020 προβλέπεται να γίνει δημόσια επένδυση στον τομέα της ενέργειας ύψους 13 δις 864 εκατομμυρίων τουρκικών λιρών. Με αυτά τα δεδομένα ο τομέας της ενέργειας θα είναι ο δεύτερος μετά τον τομέα της συγκοινωνίας στον οποίο θα γίνουν οι μεγαλύτερες επενδύσεις.<br/>Στην επίσημη εφημερίδα της Τουρκίας αναφέρεται επίσης ότι στόχος είναι ο πρώτος πυρηνικός αντιδραστήρας στο Άκκουγιου να δραστηριοποιηθεί το 2023 και οι υπόλοιποι μέχρι το τέλος του 2026.</p>
      <h3>Σχετικά</h3>
    </article>
  </body>
</html>