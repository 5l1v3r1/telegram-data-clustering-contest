<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545053.html/%D8%B7%D8%B1%D8%AD-%D9%85%D9%86%D8%B7%D9%82%D9%87-%D8%A2%D8%B2%D8%A7%D8%AF-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%AF%D8%B1-%D8%B1%D8%A7%D9%87-%D9%85%D8%AC%D9%84%D8%B3--%D8%A2%DB%8C%D8%A7-%D8%A2%D8%B1%D8%B2%D9%88%DB%8C-%D8%AF%DB%8C%D8%B1%DB%8C%D9%86%D9%87-%D9%85%D8%B1%D8%AF%D9%85-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T10:27:00+00:00"/>
    <meta property="og:title" content="طرح منطقه آزاد مازندران در راه مجلس/ آیا آرزوی دیرینه مردم محقق می‌شود؟"/>
    <meta property="og:description" content="استاندار مازندران در خصوص آخرین وضعیت پیگیری منطقه آزاد گفت: این طرح پس از تصویب هیئت دولت به امضای وزرا رسید و اکنون باید توسط دولت راهی مجلس شود."/>
  </head>
  <body>
    <article>
      <h1>طرح منطقه آزاد مازندران در راه مجلس/ آیا آرزوی دیرینه مردم محقق می‌شود؟</h1>
      <h2>آخرین خبرها از پروژه قدیمی منطقه آزاد در مازندران؛</h2>
      <address>
        <time datetime="2019-11-05T10:27:00+00:00">05 Nov 2019, 10:27</time>
      </address>
      <p>استاندار مازندران در خصوص آخرین وضعیت پیگیری منطقه آزاد گفت: این طرح پس از تصویب هیئت دولت به امضای وزرا رسید و اکنون باید توسط دولت راهی مجلس شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ احمد حسین‌زادگان در گفت و گو با خبرنگار <a href="http://www.bloghnews.com/">بلاغ </a>در خصوص آخرین وضعیت پیگیری منطقه آزاد در مازندران اظهار کرد: پیگیری‌ها همچنان ادامه دارد.<br/><br/>وی افزود: در بدو کار پیشنهاد ما برای گزینه‌های سه‌گانه منطقه آزاد مازندران در مصوبه هیئت دولت مورد تصویب قرار گرفت.<br/><br/>استاندار مازندران خاطرنشان کرد: در گام بعدی نیاز به امضای چهار وزیر کشور داشت که خوشبختانه با موافقت آن‌ها مورد امضا قرار گرفت.<br/><br/>به گفته حسین‌زادگان، طبق روال مرسوم، حال و پس از امضای وزرا، اینک دولت باید آن را برای طرح به مجلس بفرستد.<br/><br/>شایان ذکر است حسین‌زادگان در شهریورماه امسال با اعلام تصویب طرح منطقه آزاد مازندران از سوی هیئت دولت در قالب پست ایستاگرامی خود نوشته بود:" سرانجام پس از ماه‌ها تلاش و پیگیری و وفاق و همدلی در سطح استان و حمایت‌های بی دریغ دولت تدبیر و امید ، مصوبه ایجاد منطقه آزاد تجاری مازنداران با سه لکه منفصل به تصویب هیات دولت رسید. "<br/><br/>شایان ذکر است طرح ایجاد منطقه آزاد با سه لکه در مازندران با هدف کاهش مخالفت‌های منطقه‌ای و پایان دادن به ناکامی تاریخی در محقق شدن مطالبه مردمی از زمستان سال گذشته توسط استاندار مازندران به جریان انداخته شد.<br/><br/>این طرح ابتدا به معاون اول رئیس جمهوری ارائه شد و مورد موافقت قرار گرفت و سپس به دبیرخانه مناطق آزاد کشور رفت و در آنجا که مهم ترین مرحله تخصصی است، تصویب شد.<br/><br/>گفتنی است براساس قانون تشکیل مناطق آزاد در استان‌ها نیاز به مصوبه مجلس شورای اسلامی دارد و پس از تایید هیات وزیران در قالب لایحه ای به مجلس شورای اسلامی ارسال می‌شود.<br/><br/>حال باید دید آرزوی دیرینه مازندرانی‌ها برای برخورداری از مناطق آزاد به واقعیت تبدیل خواهد شد یا خیر؟!<br/><br/>انتهای پیام/</p>
    </article>
  </body>
</html>