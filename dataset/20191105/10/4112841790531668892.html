<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76230-Co-uz-vieme-o-novom-albume-Kontrafaktu-O-niekolko-dni-to-cele-vypukne"/>
    <meta property="og:site_name" content="REFRESHER"/>
    <meta property="article:published_time" content="2019-11-05T10:47:00+00:00"/>
    <meta property="og:title" content="Čo už vieme o novom albume Kontrafaktu? O niekoľko dní to celé vypukne"/>
    <meta property="og:description" content="Zhrnuli sme všetky dostupné informácie o najočakávanejšom slovenskom rapovom počine posledných rokov."/>
  </head>
  <body>
    <article>
      <h1>Čo už vieme o novom albume Kontrafaktu? O niekoľko dní to celé vypukne</h1>
      <address><time datetime="2019-11-05T10:47:00+00:00">05 Nov 2019, 10:47</time> by <a rel="author">Viktor Kniš</a></address>
      <p>
        <b>Zhrnuli sme všetky dostupné informácie o najočakávanejšom slovenskom rapovom počine posledných rokov.</b>
      </p>
      <p><b>Rytmus, Ego a Anys</b> sa aktuálne naplno venujú prípravám ďalšieho spoločného projektu Kontrafaktu, ktorý má dátum vydania naplánovaný na<b> 1. decembra 2019</b>. Tento dátum by mal byť označením pre moment, keď budú chalani odosielať všetky predobjednávky. Je skoro isté, že tí, ktorí si album zadovážia skôr, budú mať výhodu exkluzivity a na Spotify či Apple Music sa skladby objavia neskôr.</p>
      <p>V posledných dňoch sme veľmi pozorne sledovali sociálne siete členov Kontrafaktu, aby sme teraz mohli priniesť zhrnutie a aktuálnu situáciu niekoľko týždňov pred oficiálnym releasom suverénne najočakávanejšieho nosiča posledných rokov s názvom <b>Real Newz</b>. </p>
      <p>Album Navždy z roku 2013 aj všetky predchádzajúce spoločné projekty sa vyznačovali tým, že dokázali veľmi trefne zmapovať dobu, v ktorej vyšli a zároveň vytýčili smer pre všetkých ostatných na nasledujúce roky. Niečo podobné síce očakávame aj teraz, s veľmi veľkou pravdepodobnosťou sa dočkáme podstatne viac odkazov a referencií na minulosť.</p>
      <related>
        <a href="https://refresher.sk/69521-Najdrahsie-a-najvelkolepejsie-vystupenie-v-slovenskom-rape-Rytmus-so-symfonickym-orchestrom-opat-prepisovali-rekordy-Report"/>
      </related>
      <h3>Nahráva sa u Ega, rapovať bude aj Anys</h3>
      <p>Aj keď pôvodne začalo nahrávanie u Romana Zámožného, aktuálne sa trojica presunula k Egovi domov. Rytmus pred niekoľkými dňami zverejnil na instagramových príbehoch, ako trávia čas práve tam. Poukazoval na to, že môžu album tvoriť v pohodlí a papučiach, a tak je jasné, že v tomto prípade uprednostnili komfort.</p>
      <p>Ešte zaujímavejší je fakt, že sme na videu videli za mikrofónom so slúchadlami na ušiach stáť aj Anysa, ktorý je známy ako DJ a producent. V rámci tvorby albumov Kontrafaktu mal vždy exekutívnu funkciu, tentokrát môžeme očakávať aj slohu alebo minimálne adliby. Viac informácií mimochodom nájdeš aj na instagramovom profile <a href="https://www.instagram.com/kontrafakt_realnewz/">@kontrafakt_realnewz</a>, ktorý chalani spravujú a promujú na ňom album. </p>
      <figure>
        <embed-post data-src="https://www.instagram.com/p/B4YY5-wAm_1" data-service="Instagram"/>
      </figure>
      <h3>Merch a krsty sú pripravené</h3>
      <p>Dôkaz, že sa Ego, Rytmus a Anys venujú výhradne prípravám okolo albumu, je tiež skutočnosť, že vidíme reálne kontúry sprievodných záležitostí. Na sociálnych sieťach sa už objavilo viacero fotografií nového merchu, ktorý bude dostupný v bielej aj červenej verzii – ide o farby, ktoré by mali sprevádzať samotný cover, resp. grafickú identitu. </p>
      <figure>
        <img src="https://i.refresher.sk/public/vik/sept_2019/Collage_Fotorqwewqe.jpg"/>
      </figure>
      <p>Pracuje sa aj na príprave dvoch obrovských krstov. 26. decembra nás čaká bratislavský v Inchebe a dva dni na to 28. decembra aj v pražskom Fóre Karlín. Vstupenky sú stále dostupné v predpredaji, očakávame však, že sa do začiatku show vypredajú, a tak odporúčame poponáhľať sa s kúpou. </p>
      <p>Ak si pozorne čítal našu nedávnu<a href="https://refresher.sk/69521-Najdrahsie-a-najvelkolepejsie-vystupenie-v-slovenskom-rape-Rytmus-so-symfonickym-orchestrom-opat-prepisovali-rekordy-Report"> reportáž z Rytmusovho vystúpenia so symfonickým ochrestrom</a>, tak už pravdepodobne vieš, že Patrik spoločne s režisérom Rolandom Wranikom chystajú ešte niečo väčšie. A my sa domnievame, že obaja majú na mysli avizované krsty albumu Real Newz. Nedávno sa aj stretli, čo nás v názore len utvrdzuje. </p>
      <figure>
        <embed-post data-src="https://www.instagram.com/p/B4Qch0Chv4I" data-service="Instagram"/>
      </figure>
      <h3>Čoskoro vyjde klip a spustí sa predpredaj</h3>
      <p>Pár dní. Presne takto špecifikovali chalani dobu, koľko budeme čakať na spustenie predpredaja. Zároveň by mal svetlo sveta uzrieť aj videoklip. Včera Ego s Rytmusom absolvovali aj profesionálne fotenie,  a tak sa môžeme domnievať, že to bolo práve v súvislosti s bookletom k nosiču.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/51629-Rytmus-vyzyva-Marpa-na-boxersky-zapas-Uvidime-oboch-raperov-v-jednom-ringu"/>
        <a href="https://refresher.sk/50538-Co-vsetko-sa-skryva-za-tvorbou-albumu-Krstny-otec-a-kam-Rytmusa-tento-projekt-posunul-Dokumentarna-seria-Obraz-doby-je-spat"/>
        <a href="https://refresher.sk/50040-Postavy-z-Rytmusovej-skladby-Nepatrim-nikomu-dostavaju-realnu-podobu-a-my-sa-pozerame-na-najlepsi-vizual-roku-2017"/>
        <a href="https://refresher.sk/55661-Aj-Rytmus-moze-byt-mimo-rytmu"/>
        <a href="https://refresher.sk/68787-Rytmus-a-Opostaris-Band-su-mimo-rytmu-ako-doma-Pocuvaj-slohy-O5-S5-Gojira-a-Moja-Cesta-nazivo-a-bez-efektov"/>
        <a href="https://refresher.sk/42503-PAT-predstavuje-dlho-ocakavany-videoklip-Nepriestrelni-v-ktorom-mu-chrbat-kryje-aj-sam-Rytmus"/>
        <a href="https://refresher.sk/43361-Kerestapo-Tour-je-v-polovici-a-mieri-do-dalsich-velkych-priestorov-Rytmus-a-hostia-este-zburaju-Presov-Zilinu-Nitru-a-mnoho-inych-miest"/>
        <a href="https://refresher.sk/43083-Rytmus-a-Laris-Diam-hudbu-neporovnavaju-ale-uzivaju-si-ju-plnymi-duskami-Vychutnaj-si-atmosfericky-umelecky-vizual-ku-skladbe-z-Krstneho-Otca"/>
      </related>
    </article>
  </body>
</html>