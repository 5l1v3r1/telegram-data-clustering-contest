<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/foto-doncicu-v-clevelandu-kuhali-prekmurci-245758"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T10:28:00+00:00"/>
    <meta property="og:title" content="FOTO: Dončiću v Clevelandu kuhali Prekmurci"/>
    <meta property="og:description" content="CLEVELAND/BAKOVCI – Čeprav je Dallas razglašen za kulinarično destinacijo leta v ZDA, to še ne pomeni, da tačas najbolj znani Slovenec, ki živi tam, Luka Dončić, uživa samo tamkajšnjo hran..."/>
  </head>
  <body>
    <article>
      <h1>FOTO: Dončiću v Clevelandu kuhali Prekmurci</h1>
      <h2>Po Lukovi briljantni predstavi proti Cavaliersom je njega in še 159 gostov razvajala gostilna Rajh. Američani prvič okusili bograč in prekmursko gibanico.</h2>
      <address><time datetime="2019-11-05T10:28:00+00:00">05 Nov 2019, 10:28</time> by <a rel="author">Oste Bakal</a></address>
      <slideshow>
        <figure>
          <img src="https://www.slovenskenovice.si/images/slike/2019/11/04/1568080.jpg"/>
          <figcaption>Leon in Damir Pintarič sta po tekmi razvajala Luko Dončića.</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1568082.jpg"/>
          <figcaption>Košarkarski zvezdnik se je posladkal s prekmursko gibanico in renskim rizlingom.</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1568084.jpg"/>
          <figcaption>Vzdušje po tekmi v ameriškem mestu z največ Slovenci je bilo izjemno.</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1568086.jpg"/>
          <figcaption>Pogostitev so priredili v klubu legend.</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1568087.jpg"/>
          <figcaption>Tako so pripravljali znamenito prekmursko sladico.</figcaption>
        </figure>
      </slideshow>
      <p>CLEVELAND/BAKOVCI – Čeprav je Dallas razglašen za kulinarično destinacijo leta v ZDA, to še ne pomeni, da tačas najbolj znani Slovenec, ki živi tam, <b>Luka Dončić</b>, uživa samo tamkajšnjo hrano. Tako je bilo tudi včeraj, po srednjeevropskem času v zgodnjih jutranjih urah, v Clevelandu pa je bil večer, ko je po tekmi NBA med Dallas Mavericks in Cleveland Cavaliers za večerjo poskrbela ekipa znane prekmurske Gostilne Rajh.<br/><br/>Sin in oče, <b>Leon</b> in <b>Damir Pintarič</b>,<b> </b>sta s svojimi sodelavci že med tekmo začela pripravljati številne prekmurske dobrote. Kot</p>
      <figure>
        <img src="https://www.slovenskenovice.si/images/slike/2019/11/04/1568082.jpg"/>
        <figcaption>Košarkarski zvezdnik se je posladkal s prekmursko gibanico in renskim rizlingom.</figcaption>
      </figure>
      <p>nam je povedala direktorica gostilne iz Bakovcev, <b>Tanja Pintarič</b>, so v VIP-prostoru postregli kar 160 ljudi, z junakom večera Luko Dončićem na čelu. Prav on je bil namreč najbolj zaslužen za to, da so gostje iz Dallasa suvereno zmagali, z 20 točkami naskoka.<br/><br/>Košarkarji in vipovci so se lahko pogostili s samimi domačimi jedmi, nekaj posebnega za Američane sta bila vsekakor bograč in prekmurska gibanica, s katero so se vsi posladkali. Pomembno zmago so seveda zalili s slovensko vinsko kapljico, z odličnim Protnerjevim renskim rizlingom.<br/><br/>Kdo ve, koliko so na igro našega čudežnega dečka vplivale vonjave izza dvorane, a spet je bil najboljši igralec. In to ravno v</p>
      <figure>
        <img src="https://www.slovenskenovice.si/images/slike/2019/11/04/1568084.jpg"/>
        <figcaption>Vzdušje po tekmi v ameriškem mestu z največ Slovenci je bilo izjemno.</figcaption>
      </figure>
      <p>Clevelandu, ki je ameriško mesto z izjemnim številom slovenskih priseljencev. Vsem sonarodnjakom iz ZDA kot tudi gostincem iz Bakovcev se je za navijanje oddolžil tako, da je moštvo Dallas Mavericks popeljal do visoke zmage (131:111), pri tem je pomagal z veličastnim trojnim dvojčkom in dosegel 29 točk. Mimogrede, to je bil njegov enajsti trojni dvojček, odkar se je lani preselil v Teksas. S tem je znova dokazal, da je v tem trenutku eden najbolj razigranih in raznovrstnih košarkarjev v najmočnejši ligi na svetu. </p>
      <figure>
        <img src="https://www.slovenskenovice.si/images/slike/2019/11/04/1568086.jpg"/>
        <figcaption>Pogostitev so priredili v klubu legend.</figcaption>
      </figure>
      <figure>
        <img src="https://www.slovenskenovice.si/images/slike/2019/11/04/1568087.jpg"/>
        <figcaption>Tako so pripravljali znamenito prekmursko sladico.</figcaption>
      </figure>
      <blockquote>29<br/>točk je Dončić dosegel na tekmi.</blockquote>
    </article>
  </body>
</html>