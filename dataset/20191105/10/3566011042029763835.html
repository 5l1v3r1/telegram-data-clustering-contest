<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545077.html/%DA%A9%D8%B4%D8%AA-%D9%88-%D8%AA%D8%B1%D9%88%DB%8C%D8%AC-%DA%AF%DB%8C%D8%A7%D9%87%D8%A7%D9%86-%DA%A9%D9%85-%D8%A2%D8%A8-%D8%A8%D8%B1-%D8%AF%D8%B1-%D8%A7%D9%88%D9%84%D9%88%DB%8C%D8%AA-%D8%AC%D9%87%D8%A7%D8%AF-%DA%A9%D8%B4%D8%A7%D9%88%D8%B1%D8%B2%DB%8C-%D9%85%DB%8C%D8%A7%D9%86%D8%AF%D9%88%D8%A2%D8%A8-%D9%82%D8%B1%D8%A7%D8%B1-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T10:49:00+00:00"/>
    <meta property="og:title" content="کشت و ترویج گیاهان کم آب‌بر در اولویت جهاد کشاورزی میاندوآب قرار دارد"/>
    <meta property="og:description" content="معاون رئیس سازمان و مدیر جهاد کشاورزی میاندوآب گفت: کشت و ترویج گیاهان کم آب بر یکی از الویتهای مهم سازمان جهاد کشاورزی است."/>
  </head>
  <body>
    <article>
      <h1>کشت و ترویج گیاهان کم آب‌بر در اولویت جهاد کشاورزی میاندوآب قرار دارد</h1>
      <h2>معاون رئیس سازمان و مدیر جهاد کشاورزی میاندوآب:</h2>
      <address>
        <time datetime="2019-11-05T10:49:00+00:00">05 Nov 2019, 10:49</time>
      </address>
      <p>معاون رئیس سازمان و مدیر جهاد کشاورزی میاندوآب گفت: کشت و ترویج گیاهان کم آب بر یکی از الویتهای مهم سازمان جهاد کشاورزی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی دیانتی در گفت و گو با<a href="http://zarinkhabar.ir/2019/11/05/%da%a9%d8%b4%d8%aa-%d9%88-%d8%aa%d8%b1%d9%88%db%8c%d8%ac-%da%af%db%8c%d8%a7%d9%87%d8%a7%d9%86-%da%a9%d9%85-%d8%a2%d8%a8-%d8%a8%d8%b1-%d8%af%d8%b1-%d8%a7%d9%88%d9%84%d9%88%db%8c%d8%aa-%d8%ac%d9%87/"> زرین خبر</a> با بیان اینکه کشت و ترویج گیاهان کم آب بر یکی از الویتهای مهم سازمان جهاد کشاورزی است، اظهار کرد: توسعه گیاهان دارویی مثل «زعفران»  و احداث محصولات باغی با نیاز آبی کم نظیر «پسته» می تواند در مدیریت بهینه مصرف آب، پایداری تولید، افزایش درآمد کشاورزان و رونق اقتصادی بخش کشاورزی شهرستان مفید واقع شود.</p>
      <p>وی، گفت: امسال حدود پنج هکتار از اراضی شهرستان میاندوآب به کشت زعفران اختصاص یافته است که پیش بینی می شود میزان ۲۲٫۵ کیلو زعفران از مزارع این شهرستان برداشت شود.</p>
      <p>معاون رئیس سازمان و مدیر جهاد کشاورزی میاندوآب، افزود: توسعه کشت زعفران با بهره وری مناسب می تواند موجب ایجاد اشتغالزایی در بخش کشاورزی منطقه گردد.</p>
      <p>وی، با اشاره به اینکه ۳/۵ هکتار باغ پسته نیز در شهرستان میاندوآب احداث شده است، تصریح کرد: بکارگیری فنون جدید علمی در باغات پسته سبب شده در مصرف انرژی صرفه جویی قابل توجهی صورت گیرد.</p>
      <p>انتهای پیام/</p>
    </article>
  </body>
</html>