<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/esplode-un-edificio-nella-notte-morti-tre-vigili-del-fuoco"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-05T10:25:14+00:00"/>
    <meta property="og:title" content="Esplode un edificio nella notte: morti tre Vigili del Fuoco"/>
    <meta property="og:description" content="Un altro è ancora disperso, si scava fra le macerie"/>
  </head>
  <body>
    <article>
      <h1>Esplode un edificio nella notte: morti tre Vigili del Fuoco</h1>
      <h2>Un altro è ancora disperso, si scava fra le macerie</h2>
      <address>
        <time datetime="2019-11-05T10:25:14+00:00">05 Nov 2019, 10:25</time>
      </address>
      <p>E’ di tre vittime il bilancio di una esplosione avvenuta attorno alle 2 di questa stanotte in un edificio a Quargnento,  in provincia di Alessandria. I Vigili del fuoco erano intervenuti dopo una prima deflagrazione che aveva fatto crollare parte della palazzina. Mentre i soccorritori erano al lavoro si è però verificata una seconda esplosione, che li ha investiti.</p>
      <p>I tre pompieri morti avevano 47, 38 e 32 anni. Altri due Vigili del Fuoco e un carabiniere risultano feriti e sono stati trasportati nell’ospedale di Alessandria e di Asti.</p>
      <p>L’esplosione potrebbe essere di origine dolosa. Lo si apprende da fonti del Comando provinciale dei Carabinieri, che indagano sull’accaduto. Intanto si scava tra le macerie, alla ricerca di un Vigile del Fuoco ancora disperso.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/blitz-della-polizia-nella-curva-della-juventus-12-arresti"/>
        <a href="https://laprovinciadibiella.it/cronaca/fumo-camino-spaventa-residenti"/>
        <a href="https://laprovinciadibiella.it/cronaca/garage-fiamme-cavaglia"/>
      </related>
    </article>
  </body>
</html>