<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545059.html/%D8%A7%D8%AF%D8%A7%D9%85%D9%87-%DA%A9%D8%A7%D9%88%D8%B4-%D9%87%D8%A7%DB%8C-%D8%A8%D8%A7%D8%B3%D8%AA%D8%A7%D9%86-%D8%B4%D9%86%D8%A7%D8%B3%D8%A7%D9%86-%D8%AF%D8%B1-%D8%BA%D8%A7%D8%B1-%D9%88%D8%B2%D9%85%D9%87-%D8%A8%D8%A7-%D9%85%D8%B4%D8%A7%D8%B1%DA%A9%D8%AA-%D9%81%D8%B1%D8%A7%D9%86%D8%B3%D9%88%DB%8C-%D9%87%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T10:39:00+00:00"/>
    <meta property="og:title" content="ادامه کاوش‌های باستان‌شناسان در غار وزمه با مشارکت فرانسوی‌ها"/>
    <meta property="og:description" content="مدیرکل میراث فرهنگی استان کرمانشاه از ادامه کاوش‌های باستان‌شناسان در غار وزمه با حمایت مالی فرانسوی‌ها خبر داد."/>
  </head>
  <body>
    <article>
      <h1>ادامه کاوش‌های باستان‌شناسان در غار وزمه با مشارکت فرانسوی‌ها</h1>
      <h2>مدیرکل میراث فرهنگی استان کرمانشاه مطرح کرد:</h2>
      <address>
        <time datetime="2019-11-05T10:39:00+00:00">05 Nov 2019, 10:39</time>
      </address>
      <p>مدیرکل میراث فرهنگی استان کرمانشاه از ادامه کاوش‌های باستان‌شناسان در غار وزمه با حمایت مالی فرانسوی‌ها خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mersadnews.ir/news/386571/%D8%A7%D8%AF%D8%A7%D9%85%D9%87-%DA%A9%D8%A7%D9%88%D8%B4%E2%80%8C%D9%87%D8%A7%DB%8C-%D8%A8%D8%A7%D8%B3%D8%AA%D8%A7%D9%86%E2%80%8C%D8%B4%D9%86%D8%A7%D8%B3%D8%A7%D9%86-%D8%AF%D8%B1-%D8%BA%D8%A7%D8%B1-%D9%88%D8%B2%D9%85%D9%87-%D8%A8%D8%A7-%D8%AD%D9%85%D8%A7%DB%8C%D8%AA-%D9%81%D8%B1%D8%A7%D9%86%D8%B3%D9%88%DB%8C%E2%80%8C%D9%87%D8%A7">شبکه اطلاع رسانی مرصاد</a>، مجله باستان‌شناسی آمریکا دندان نئاندرتال کشف شده در غار وزمه کرمانشاه را یکی از 10 کشف اخیر باستان‌شناسی و دیرین‌ انسان‌شناسی ذکر کرده است.</p>
      <p>دندان وزمه نخستین مدرک قطعی از وجود انسان نئاندرتال در ایران است که نشان دهنده تمدن و قدمت این سرزمین است و معرفی آن در سال جاری توسط پژوهشگران توجه رسانه‌های جهان را به جایگاه مهم ایران در عرصه پژوهش‌های باستان‌شناسی و دیرین انسان‌شناسی جلب کرد.</p>
      <p>امید قادری، مدیرکل میراث فرهنگی، صنایع دستی و گردشگری استان کرمانشاه در گفتگو با خبرنگار مرصاد اظهار داشت: از دهه 80 در غار وزمه کاوش هایی صورت گرفته که در آنجا آثاری از یک کودک 10 ساله برخورد کردند در بررسی های اولیه گفتند شاید این دندان یک انسان ناندرتال باشد و این ادعای بزرگی بود چرا که در ایران انسان ناندرتال نبود.</p>
      <p>وی افزود: بنابراین خیلی سخت بود در جایی که سابقه نداشت آنرا برای اولین بار اثبات کنیم تقریبا یک دهه اثبات آن طول کشید که با علوم و دستگاههای پیشرفته مثل میکروسیتی در کشور های اروپایی از جمله فرانسه به کمک آمدند و دکتر بیگلری که اصالتا کرمانشاهی بود با کمک دکتر عبدی توانستند این اثبات را انجام دهند.</p>
      <p>قادری ادامه داد: چند ماه قبل رسما تایید شد و بر اساس اعلام ژورنال مهم باستان شناسی آمریکا جزو 10 کشف باستان شناسی مهم سال 2019 بوده است و از اینکه یک کشف باستان شناسی جهانی در اسلام آباد رخ داد افتخار می کنیم.</p>
      <p>وی گفت: انسانهای نئاندرتال بین 40 تا 70 هزار سال پیش زندگی کردند و ردپای آنها در استرالیا، آمریکای جنوبی و شمالی، بخش هایی از سیبری مشاهده کرده بودند و هیچ ردپایی در خاورمیانه نداشتند اما با این کشف کشور ایران جزو این قدمت قرار گرفت.</p>
      <p>مدیرکل میراث فرهنگی استان کرمانشاه تصریح کرد: برای ادامه کار گروهی از باستان‌شناسان با حمایت مالی فرانسوی‌ها لایه‌برداری تکمیلی در غار وزمه انجام می‌دهد که ممکن است کشفیات جدیدی انجام دهند.</p>
      <p>انتهای پیام/</p>
      <p> </p>
      <p> </p>
    </article>
  </body>
</html>