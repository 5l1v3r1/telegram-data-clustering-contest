<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Turistka-prekara-dva-dni-v-otkrito-more-duvchashti-bonboni-ya-spasili-ot-glad-911280"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T10:04:00+00:00"/>
    <meta property="og:title" content="Туристка прекара два дни в открито море, дъвчащи бонбони я спасили от глад"/>
    <meta property="og:description" content="Туристка оцеля след прекарани два дни в открито море в малка гумена лодка, предаде Би Би Си. Кушила ..."/>
  </head>
  <body>
    <article>
      <h1>Туристка прекара два дни в открито море, дъвчащи бонбони я спасили от глад</h1>
      <address>
        <time datetime="2019-11-05T10:04:00+00:00">05 Nov 2019, 10:04</time>
      </address>
      <p>Туристка оцеля след прекарани два дни в открито море в малка гумена лодка, предаде Би Би Си. Кушила Стейн (45 г.) от Нова Зеландия бе спасена в неделя в Егейско море, северно от о-в Крит.</p>
      <p>По време на 37-часовото си премеждие тя имала за ядене единствено дъвчащи бонбони. За да не премръзне, тя се увила с пластмасови пликове. Като опитен моряк, Стейн си сложила червена торба на главата и използвала огледало, за да привлече внимание. След продължително издирване гръцката брегова охрана я открила на 101 км от Крит.</p>
      <p>Майка ѝ заяви пред новозеландски медии, че най-вероятно я е спасило обучението за оцеляване в открито море.</p>
      <p>Кушила Стейн помагала на британец да закарат яхта от Южна Турция до Атина. Но по време на пътешествието решила да се "разтъпче“ с малката лодка до о-в Фолегандрос в петък.</p>
      <p>На връщане обаче изгубила едното си гребло, а силни ветрове отнесли лодката ѝ далеч от яхтата.</p>
    </article>
  </body>
</html>