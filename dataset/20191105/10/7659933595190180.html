<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1977221/l%C3%BCbnanda-kapat%C4%B1lan-yollar%C4%B1n-ordu-taraf%C4%B1ndan-a%C3%A7%C4%B1lmas%C4%B1n%C4%B1n-ard%C4%B1ndan-%C3%A7ok-say%C4%B1da"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-05T10:45:00+00:00"/>
    <meta property="og:title" content="Lübnan'da kapatılan yolların ordu tarafından açılmasının ardından çok sayıda kişi gözaltına alındı"/>
    <meta property="og:description" content="Lübnan’da devlet politikası ve kötüleşen ekonomik koşullara karşı başlatılan halk protestoları 20. gününe girerken, ordu, protestoculara müdahale ederek, özellikle Beyrut’un kuzeyindeki karayolu olmak üzere kapatılan tüm yolları açtı. Bu kararlı müda"/>
  </head>
  <body>
    <article>
      <h1>Lübnan'da kapatılan yolların ordu tarafından açılmasının ardından çok sayıda kişi gözaltına alındı</h1>
      <address>
        <time datetime="2019-11-05T10:45:00+00:00">05 Nov 2019, 10:45</time>
      </address>
      <p>Lübnan’da devlet politikası ve kötüleşen ekonomik koşullara karşı başlatılan halk protestoları 20. gününe girerken, ordu, protestoculara müdahale ederek, özellikle Beyrut’un kuzeyindeki karayolu olmak üzere kapatılan tüm yolları açtı.<br/><br/>Bu kararlı müdahale, Beyrut yakınlarındaki Cal el Dib bölgesinde başlarken, protestocular ve ordu arasında bazı çatışmalar yaşandı.<br/><br/>Lübnan ordusu çok sayıda protestocuyu gözaltına alarak, çadırların yanı sıra platform ve ses ekipmanlarını söküp el koydu.<br/><br/>Birkaç kilometre kuzeyde yer alan Zouk Mikael bölgesinde çatışmalar daha yoğun yaşandı ve çok sayıda kişi gözaltına alındı.<br/><br/>Güney’de yer alan Sidon’da (Sayda) ise ordu yolları açtı, çadırları kaldırdı ve göstericileri dağıttı.<br/><br/>Yerel televizyonlar da askeri kaynaklara dayandırarak aktardığı haberlerde, ordunun, vatandaşlar arasında çıkabilecek çatışmaları önlemek için tüm yolların açılması yönündeki kararı uyguladığını bildirdi.<br/><br/>Öte yandan protestocular, bazı banka şubelerinin hizmet vermesini engellemek için eylemlerini sürdürdü.<br/><br/>Başbakan Saad Hariri'nin istifası sonrasında, parlamentodaki görüşmeler başlamadan önce yeni aday ile ilgili istişareler sürüyor. Ancak siyasi güçler arasında yeni hükümet biçiminin tarafsız veya teknotrat olmasına ilişkin bir fikir ayrılığı var.</p>
    </article>
  </body>
</html>