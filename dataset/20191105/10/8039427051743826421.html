<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947038"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T10:47:09+00:00"/>
    <meta property="og:title" content="చీటింగ్ కేసులో సెలబ్రిటీల ఫిట్‌నెస్ ట్రెయినర్ అరెస్ట్"/>
    <meta property="og:description" content="ADVT"/>
  </head>
  <body>
    <article>
      <h1>చీటింగ్ కేసులో సెలబ్రిటీల ఫిట్‌నెస్ ట్రెయినర్ అరెస్ట్</h1>
      <address>
        <time datetime="2019-11-05T10:47:09+00:00">05 Nov 2019, 10:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> ప్రముఖ ఫిట్‌నెస్ ట్రెయినర్, యూత్ ఫిట్‌నెస్ క్లబ్ ఓనర్ రిజ్వాన్ సయ్యద్‌ను పోలీసులు అరెస్ట్ చేశారు. గత ఆదివారం జరిగిన ఘటన ఆలస్యంగా వెలుగులోకి వచ్చింది. నగరంలో పలు బ్రాంచ్‌లను ప్రారంభించిన సయ్యద్.. వాటిల్లో చాలా వాటిని మూసేశారు. దీంతో ఆయా సెంటర్లలో సభ్యత్వం తీసుకున్న సభ్యులు.. పోలీస్ స్టేషన్ మెట్లెక్కారు. తమకు ముందుస్తు సమాచారం ఇవ్వకుండా జిమ్ సెంటర్లను మూసేశారని.. తమ దగ్గర నుంచి తీసుకున్న డబ్బలు తిరిగి చెల్లించకుండా ఇబ్బందులకు గురి చేస్తున్నారంటూ.. వీపీ రోడ్ పోలీస్ స్టేషన్‌లో ఫిర్యాదు చేశారు. పది వేల నుంచి ఇరవై వేల రూపాయల వరకు వార్షిక సభ్యత్వ రుసుము వసూలు చేశారని ఫిర్యాదులో పేర్కొన్నారు. మొత్తం ఆరు లక్షల రూపాయల వరకు ఆయన దగ్గర నుంచి వస్తాయని తెలిపారు. 50 మందికి పైగా సభ్యులు సంతకాలు చేశారు. దీంతో కేసు నమోదు చేసుకున్న పోలీసులు.. సయ్యద్‌ను గత ఆదివారం రాత్రి అరెస్ట్ చేశారు. నవంబర్ ఆరు వరకు తమ కస్టడీలో ఉంటారని ఇన్ స్పెక్టర్ గులాబ్ రావు తెలిపారు. అయితే ఈ ఆరోపణలను వైఎఫ్‌సీ యాజమాన్యం ఖండిస్తోంది. అందరి ఫోన్లకు మెసేజ్ పంపామని చెబుతోంది.</p>
    </article>
  </body>
</html>