<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42647_Ternopil-shist-DTP-vprodovzh-vikhidnikh-prinesli-smert-kilkom-lyudyam"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T10:22:00+00:00"/>
    <meta property="og:title" content="Тернопіль: шість ДТП впродовж вихідних принесли смерть кільком людям"/>
    <meta property="og:description" content="Шість автопригод з яких дві смертельних трапилося на автодорогах Тернопільщини в перших три дні листопада. У селищі Березовиця 1 листоп"/>
  </head>
  <body>
    <article>
      <h1>Тернопіль: шість ДТП впродовж вихідних принесли смерть кільком людям</h1>
      <address>
        <time datetime="2019-11-05T10:22:00+00:00">05 Nov 2019, 10:22</time>
      </address>
      <p>
        <b>Шість автопригод з яких дві смертельних трапилося на автодорогах Тернопільщини в перших три дні листопада.</b>
      </p>
      <p>У селищі Березовиця 1 листопада близько 18:50 на автодорозі Доманово-Ковель-Чернівці-Тереблече водій автомобіля FIAT збив жінку ромської національності, 1991 року народження. Вона переходила проїжджу частину дороги за межами пішохідного переходу.<br/><br/>В результаті удару пішохід отримала травми несумісні з життям. Жінка померла дорогою до лікарні. За попередньою інформацією, загибла перебігала дорогу з дитиною. На щастя, неповнолітня травм не отримала.<br/><br/>Ще одна автопригода трапилася того дня на Шумщині. Водій автомобіля DAEWOO-NEXIA, виїжджаючи з узбіччя, не надав переваги руху автомобілю ВАЗ, який рухався головною дорогою, і допустив зіткнення.</p>
      <p>В результаті аварії закриту черепно-мозкову травму, забій головного мозку та хребта отримав водій іномарки. в обох кермувальників взяли кров для перевірки на вміст алкоголю.<br/><br/>Другого листопада дорожньо-транспортна пригода з потерпілими зареєстрована в Підволочиському районі.<br/><br/>При виїзді слідчо-оперативної групи стало відомо, що водій автомобіля ВАЗ-21099 зіткнувся з ВАЗ-21010. Останній стояв припаркований на узбіччі проїжджої частини дороги. В результаті удару травми отримала пасажир одного з авто.<br/><br/>У Тернополі на вулиці Бродівській автомобіль SKODA Octavia врізався в електроопору. За попередніми даними, водій іномарки не впорався з керуванням, врізався в стовп, а після цього за інерцією влетів у стіну будинку. В результаті удару водій загинув на місці події, пасажира госпіталізували в реанімаційне відділення.<br/><br/>Два автомобілі не розминулися 3 листопада в Чортківському районі. Кермувальник Toyota Corolla не впорався з керуванням , виїхав на смугу зустрічного руху, де врізався в автомобіль Daewoo Lanos. В результаті удару в реанімаційне відділення потрапив кермувальник Daewoo.<br/><br/>За попередньою інформацією, водій Toyota Corolla на момент зіткнення перебував у стані алкогольного сп`яніння.<br/>Ще два автомобілі третього листопада не розминулися в обласному центрі на вулиці Збаразькій. Там зіткнулися Peugeot та Mazda. Водій автомобіля Mazda не надала переваги в русі Peugeot. Кермувальник останнього, за попередньою інформацією, перебував у стані алкогольного сп`яніння.<br/><br/>Автопригоди внесені в ЄРДР. Триває слідство.</p>
      <p>
        <i>Фото ілюстративне</i>
      </p>
    </article>
  </body>
</html>