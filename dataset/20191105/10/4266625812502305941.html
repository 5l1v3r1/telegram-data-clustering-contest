<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/smm_obsye_zafiksuvala_shcho_cherez_obstril_z_boku_nzfyu_zaznav_poranennya_1683867"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T10:55:00+00:00"/>
    <meta property="og:title" content="СММ ОБСЄ зафіксувала, що через обстріл з боку НЗФ зазнав поранення 16-річний хлопець"/>
    <meta property="og:description" content="Спеціальною моніторинговою місією ОБСЄ зафіксовано поранення зі стрілецької зброї 16-річного хлопця. Подія сталася 21 вересня 2019 року у кав’ярні на вулиці Войкова в населеному пункті Золоте-5 на тимчасово окупованій, і у вересні, і зараз, території."/>
  </head>
  <body>
    <article>
      <h1>СММ ОБСЄ зафіксувала, що через обстріл з боку НЗФ зазнав поранення 16-річний хлопець</h1>
      <address>
        <time datetime="2019-11-05T10:55:00+00:00">05 Nov 2019, 10:55</time>
      </address>
      <p>
        <b>Спеціальною моніторинговою місією ОБСЄ зафіксовано поранення зі стрілецької зброї 16-річного хлопця. Подія сталася 21 вересня 2019 року у кав’ярні на вулиці Войкова в населеному пункті Золоте-5 на тимчасово окупованій, і у вересні, і зараз, території.</b>
      </p>
      <p>Про це повідомляє <a href="https://www.facebook.com/pressjfo.news/photos/a.364697644022858/704462920046327/?type=3&amp;theater">штаб ООС.</a></p>
      <p>«1 листопада команда СММ уточнювала повідомлення про те, що 21 вересня 2019 року хлопець (16 років) отримав поранення внаслідок вогню зі стрілецької зброї у н. п. Золоте-5 (Михайлівка; непідконтрольний урядові, 61 км на північний захід від Луганська). У лікарні в н. п. Первомайськ (непідконтрольний урядові, 58 км на захід від Луганська) медпрацівники повідомили про те, що 21 вересня 2019 року в лікарню доправили хлопця, якому зробили операцію у зв’язку з пораненнями ребер внаслідок вогню зі стрілецької зброї. За словами медпрацівників, у лікарні хлопцю також надано психологічну допомогу. 1 жовтня 2019 року матір (40 років) хлопця та 5 сусідів (віком 55–65 років) повідомили, що хлопець отримав поранення перед кав’ярнею на вулиці Войкова внаслідок вогню зі стрілецької зброї після урочистостей з нагоди Дня села», – йдеться у звіті СММ ОБСЄ за 2 листопада 2019 року</p>
      <p>Командування Об’єднаних сил закликає з метою уникнення небезпеки для життя та здоров’я утримуватися від поїздок на непідконтрольну територію.</p>
      <p><a href="https://zik.ua/news/2019/11/05/nzf_20_raziv_porushyly_tyshu_na_donbasi__strilyaly_iz_zaboronenoi_artylerii_1683761">Нагадаємо</a>, минулої доби, 4 листопада, незаконні збройні формування 20 разів порушили режим припинення вогню на Донбасі.</p>
      <related>
        <h4>читайте також</h4>
        <a href="https://zik.ua/news/2019/10/27/nzf_vid_pochatku_doby_sim_raziv_porushyly_rezhym_tyshi_na_donbasi__oos_1677495"/>
        <a href="https://zik.ua/news/2019/10/25/sytuatsiya_na_donbasi_uprodovzh_doby_nzf_9_raziv_obstrilyuvaly_zsu_troie_biytsiv_1676689"/>
        <a href="https://zik.ua/news/2019/10/23/na_donbasi_za_mynulu_dobu_nzf_zdiysnyly_24_obstrily_odyn_viyskovyy_1674217"/>
        <a href="https://zik.ua/news/2019/10/22/nzf_na_donbasi_obstrilyuvaly_zsu_zi_striletskoi_zbroi_ta_granatometiv_riznyh_1673363"/>
      </related>
    </article>
  </body>
</html>