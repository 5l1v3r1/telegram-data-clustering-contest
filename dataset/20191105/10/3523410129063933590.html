<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638275/%DA%AF%DB%8C%D8%AA%DB%8C%E2%80%8C%D9%BE%D8%B3%D9%86%D8%AF-%D8%A8%D9%87-%D8%AF%D9%86%D8%A8%D8%A7%D9%84-%D8%A7%D9%86%D8%AA%D9%82%D8%A7%D9%85-%D8%A7%D8%B2-%D8%AD%D9%81%D8%A7%D8%B1%DB%8C-%D9%88-%D8%AA%D9%84%D8%A7%D8%B4-%D8%B3%D9%86%E2%80%8C%D8%A7%DB%8C%DA%86-%D8%A8%D8%B1%D8%A7%DB%8C-%D9%81%D8%B1%D8%A7%D8%B1-%D8%A7%D8%B2-%D9%86%D8%A7%DA%A9%D8%A7%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T10:42:00+00:00"/>
    <meta property="og:title" content="گیتی‌پسند به دنبال انتقام از حفاری و تلاش سن‌ایچ برای فرار از ناکامی"/>
    <meta property="og:description" content="تیم فوتسال گیتی‌پسند اصفهان در هفته پانزدهم لیگ برتر فوتسال، به دنبال گرفتن انتقام شکست دیدار رفت خود مقابل حفاری اهواز خواهد بود."/>
  </head>
  <body>
    <article>
      <h1>
        <a href="https://www.bultannews.com/fa/news/638275/%DA%AF%DB%8C%D8%AA%DB%8C%E2%80%8C%D9%BE%D8%B3%D9%86%D8%AF-%D8%A8%D9%87-%D8%AF%D9%86%D8%A8%D8%A7%D9%84-%D8%A7%D9%86%D8%AA%D9%82%D8%A7%D9%85-%D8%A7%D8%B2-%D8%AD%D9%81%D8%A7%D8%B1%DB%8C-%D9%88-%D8%AA%D9%84%D8%A7%D8%B4-%D8%B3%D9%86%E2%80%8C%D8%A7%DB%8C%DA%86-%D8%A8%D8%B1%D8%A7%DB%8C-%D9%81%D8%B1%D8%A7%D8%B1-%D8%A7%D8%B2-%D9%86%D8%A7%DA%A9%D8%A7%D9%85%DB%8C">گیتی‌پسند به دنبال انتقام از حفاری و تلاش سن‌ایچ برای فرار از ناکامی</a>
      </h1>
      <h2>تیم فوتسال گیتی‌پسند اصفهان در هفته پانزدهم لیگ برتر فوتسال، به دنبال گرفتن انتقام شکست دیدار رفت خود مقابل حفاری اهواز خواهد بود.</h2>
      <address><time datetime="2019-11-05T10:42:00+00:00">05 Nov 2019, 10:42</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هفته پانزدهم مسابقات <b>لیگ برتر فوتسال</b> باشگاه‌های کشور، عصر امروز (سه‌شنبه) با شش دیدار آغاز می‌شود. در یکی از مسابقات مس سونگون، صدرنشین لیگ میهمان ستارگان ورامین خواهد بود. پس از انتصاب علیرضا افضل به عنوان سرمربی، مس پیروزی‌های ارزشمندی به دست آورده و حالا با حاشیه امنیتی سه امتیازی، در صدر جدول جای دارد. ستارگان نیز که فرصت صعود به رده‌های بالایی جدول را داشت، هفته گذشته مقابل فرش‌آرا شکست خورد و به رده هفتم جدول سقوط کرد.</p>
      <p>گیتی‌پسند اصفهان هم به مصاف حفاری اهواز می‌رود. شاگردان حمید بی‌غم در دیدار رفت، شکست سنگین 3 بر صفر در اهواز برابر حفاری متحمل شد و علاوه بر تلاش برای پس گرفتن صدر جدول، به دنبال انتقام از حفاری نیز خواهد بود. تیم اهوازی در دو هفته گذشته لیگ برتر، دو پیروزی به دست آورده و حالا به رده هشتم جدول رسیده است.</p>
      <p>سن‌ایچ ساوه برابر فرش‌آرای مشهد صف‌آرایی می‌کند. تیم ساوه‌ای که در نیم‌فصل اول مسابقات، عملکردی فراتر از انتظارات از خود نشان داد، از دو بازی قبلی خود تنها یک امتیاز کسب کرده و همین نتایج سبب سقوط سن‌ایچ به جایگاه پنجم جدول شده است. این تیم در دیدار رفت، فرش‌آرا را در مشهد شکست داد و برتری دوباره برابر این تیم می‌تواند آغاز خوبی برای بازگشت سن‌ایچ به روزهای اوج باشد. فرش‌آرا سه پیروزی و یک تساوی در چهار بازی قبلی خود کسب کرده و همین روند رو به رشد، مشهدی‌ها را به جایگاه سوم رسانده است.</p>
      <p>
        <b>برنامه دیدارهای هفته پانزدهم لیگ برتر فوتسال به شرح زیر است:</b>
      </p>
      <p>
        <b>سه‌شنبه 14 آبان ماه</b>
      </p>
      <p><b>* شهروند ساری - مقاومت البرز</b><br/>داوران: علی حفیظی، مسعود شفیعی، یوسف صادقی و حمید سلیمانی<br/>ناظر: بهمن غفاری</p>
      <p><b>* لبنیات ارژن شیراز - سوهان محمدسیمای قم</b><br/>داوران: حسین وحدتی، مهدی صادقی، عبدالرحیم محمدی و مهدی طاهری<br/>ناظر: علیرضا یگانه</p>
      <p><b>* ستارگان ورامین - مس سونگون</b><br/>داوران: مجید اکبری، میلاد امیری، مجید فراهانی و محمد داودپور<br/>ناظر: جواد فهیمی</p>
      <p><b>* شاهین کرمانشاه - آذرخش بندرعباس</b><br/>داوران: احسان سبزواری، علی احمدی، کمال بایزیدی و رضا کیامنش<br/>ناظر: علی گشانی</p>
      <p><b>* اهورای بهبهان - هایپرشهر شاهین‌شهر</b><br/>داوران: حسین امیری، ولی امجدی، امید سعدی و مهدی حقوقی<br/>ناظر: احمدرضا جباری</p>
      <p><b>* گیتی‌پسند اصفهان - شرکت ملی حفاری اهواز</b><br/>داوران: فرزین صالح، رضا پورشایگان، صادق محمدی و ولی‌الله رضایی<br/>ناظر: هرمز مشفق</p>
      <p>
        <b>چهارشنبه 15 آبان ماه</b>
      </p>
      <p><b>* سن‌ایچ ساوه - فرش‌آرای مشهد</b><br/>داوران: ابراهیم مهرابی‌افشار، هادی ترابی، مصطفی کرد و مجتبی بختیاریان<br/>ناظر: محمد فرجی</p>
    </article>
  </body>
</html>