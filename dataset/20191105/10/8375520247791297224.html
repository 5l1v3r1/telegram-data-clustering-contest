<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zrostut-ne-silno-goncharuk-poradiv-ne-duzhe-ochikuvati-na-pidvishchennya-pensiy--637790.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T10:37:27+00:00"/>
    <meta property="og:title" content="«Зростуть не сильно». Гончарук порадив не дуже очікувати на підвищення пенсій"/>
    <meta property="og:description" content="Кабінет міністрів ухвалив рішення в першу чергу надати допомогу людям, старшим 80 років"/>
  </head>
  <body>
    <article>
      <h1>«Зростуть не сильно». Гончарук порадив не дуже очікувати на підвищення пенсій</h1>
      <address>
        <time datetime="2019-11-05T10:37:27+00:00">05 Nov 2019, 10:37</time>
      </address>
      <h4>Кабінет міністрів ухвалив рішення в першу чергу надати допомогу людям, старшим 80 років</h4>
      <p>У проєкті Державного бюджету на 2020 рік пенсії індексовані. Вони зростуть, але не дуже.</p>
      <p>Про це повідомив прем’єр-міністр України Олексій Гончарук під час презентації журналістам підготовленого до другого читання проєкту Бюджету-2020, який поданий на розгляд Верховної Ради. <a href="https://glavcom.ua/news/uryad-prezentuje-projekt-derzhbyudzhetu-2020-637773.html">Презентація триває</a> у Будинку уряду.</p>
      <p>«Звичайно, пенсії індексовані. Вони зростуть. Зростуть не сильно. На жаль. Ми хотіли б, щоб у нас була можливість їх збільшити у два-три рази, але для цього потрібен дуже серйозний ресурс. Ще раз повторюся, для цього потрібно, щоб економіка зростала значно швидше», - зазначив Гончарук.</p>
      <p>Він також розповів, що Кабінет міністрів ухвалив рішення в першу чергу надати допомогу людям, старшим 80 років.</p>
      <p>«Тобто це люди, які, як правило, самі взагалі не можуть впоратися зі своїми життєвими обставинами, за ким нема кому доглянути... Ми їм вирішили надати допомогу в першу чергу. Звичайно, ми будемо намагатися це робити і для інших категорій, як тільки в нас буде для цього достатній ресурс», - сказав прем’єр.</p>
      <figure>
        <iframe src="https://www.youtube.com/embed/DHZDnpNeIGU" width="580" height="390" data-service="Youtube" scrolling="no"/>
      </figure>
      <p>5 листопада прем’єр-міністр України Олексій <a href="https://glavcom.ua/news/uryad-prezentuje-projekt-derzhbyudzhetu-2020-637773.html">Гончарук і члени уряду презентують</a> журналістам підготовлений до другого читання проєкт Бюджету-2020, який поданий на розгляд Верховної Ради.</p>
      <p>Нагадаємо, 3 листопада на закритому засіданні <a href="https://glavcom.ua/news/kabmin-zatverdiv-projekt-derzhbyudzhetu-na-2020-rik-637395.html">Кабінет міністрів України затвердив проєкт держбюджету</a> на 2020 рік для другого читання у Верховній Раді.</p>
      <p>Також нагадаємо, що у<a href="https://glavcom.ua/news/u-minsocpolitiki-hochut-obmezhiti-viplati-po-narodzhennyu-ditini-637704.html"> Мінсоцполітики хочуть обмежити виплати по народженню дитини</a>.</p>
      <p>Крім того Гончарук заявив, що <a href="https://glavcom.ua/news/zarplati-vchitelyam-pidvishchat-ale-ne-tak-yak-hotilosya-goncharuk--637715.html">значного підвищення заробітних плат вчителям не буде</a>, оскільки для цього потрібно більше економічного зростання. </p>
      <blockquote><b>Читайте також: <br/></b>   •  <b><a href="https://glavcom.ua/news/yakimi-budut-zarplati-i-skilki-groshey-otrimaje-oborona-ta-medicina-osnovni-pokazniki-derzhbyudzhetu-2020-633613.html">Якими будуть зарплати і скільки грошей отримає оборона та медицина. Основні показники держбюджету-2020<br/></a></b>   •  <b><a href="https://glavcom.ua/news/uryad-pereglyanuv-makropokazniki-na-2020-2022-roki-634769.html">Уряд переглянув макропоказники на 2020-2022 роки<br/></a></b>   •  <b><a href="https://glavcom.ua/news/u-kabmini-sprognozuvali-riven-inflyaciji-na-kinec-2020-roku-634318.html">У Кабміні спрогнозували рівень інфляції на кінець 2020 року</a></b></blockquote>
      <related>
        <a href="https://glavcom.ua/news/uryad-prezentuje-projekt-derzhbyudzhetu-2020-637773.html"/>
        <a href="https://glavcom.ua/news/zarplati-vchitelyam-pidvishchat-ale-ne-tak-yak-hotilosya-goncharuk--637715.html"/>
        <a href="https://glavcom.ua/news/u-minsocpolitiki-hochut-obmezhiti-viplati-po-narodzhennyu-ditini-637704.html"/>
      </related>
    </article>
  </body>
</html>