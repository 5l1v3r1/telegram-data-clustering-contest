<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/1981370_slovensky-spevak-sa-stal-otcom-jeho-buduca-manzelka-priviedla-na-svet-dievcatko"/>
    <meta property="og:site_name" content="markíza"/>
    <meta property="article:published_time" content="2019-11-05T10:05:00+00:00"/>
    <meta property="og:title" content="Slovenský spevák sa stal otcom. Jeho budúca manželka priviedla na svet dievčatko"/>
    <meta property="og:description" content="Čerstvým rodičom gratulujeme a želáme hlavne veľa zdravia a nech vám malá robí radosť."/>
  </head>
  <body>
    <article>
      <h1>Slovenský spevák sa stal otcom. Jeho budúca manželka priviedla na svet dievčatko</h1>
      <h2>Čerstvým rodičom gratulujeme a želáme hlavne veľa zdravia a nech vám malá robí radosť.</h2>
      <address><time datetime="2019-11-05T10:05:00+00:00">05 Nov 2019, 10:05</time> by <a rel="author">dg</a></address>
      <p>Rok 2019 sa nepochybne nesie v znamení baby boomu. Vytúženého bábätka sa dočkal aj Dušan "Šorty" Berky so snúbenicou Zuzkou Jurečkovou. Bábätko prišlo na svet v ružinovskej nemocnici. Dievčatku dali meno Terézia.</p>
      <p>„Neuveriteľných pár hodín vyvrcholilo príchodom nového človiečika,“ napísal spevák, raper a rádiový spíker na sociálnej sieti, kde zverejnil aj fotku novorodeniatka. Krásne slová venoval aj svojej milovanej polovičke. „Ďakujem ti za to, že si taká statočná a silná a hlavne za to, že si mi dopriala nájsť zmysel života. A to nie sú len prázdne reči. Pôrod je doteraz najsilnejšia vec, akú som zažil a ten pocit, keď sa mi ocitla v rukách. To pozná len otec,“ napísal. Čerství rodičia volajú svoj poklad „Tete“, odkedy zistili, že sú v radostnom očakávaní.</p>
      <figure>
        <embed-post data-src="https://www.instagram.com/p/B4cQp5QpVqS" data-service="Instagram"/>
      </figure>
      <p>Zdroj: Instagram/sortyx</p>
      <p>Prostredníctvom príbehu na Instagrame sa poďakoval všetkým za krásne správy. „Všetkým úprimne ďakujem za stovky správ. Tete je krásna a zdravá ako jej mamina. Konečne po hodinách v špitáli idem domov a ak vám nebudem odpovedať, je to preto, lebo konečne spím ako taký OTEC,“ dodal.</p>
      <p>Čerstvým rodičom gratulujeme a želáme hlavne veľa zdravia a nech vám malá robí radosť.</p>
      <figure>
        <embed-post data-src="https://www.instagram.com/p/B4UmhieHIfv" data-service="Instagram"/>
      </figure>
      <p>Zdroj: Instagram/zuzi_j</p>
    </article>
  </body>
</html>