<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/sled-8-godini-deloto-za-pochinalata-rodilka-v-shejnovo-zapochva-otnachalo.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T10:04:00+00:00"/>
    <meta property="og:title" content="След 8 години: Делото за починалата родилка в „Шейново” започва отначало"/>
    <meta property="og:description" content="Причината е отвод на съдебния състав"/>
  </head>
  <body>
    <article>
      <h1>След 8 години: Делото за починалата родилка в „Шейново” започва отначало</h1>
      <h2>Причината е отвод на съдебния състав</h2>
      <address><time datetime="2019-11-05T10:04:00+00:00">05 Nov 2019, 10:04</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Делото за починалата родилка Деяна Георгиева в АГ болница „Шейново” се върна на изходна позиция, съобщи майката на жертвата – Людмила Велинова, цитирана от БГНЕС.</p>
      <p>„Делото се върна на изходна позиция благодарение на съдебния заседател Пламен Киров. Целият съдебен състав си подаде отвод заради неговото поведение към председателя съдия Ангелова, както и към мен. Най-вероятно са му платили и той е маша в ръцете на обвиняемите”, заяви Велинова.</p>
      <p>Случаят беше почти на финала. Оставаше да се разпитат още шестима свидетели и вещите лица по експертизата. Към момента показания пред съда са дали 36 свидетели.</p>
      <p>В средата на 2017 г. Софийска градска прокуратура внесе обвинителен акт срещу шестима лекари от две болнични заведения – САГБАЛ „Шейново” и УМБАЛСМ „Н.И. Пирогов”.</p>
      <p>Те са обвинени, че при професионална непредпазливост са причинили смъртта на родилката.</p>
    </article>
  </body>
</html>