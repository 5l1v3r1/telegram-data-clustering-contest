<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b93f80c504fe4aca/cutremur-de-6-1-grade-in-chile-in-timpul-protestelor-de-amploare-din-tara.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T10:59:33+00:00"/>
    <meta property="og:title" content="Cutremur de 6,1 grade în Chile, în timpul protestelor de amploare din țară"/>
    <meta property="og:description" content="Chile a fost cuprins în ultimele zile de proteste de amploare. Sute de mii de oameni au ieșit pe străzi într-un protest uriaș împotriva austerității."/>
  </head>
  <body>
    <article>
      <h1>Cutremur de 6,1 grade în Chile, în timpul protestelor de amploare din țară</h1>
      <address><time datetime="2019-11-05T10:59:33+00:00">05 Nov 2019, 10:59</time> by <a rel="author">Jurnal.md</a></address>
      <p>
        <b>Chile a fost cuprins în ultimele zile de proteste de amploare. Sute de mii de oameni au ieșit pe străzi într-un protest uriaș împotriva austerității.</b>
      </p>
      <p>Un cutremur de 6,1 grade pe Scara Richter a avut loc luni seară și a fost resimțit puternic și în capitala Santiago de Chile, unde străzile erau ocupate de protestatari. Seismul a avut loc la ora 18.53 (23.53 ora României), la o adâncime de 40 de kilometri. Epicentrul a fost la 18 kilometri de Illapel, la 148 de kilometri nord de Valparaisso și la 202 kilometri nord de Santiago de Chile.</p>
      <p>Autoritățile au spus că nu s-au înregistrat victime și nici nu s-au consemnat distrugeri materiale semnificative. În momentul producerii cutremurului, forțele de ordine încercau să disperseze protestatarii care de trei săptămâni sunt zilnic în stradă. În timpul protestelor și-au pierdut viața 20 de persoane.</p>
    </article>
  </body>
</html>