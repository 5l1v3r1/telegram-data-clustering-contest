<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/dejvis-o-igranju-za-bulse-slobodan-sam-agent-narednog-leta/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T10:32:21+00:00"/>
    <meta property="og:title" content="Dejvis o igranju za Bulse: Slobodan sam agent narednog leta…"/>
    <meta property="og:description" content="Košarkaš Los Anđeles Lejkersa Entoni Dejvis nije odbacio mogućnost da u skorije vreme zaigra za tim iz svog rodnog grada – Čikago Bulse. Iako je stigao u Los Anđeles minulog leta i za sada čini sjajan tandem sa Lebronom Džejmsom, Dejvis bi voleo da zaigra za Čikago Bulse u budućnosti, ali pitanje je kada će […]"/>
  </head>
  <body>
    <article>
      <h1>Dejvis o igranju za Bulse: Slobodan sam agent narednog leta…</h1>
      <address><time datetime="2019-11-05T10:32:21+00:00">05 Nov 2019, 10:32</time> by <a rel="author">Nemanja</a></address>
      <p>Košarkaš Los Anđeles Lejkersa Entoni Dejvis nije odbacio mogućnost da u skorije vreme zaigra za tim iz svog rodnog grada – Čikago Bulse.</p>
      <p>Iako je stigao u Los Anđeles minulog leta i za sada čini sjajan tandem sa Lebronom Džejmsom, Dejvis bi voleo da zaigra za Čikago Bulse u budućnosti, ali pitanje je kada će se to tačno dogoditi.</p>
      <p>On je na gostovanju u jednoj srednjoj školi u Čikagu, gde Lejkersi igraju naredne večeri, dobio pitanje učenika hoće li se vratiti u rodni grad i zaigrati za Bulse.</p>
      <p><b>  – Mislim, slobodan sam agent narednog leta…Ali, videćemo –</b> rekao je Dejvis uz osmeh.</p>
      <p>Popularna ,,Obrva“ je takođe nazvao Čikago ,,Mekom košarke“.</p>
      <p><b> – Pravili smo najbolje košarkaše kroz istoriju. Ukoliko zaista pogledate istoriju možete videti sve te momke koji su osvajali prstenje ili koji čak i nisu, a bili su veliki. Mnogi kažu da je Njujork centar košarke, ali nisu ni blizu</b> – rekao je Dejvis.</p>
      <p>Dejvis je ove sezone peti strelac šampionata sa 28.5 poena po meču, a njegovi Lejkersi za sada imaju skor od 5:1 pred gostovanje Bulsima.</p>
    </article>
  </body>
</html>