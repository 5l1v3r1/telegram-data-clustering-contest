<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32944/adobe-photoshop-camera-ios-android-foto-ia"/>
    <meta property="og:site_name" content="DDay.it"/>
    <meta property="article:published_time" content="2019-11-05T10:43:00+00:00"/>
    <meta property="og:title" content="Adobe Photoshop Camera promette foto migliori su iOS e Android con la forza dell'IA"/>
    <meta property="og:description" content="Adobe ha annunciato l'arrivo a breve di Photoshop Camera, una nuova app dedicata a chi vuole esprimere la propria creatività attraverso le foto e la condivisione sui social network. Il tutto, ovviamente, a base di intelligenza artificiale."/>
  </head>
  <body>
    <article>
      <h1>Adobe Photoshop Camera promette foto migliori su iOS e Android con la forza dell'IA</h1>
      <h2>Adobe ha annunciato l'arrivo a breve di Photoshop Camera, una nuova app dedicata a chi vuole esprimere la propria creatività attraverso le foto e la condivisione sui social network. Il tutto, ovviamente, a base di intelligenza artificiale.</h2>
      <address><time datetime="2019-11-05T10:43:00+00:00">05 Nov 2019, 10:43</time> by <a rel="author">Franco Aquini</a></address>
      <p>Giornate di annunci per Adobe, che oltre alle novità della suite Creative Cloud annuncia anche l'arrivo a breve di <b>Photoshop Camera, una nuova app per iOS e Android</b> dedicata a chi ama esprimere la propria creatività attraverso le fotografie e i social network.</p>
      <figure>
        <img src="https://cdn.dday.it/system/uploads/picture/image/58349/content_small_photoshop-camera-1.jpg"/>
      </figure>
      <p>Di nuovo in Photoshop Camera <b>c'è l'immancabile intelligenza artificiale, che Adobe pensa di poter sfruttare in modo migliore grazie all'uso della propria piattaforma Adobe Sensei</b>, ormai arrivata a un ottimo livello di maturità. Attraverso l'uso sapiente del framework proprietario, Adobe vuole portare a un livello più alto l'esperienza di scatto e condivisione delle proprie foto, aggiungendo quella creatività che è impossibile ottenere con i semplici filtri di applicazioni già esistenti.</p>
      <figure>
        <img src="https://cdn.dday.it/system/uploads/picture/image/58350/content_small_photoshop-camera-2.jpg"/>
      </figure>
      <p>Photoshop Camera è in grado di riconoscere istantaneamente il soggetto della foto, <b>proponendo consigli per migliorare lo scatto o applicando direttamente gli aggiustamenti necessari</b>. Mantenendo allo stesso tempo anche lo scatto originale. Oltre alla qualità della foto, l'app permette l'uso di filtro e lenti creati da artisti e influencer noti. Non mancheranno ovviamente anche sfondi e effetti di ogni genere per arricchire e rendere più creativi i propri scatti fotografici.</p>
      <p>Photoshop Camera andrà ad arricchire la già corposa Creative Cloud. Per ora è disponibile come beta pubblica; <b>il debutto della versione finale è atteso</b> <b>per iOS e Android nel corso del 2020</b>.</p>
    </article>
  </body>
</html>