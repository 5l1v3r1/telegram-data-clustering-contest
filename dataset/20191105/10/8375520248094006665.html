<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/stalo-vidomo-naskilki-zroste-zarplata-policeyskih-i-ryatuvalnikiv-nastupnogo-roku-637788.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T10:42:11+00:00"/>
    <meta property="og:title" content="Стало відомо, наскільки зросте зарплата поліцейських і рятувальників наступного року"/>
    <meta property="og:description" content="Проєкт бюджету-2020: підлеглим Авакова підвищать зарплату"/>
  </head>
  <body>
    <article>
      <h1>Стало відомо, наскільки зросте зарплата поліцейських і рятувальників наступного року</h1>
      <address>
        <time datetime="2019-11-05T10:42:11+00:00">05 Nov 2019, 10:42</time>
      </address>
      <h4>Проєкт бюджету-2020: підлеглим Авакова підвищать зарплату</h4>
      <p>В Держбюджеті на 2020 рік передбачено підвищення зарплат працівникам структур Міністерства внутрішніх справ  – працівникам Нацполіції, Нацгвардії, Державної міграційної служби, а також рятувальникам та прикордонникам. Про це сьогодні під час презентації пресі проєкту Бюджету-2020, підготовленого до другого читання і  поданого на розгляд Верховної Ради, <a href="https://glavcom.ua/news/uryad-prezentuje-projekt-derzhbyudzhetu-2020-637773.html?fbclid=IwAR238qG92-T4YZ7Rf__Nq7N92aahLFeDg1u_o-d5O4sRCsLv0zeutgRrhMQ">повідомив</a> заступник міністра внутрішніх справ Антон Геращенко.</p>
      <p>Так, за словами Геращенка, проєкт Держбюджету-2020 передбачає підвищення зарплати працівникам Нацполіції  на 10%, Нацгвардії - на 10%, Держприкордонслужби - на 15%, Держслужби  з надзвичайних ситуацій - на 14%, Державної міграційної служби - на 6%.</p>
      <p>«Ми добиваємося підвищення зарплат, щоб гарні, хороші, професійні люди йшли працювати у структури МВС», - зазначив він.</p>
      <p>Геращенко також зазначив, що проєкт Держбюджету-2020 передбачає збільшення фінансування структур безпеки на 12,4% у порівнянні із показниками бюджету-2019, і становитиме 93 млрд грн.</p>
      <figure>
        <img src="https://glavcom.ua/img/forall/users/81/8166/8325.jpg"/>
        <figcaption>Проєкт Держбюджету на наступний рік</figcaption>
      </figure>
      <p>Нагадаємо, 3 листопада на закритому засіданні Кабінет міністрів України <a href="https://glavcom.ua/news/kabmin-zatverdiv-projekt-derzhbyudzhetu-na-2020-rik-637395.html">затвердив </a>проєкт держбюджету на 2020 рік для другого читання у Верховній Раді.</p>
      <p>Як повідомлялось, заробітна плата за вересень, виплаченої міністру внутрішніх справ Арсену Авакову після утримання податків та зборів, <a href="https://glavcom.ua/news/stalo-vidomo-yaku-zarplatu-v-novomu-uryadi-otrimav-avakov--637457.html">становила </a>27,3 тис. грн. При цьому розмір середньої заробітної плати співробітників апарату міністерства за вересень 2019 року після утримання податків та зборів становив 20,5 тис. грн.</p>
      <related>
        <a href="https://glavcom.ua/news/top-5-vakansiy-zhovtnya-komu-robotodavci-proponuvali-naybilshu-zarplatu-v-ukrajini-637721.html"/>
        <a href="https://glavcom.ua/news/zarplati-vchitelyam-pidvishchat-ale-ne-tak-yak-hotilosya-goncharuk--637715.html"/>
        <a href="https://glavcom.ua/news/goncharuk-anonsuvav-zmenshennya-kilkosti-derzhsluzhbovciv-na-10-637664.html"/>
      </related>
    </article>
  </body>
</html>