<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196300/gennimata-kai-ko-kinal-gia-to-ypertameio"/>
    <meta property="og:site_name" content="CNN.gr"/>
    <meta property="article:published_time" content="2019-11-05T10:59:47+00:00"/>
    <meta property="og:title" content="Γεννηματά και ΚΟ ΚΙΝΑΛ για το Υπερταμείο"/>
    <meta property="og:description" content="Ως « Δούρειο Ίππο » χρησιμοποιεί η κυβέρνηση το Υπερταμείο , προκειμένου να προχωρήσει στην εκποίηση των πλέον προσοδοφόρων και στρατηγικής σημασίας δημοσίων..."/>
  </head>
  <body>
    <article>
      <h1>Γεννηματά και ΚΟ ΚΙΝΑΛ για το Υπερταμείο</h1>
      <h2>Ως «Δούρειο Ίππο» χρησιμοποιεί η κυβέρνηση το Υπερταμείο, προκειμένου να προχωρήσει στην εκποίηση των πλέον προσοδοφόρων και στρατηγικής σημασίας δημοσίων επιχειρήσεων, καταγγέλλει το ΚΙΝΑΛ με επίκαιρη επερώτηση που κατέθεσε στη Βουλή. </h2>
      <figure>
        <img src="https://cdn.cnngreece.gr/media/com_news/users/620/olga-panagiotidou-avatar.jpg"/>
      </figure>
      <p>Όλγα Παναγιωτίδου, CNN Greece 12:59 , 05 November 2019</p>
      <p>Με επικεφαλής τη<a href="https://www.cnn.gr/eidhseis/tag/9926/fofi-gennimata"><b> Φώφη Γεννηματά</b></a>, το ΚΙΝΑΛ <b>κατηγορεί την κυβέρνηση</b> ότι αντί μέχρι σήμερα να ασχοληθεί με την ουσιαστική αντιμετώπιση των προβλημάτων που δημιούργησε η πολιτική του <a href="https://www.cnn.gr/eidhseis/tag/212/syriza"><b>ΣΥΡΙΖΑ</b> </a>με την υποθήκευση της δημόσιας περιουσίας, η μοναδική αλλαγή που έκρινε ως τώρα ως <b>αναγκαία</b> για το θεσμικό πλαίσιο λειτουργίας της ΕΕΣΥΠ Α.Ε. είναι η αύξηση των αμοιβών «των δικών μας παιδιών».</p>
      <p>Το ΚΙΝΑΛ καλεί τον υπουργό Οικονομικών να απαντήσει στα <b>ακόλουθα ερωτήματα</b>:</p>
      <ul>
        <li>Γιατί η κυβέρνηση δεν επαναδιαπραγματευεται τους όρους αξιοποίησης της Δημόσιας Περιουσίας, ώστε να ανατρέψει τις δεσμεύσεις που ανέλαβε ο κ. Τσίπρας για 99 χρόνια, παρότι προεκλογικά επέκρινε τον ΣΥΡΙΖΑ για αυτήν του την επιλογή;</li>
        <li>Γιατί δεν έχει προχωρήσει, τουλάχιστον, ως πρώτο βήμα, στην αλλαγή του τρόπου διορισμού του Εποπτικού Συμβουλίου της ΕΕΣΥΠ ΑΕ, σύμφωνα με την πρόταση νόμου που έχουμε καταθέσει και η οποία ουδέποτε ήρθε στη Βουλή για συζήτηση από την προηγούμενη κοινοβουλευτική πλειοψηφία;</li>
        <li>Γιατί μέχρι σήμερα δεν έχει καταργήσει την απόφαση του κ. Τσακαλώτου και δεν έχει ακυρώσει τα ΦΕΚ2317Β΄/19.6.2018 και ΦΕΚ2320Β΄/19.6.2018, όπως έχουμε προτείνει, προκειμένου να επιστρέψουν στο Δημόσιο τα υπόλοιπα (περίπου 7.000) από τα 10119 ακίνητα που μεταβιβάστηκαν στην ΕΕΣΥΠ και δεν έχει δώσει επίσης στην δημοσιότητα τον κατάλογο που απέκρυψε η κυβέρνηση του ΣΥΡΙΖΑ αρνούμενη να απαντήσει στις επίμονες ερωτήσεις των Βουλευτών μας, αλλά και των Βουλευτών της Ν.Δ;</li>
        <li>Γιατί, αντί να ακολουθήσει αξιοκρατική και διάφανη διαδικασία ορισμού των Διοικήσεων στις Δημόσιες Επιχειρήσεις, με δημόσια – ανοιχτή προκήρυξη και αυστηρά κριτήρια - διαδικασίες αξιολόγησης, συνεχίζει την πρακτική του διορισμού των «δικών μας παιδιών»;</li>
        <li>Γιατί η κυβέρνηση, αντί να σχεδιάσει την αξιοποίηση της αργούσας και ανεκμετάλλευτης Περιουσίας του Δημοσίου, προχωρά μέσα από το Υπερταμείο στην εκποίηση των πλέον προσοδοφόρων και στρατηγικής σημασίας Δημοσίων Επιχειρήσεων, υπονομεύοντας τη μελλοντική τους συμβολή στην αξιοποίηση των φυσικών πόρων και των συγκριτικών πλεονασμάτων της χώρας;</li>
        <li>Γιατί δεν αξιοποιεί η κυβέρνηση τις κοινοβουλευτικές διαδικασίες σε μια ουσιαστική συζήτηση των προτάσεων που έχει καταθέσει μεταξύ άλλων το Κίνημα Αλλαγής, με στόχο να διαμορφωθεί μια ενιαία εθνική στρατηγική για το πώς μέσα από την αξιοποίηση της Δημόσιας Περιουσίας θα διασφαλιστούν πόροι για την ανάπτυξη, ιδίως για δημόσιες επενδύσεις, κοινωνικές υποδομές και δημιουργία νέων θέσεων εργασίας, καθώς και για την ενίσχυση του ασφαλιστικού συστήματος μέσω του Ταμείου Αλληλεγγύης των Γενεών;</li>
      </ul>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196296/tsiaras-gia-allages-ston-poiniko-kodika-tropopoioyme-tis-amfilegomenes-diataxeis">Τσιάρας για αλλαγές στον Ποινικό Κώδικα: Τροποποιούμε τις αμφιλεγόμενες διατάξεις</a>
        </li>
        <li>
          <a href="https://www.cnn.gr/oikonomia/story/196104/sti-voyli-ta-stoixeia-gia-tis-parakoloythiseis-tilefonon-terastia-ayxisi-ton-synakroaseon">Στη Βουλή τα στοιχεία για τις παρακολουθήσεις τηλεφώνων - Τεράστια αύξηση των συνακροάσεων</a>
        </li>
        <li>
          <a href="https://www.cnn.gr/news/politiki/story/196031/nea-dimoskopisi-anoigei-i-psalida-metaxy-nd-kai-syriza-poios-kerdizei-tin-kentroaristera">Νέα δημοσκόπηση: Ανοίγει η «ψαλίδα» μεταξύ ΝΔ και ΣΥΡΙΖΑ - Ποιος «κερδίζει» την Κεντροαριστερά</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/9926/fofi-gennimata">ΦΩΦΗ ΓΕΝΝΗΜΑΤΑ</a>
        </li>
        <li>
          <a href="https://www.cnn.gr/eidhseis/tag/73716/kinal">ΚΙΝΑΛ</a>
        </li>
        <li>
          <a href="https://www.cnn.gr/eidhseis/tag/28160/ypertameio">ΥΠΕΡΤΑΜΕΙΟ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/05/196307/snapshot/2742549.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196259/snapshot/2732587.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196263/snapshot/2463934.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196293/snapshot/2360755.jpg"/>
      </figure>
    </article>
  </body>
</html>