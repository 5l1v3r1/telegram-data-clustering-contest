<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/turistka-otselya-s-bonboni-v-egeysko-more-405912.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T10:21:30+00:00"/>
    <meta property="og:title" content="Туристка оцеля с бонбони в Егейско море"/>
    <meta property="og:description" content="Два дни Кушила от Нова Зеландия бедствала с гумена лодка"/>
  </head>
  <body>
    <article>
      <h1>Туристка оцеля с бонбони в Егейско море</h1>
      <address><time datetime="2019-11-05T10:21:30+00:00">05 Nov 2019, 10:21</time> by <a rel="author">Пламен Вълков</a></address>
      <p>Туристка оцеля след прекарани два дни в открито море в малка гумена лодка, съобщи BBC. Кушила Стейн (45 г.) от Нова Зеландия бе спасена в неделя в Егейско море, северно от о-в Крит.  По време на 37-часовото си премеждие тя имала за ядене единствено бонбони. За да не премръзне, тя се увила с пластмасови пликове.  Опитен моряк, Стейн си сложила червена торба на главата и използвала огледало, за да привлече внимание.  След продължително издирване гръцката брегова охрана я открила на 101 км от Крит. Майка ѝ заяви пред новозеландски медии, че най-вероятно я е спасило обучението за оцеляване в открито море. Кушила Стейн помагала на британец да закарат яхта от Южна Турция до Атина. Но по време на пътешествието решила да се „разтъпче“ с малката лодка до о-в Фолегандрос в петък.На връщане обаче изгубила едното си гребло, а силни ветрове отнесли лодката ѝ далеч от яхтата. </p>
    </article>
  </body>
</html>