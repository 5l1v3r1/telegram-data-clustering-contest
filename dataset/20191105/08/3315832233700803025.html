<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/62e6a712429f38f7/iker-casillas-nu-renunta-spaniolul-a-revenit-la-antrenamentele-lui-porto-dupa-ce-a-suferit-un-infarct-in-mai.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T08:20:06+00:00"/>
    <meta property="og:title" content="Iker Casillas nu renunţă! Spaniolul a revenit la antrenamentele lui Porto după ce a suferit un infarct în mai"/>
    <meta property="og:description" content="Iker Casillas (38 de ani), fostul portar al naţionalei Spaniei şi al celor de la Real Madrid, a anunţat că a revenit la antrenamentele lui FC Porto după infarctul suferit în luna mai."/>
  </head>
  <body>
    <article>
      <h1>Iker Casillas nu renunţă! Spaniolul a revenit la antrenamentele lui Porto după ce a suferit un infarct în mai</h1>
      <address><time datetime="2019-11-05T08:20:06+00:00">05 Nov 2019, 08:20</time> by <a rel="author">Jurnal.md</a></address>
      <p>
        <b>Iker Casillas (38 de ani), fostul portar al naţionalei Spaniei şi al celor de la Real Madrid, a anunţat că a revenit la antrenamentele lui FC Porto după infarctul suferit în luna mai.</b>
      </p>
      <p>Portarul spaniol a postat o poză sugestivă reţelele de socializare, cu ghetele sale de joc, care avea rămăşiţe de iarbă pe ele. "Şase luni şi trei zile în care aţi fost închise în vestiar", a scris Casillas pe Twitter, făcând referire la faptul că nu s-a putut antrena după incidentul suferit în primăvară.</p>
      <p>Potrivit cotidianului spaniol AS, Casillas s-a antrenat singur timp de 20 sau 25 de minute. Chiar dacă în acest moment încă nu se poate antrena normal, alături de colegii săi, portarul născut la Madrid nu a renunţat niciodată la gândul de a reveni pe terenul de fotbal, într-un meci oficial.</p>
      <p>Nu este pentru prima oară când Iker Casillas îşi exprimă dorinţa de a reveni pe teren. În urmă cu ceva timp, spaniolul şi-a încântat fanii când a postat o poză de pe banda de alergare. În acest moment el este în staff-ul lui FC Porto, fiind omul de legătură dintre jucători, antrenori şi conducerea clubului.</p>
      <p>La începutul sezonului, Casillas a fost înregistrat de FC Porto pe lista jucătorilor pentru campionatul intern. 156 de meciuri a jucat spaniolul la FC Porto.</p>
    </article>
  </body>
</html>