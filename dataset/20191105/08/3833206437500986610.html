<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Spas-Gurnevski-Sreshtu-GERB-se-vodi-voina-911219"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T08:00:00+00:00"/>
    <meta property="og:title" content="Спас Гърневски: Срещу ГЕРБ се води война"/>
    <meta property="og:description" content="Повече от две години и половина срещу ГЕРБ се води неистова война да се стигне до предсрочни избори ..."/>
  </head>
  <body>
    <article>
      <h1>Спас Гърневски: Срещу ГЕРБ се води война</h1>
      <address>
        <time datetime="2019-11-05T08:00:00+00:00">05 Nov 2019, 08:00</time>
      </address>
      <p>Повече от две години и половина срещу ГЕРБ се води неистова война да се стигне до предсрочни избори и ГЕРБ да бъде отстранена от власт. Това заяви депутатът от ГЕРБ <a href="https://www.plovdiv24.bg/novini/persons/326.html">Спас Гърневски</a>.</p>
      <p>"Бойкотираха европредседателството, което стартира с 9 митинга в София, спомняте си новата визия, когато всички тръбяха колко силна е БСП и как ще свали ГЕРБ след евроизборите. Следващата дата бяха местните избори, дори се стигна до опит за пълзящ преврат и всичко това не може да не окаже влияние", каза още Гърневски.</p>
      <p>"Като гледам, май само ГЕРБ не е победител на тези избори, a всички други са. Има различни избори в различно политическо време и ситуация. Разликите понякога са много високи, понякога по-малки, в крайна сметка, важна е победата", каза Гърневски. </p>
      <p>"Съвсем нормално е в условията на демокрация да има балотажи, да има оспорвани битки", категоричен е Гърневски.</p>
      <p>"Съвсем естествено, за втори тур се получават местни коалиции, има настроения срещу определени кандидати, това са местни избори", добави той.</p>
      <p>"Самият премиер каза, че предстоят още доста движения. Там, където хората пълзят под летвата на политическия морал, разбира се, че ще има действия", категоричен е Гърневски.</p>
    </article>
  </body>
</html>