<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/05/ritkasagszamba-meno-hirdetes-bukkant-fel-a-magyar-neten"/>
    <meta property="og:site_name" content="infostart"/>
    <meta property="article:published_time" content="2019-11-05T08:08:12+00:00"/>
    <meta property="og:title" content="Ritkaságszámba menő hirdetés bukkant fel a magyar neten"/>
    <meta property="og:description" content="Egy balatonfelvidéki házat hirdetnek a Szent György-hegyen, fizetni azonban nem csak klasszikus pénznemekben lehetséges."/>
  </head>
  <body>
    <article>
      <h1>Ritkaságszámba menő hirdetés bukkant fel a magyar neten</h1>
      <address><time datetime="2019-11-05T08:08:12+00:00">05 Nov 2019, 08:08</time> by <a rel="author">Infostart</a></address>
      <h3>Egy balatonfelvidéki házat hirdetnek a Szent György-hegyen, fizetni azonban nem csak klasszikus pénznemekben lehetséges.</h3>
      <p>Az eladó ház a Szent György-hegy raposkai részén található. A 71-es útról Szigliget és Badacsony között kell Tapolca irányába fordulni, így találunk rá Raposka településre – áll az ingatlanról készült honlapon, ahogyan az is, hogy a két épületrészből, összesen 3 szobából álló ház nagyobb család vagy társaságok számára is ideális.</p>
      <p>Az izgalmas a hirdetésben, hogy</p>
      <blockquote>az eladó bitcoint is elfogad fizetségképpen</blockquote>
      <p>– szúra ki a <a href="https://www.bitcoinbazis.hu/most-par-bitcoinert-balatoni-nyaralot-vehetsz/">bitcoinbazis.hu</a>. A portál számításai szerint a napi aktuális EUR/BTC árfolyamon váltva a 80 ezer eurós vételárat a vevő bitcoinban is utalhatja. Mai árfolyamon váltva ez kevesebb, mint 10 BTC-t jelent.</p>
      <p>A nemzetközi viszonylatban már egyáltalán nem ritka, hogy kriptopénzért cserélnek gazdát házak, teszi hozzá a hírportál.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>