<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134322-nauja-lyderi-atradusi-warriors-iveike-lillardo-vedama-blazers.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-05T08:05:00+00:00"/>
    <meta property="og:title" content="Naują lyderį atradusi „Warriors“ įveikė Lillardo vedamą „Blazers“"/>
    <meta property="og:description" content="Praėjusio sezono NBA Vakarų konferencijos finalo pakartojime Portlando „Trail Blazers“ (3-4) neatsilaikė prieš išretėjusią „Golden State Warriors“ (2-5). Damiano Lillardo vedama „Blazers“ išvykoje 118:127 (32:34, 31:26, 20:27, 35:40) nusileido NBA vicečempionams. „Warriors“ tai buvo pirmoji pergalė naujai pastatytoje „Chase Center“ arenoje. Šiame mače „Warriors“ vertėsi be traumas besigydančių pagrindinių ..."/>
  </head>
  <body>
    <article>
      <h1>Naują lyderį atradusi „Warriors“ įveikė Lillardo vedamą „Blazers“</h1>
      <address>
        <time datetime="2019-11-05T08:05:00+00:00">05 Nov 2019, 08:05</time>
      </address>
      <p>Nuotr.: AFP - Scanpix</p>
      <figure>
        <a href="https://www.basketnews.lt/paveikslelis-205883-any1000x1000.jpg">
          <img src="https://www.basketnews.lt/paveikslelis-205883-any630x500.jpg"/>
        </a>
      </figure>
      <p>Nuotr. AFP - Scanpix</p>
      <p>Praėjusio sezono NBA Vakarų konferencijos finalo pakartojime Portlando „Trail Blazers“ (3-4) neatsilaikė prieš išretėjusią „Golden State Warriors“ (2-5).</p>
      <p>Damiano Lillardo vedama „Blazers“ išvykoje <a href="https://www.basketnews.lt/rungtynes/ziureti/83286-golden-state-warriors-portland-trail-blazers.html"><b>118:127</b> (32:34, 31:26, 20:27, 35:40)</a> nusileido NBA vicečempionams.</p>
      <p>„Warriors“ tai buvo pirmoji pergalė naujai pastatytoje „Chase Center“ arenoje.</p>
      <p>Šiame mače „Warriors“ vertėsi be traumas besigydančių pagrindinių žaidėjų – Stepheno Curry, Klay Thompsono, Draymondo Greeno bei D'Angelo Russello.</p>
      <p>Nepaisant visų netekčių, šeimininkai diktavo rungtynių tempą didžiąją mačo dalį ir nors ketvirtajame kėlinyje Lillardas išvedė svečius į priekį (97:96), tai truko neilgai.</p>
      <p>Erico Paschallo vedami Steve'o Kerro auklėtiniai spurtavo 15:2 (111:99) ir po šio smūgio „Blazers“ atsigauti nebesugebėjo.</p>
      <figure>
        <iframe src="https://www.youtube.com/embed/F8AV5Rk5_ZE" width="630" height="354" data-service="Youtube" scrolling="no"/>
      </figure>
      <p>Karjeros pasirodymą surengęs Paschallas per 40 minučių įmetė 36 taškus (7/13 dvit., 4/6 trit., 10/10) ir atkovojo 13 kamuolių.</p>
      <p>Šių metų naujokų biržoje 41-uoju šaukimu į lygą pakviestas 23-ejų puolėjas tapo tikru atradimu ir vidutiniškai per mačą renka po 17 taškų ir 4,4 kamuolio.</p>
      <figure>
        <iframe src="https://www.youtube.com/embed/5epVnYv2MuE" width="630" height="354" data-service="Youtube" scrolling="no"/>
      </figure>
      <p>Svečiams Lillardas per 37 minutes pelnė 39 taškus (10/13 dvit., 5/13 trit., 4/4 baud.) ir atliko 4 rezultatyvius perdavimus.</p>
      <p>
        <i>„Warriors“: Ericas Paschallas 36 (7/13 dvit., 4/6 trit., 10/10 baud., 13 atk. kam.), Ky Bowmanas 19 (8 rez. perd.), Jordanas Poole'as (8/8 baud.) ir Damionas Lee (8/9 baud.) po 16, Alecas Burksas 13, Willie Cauley-Steinas 10.</i>
      </p>
      <p>
        <i>„Blazers“: Damianas Lillardas 39 (10/13 dvit., 5/13 trit.), Hassanas Whiteside 22 (11 atk. kam.), Anfernee Simonsas ir C.J. McCollumas po 14, Mario Hezonja 11.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/CTT9KSQTA1M" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204838-crop100x150.jpg"/>
      </figure>
      <p><a href="https://www.basketnews.lt/zaidejai/24447-eric-paschall.html">Eric Paschall</a> Taškai: 36 Naudingumas: 39 Atkovoti kamuoliai: 13 Tritaškiai: 67% 4/6</p>
    </article>
  </body>
</html>