<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88708"/>
    <meta property="og:site_name" content="Denník politika"/>
    <meta property="article:published_time" content="2019-11-05T08:35:12+00:00"/>
    <meta property="og:title" content="Lorde odložila vydanie nového albumu, speváčka fanúšikom vysvetlila dôvod"/>
    <meta property="og:description" content="5.11.2019 (Webnoviny.sk) – Novozélandská speváčka Lorde odložila vydanie nového albumu po tom, ako jej zomrel pes. Dvadsaťdvaročná interpretka o tom informovala fanúšikov a fanúšičky prostredníctvom newsletteru. „Žiadam vás o trpezlivosť. Rok 2020 sa blíži a vy zrejme premýšľate, kde je môj nový album. Prišla som o môjho chlapca a potrebujem nejaký čas, aby som sa dala opäť dokopy a dokončila ho pre vás. Už to nebude rovnaká práca, pochopí to každý, kto si prežil stratu. Otvoria sa dvere, cez ktoré prejdete a náhle je všetko iné,“ uviedla speváčka, ktorej pes menom Pearl zomrel v dôsledku zástavy srdca."/>
  </head>
  <body>
    <article>
      <h1>Lorde odložila vydanie nového albumu, speváčka fanúšikom vysvetlila dôvod</h1>
      <address><time datetime="2019-11-05T08:35:12+00:00">05 Nov 2019, 08:35</time> by <a rel="author">Webnoviny</a></address>
      <p>5.11.2019 (Webnoviny.sk) – Novozélandská speváčka Lorde odložila vydanie nového albumu po tom, ako jej zomrel pes. Dvadsaťdvaročná interpretka o tom informovala fanúšikov a fanúšičky prostredníctvom newsletteru. „<i>Žiadam vás o trpezlivosť. Rok 2020 sa blíži a vy zrejme premýšľate, kde je môj nový album. Prišla som o môjho chlapca a potrebujem nejaký čas, aby som sa dala opäť dokopy a dokončila ho pre vás. Už to nebude rovnaká práca, pochopí to každý, kto si prežil stratu. Otvoria sa dvere, cez ktoré prejdete a náhle je všetko iné,</i>“ uviedla speváčka, ktorej pes menom Pearl zomrel v dôsledku zástavy srdca.</p>
      <p>Lorde, vlastným menom Ella Marija Lani Yelich-O’Connor, sa preslávila v októbri 2013, keď sa vo veku 16 rokov a 11 mesiacov stala so skladbou Royals najmladším interpretom, ktorý sa dostal na čelo Billboardu Hot 100 od 14. novembra 1987, keď v ňom triumfovala americká speváčka Tiffany s piesňou I Think We’re Alone Now. Lorde sa stala aj prvým novozélandským hudobníkom, ktorý tento rebríček dobyl ako hlavný interpret.</p>
      <p>Skladba Royals vyšla najprv na jej debutovom EP The Love Club (2013) a neskôr aj na prvom albume Pure Heroine (2013). Táto pieseň jej vyniesla aj dve ceny Grammy. Časopis Time ju v roku 2013 zaradil do zoznamu najvplyvnejších tínedžerov na svete a v nasledujúcom roku sa dostala do zoznamu najvplyvnejších ľudí do 30 rokov podľa magazínu Forbes. V roku 2017 ponúkla druhú štúdiovku Melodrama.</p>
      <p>Informácie pochádzajú z webstránky consequenceofsound.net a archívu agentúry SITA.</p>
      <footer>Zdroj: Webnoviny.sk – <a href="https://www.webnoviny.sk/lorde-odlozila-vydanie-noveho-albumu-spevacka-fanusikom-vysvetlila-dovod/"><u>Lorde odložila vydanie nového albumu, speváčka fanúšikom vysvetlila dôvod</u></a> © SITA Všetky práva vyhradené.</footer>
    </article>
  </body>
</html>