<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/leo-club-s-teresa-raccolti-fondi-per-la-donazione-di-un-cane-guida-ai-non-vedenti.html"/>
    <meta property="og:site_name" content="Tempostretto"/>
    <meta property="article:published_time" content="2019-11-05T08:36:42+00:00"/>
    <meta property="og:title" content="Leo Club S. Teresa, raccolti fondi per la donazione di un cane guida ai non vedenti"/>
    <meta property="og:description" content="L'iniziativa si è tenuta durante l'inaugurazione dell'anno sociale Lions a Scaletta"/>
  </head>
  <body>
    <article>
      <h1>Leo Club S. Teresa, raccolti fondi per la donazione di un cane guida ai non vedenti</h1>
      <address><time datetime="2019-11-05T08:36:42+00:00">05 Nov 2019, 08:36</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>L'iniziativa si è tenuta durante l'inaugurazione dell'anno sociale Lions a Scaletta</i>
      </p>
      <p>S. TERESA – Contestualmente all’<a href="https://www.tempostretto.it/news/scaletta-creare-occupazione-con-i-beni-culturali-i-lions-chiedono-di-fare-rete.html">apertura dell’anno sociale del Lions Club S. Teresa</a>, con un convegno sul tema “Ritorno al futuro: idee e modelli per la valorizzazione dei beni culturali ed ambientali”, si è svolta una raccolta fondi realizzata dai giovani del <b>Leo Club</b>.</p>
      <p>Negli ultimi anni, il distretto Leo 108 YB si è posto un obiettivo: la donazione annuale di un cane guida in favore dei soggetti ipovedenti e non vedenti. Quest’anno, il Leo Club di S. Teresa ha raccolto una cospicua somma da destinare a tale progetto, grazie all’impegno dell’attuale <b>presidente Valeria Scarcella</b> (<i>a sinistra nella foto con Dario Sparacino e Angela Triolo</i>), dei soci e di quanti hanno sostenuto l’iniziativa, sposando in maniera decisa l’obiettivo del service. </p>
      <p>L’addestramento dei cani guida avviene nel centro di Limbiate, in provincia di Monza, che ogni anno regala ai soggetti meno fortunati la possibilità di “tornare a vedere” attraverso questi fondamentali animali da assistenza. In Italia, ancora oggi, <b>la lista d’attesa è molto lunga</b>. Tuttavia, il contributo dei giovani Leo servirà a raggiungere un risultato concreto e tangibile.</p>
    </article>
  </body>
</html>