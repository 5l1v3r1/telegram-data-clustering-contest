<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42649_U-Rivnomu-pidpalili-restoran-LION--FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T08:21:00+00:00"/>
    <meta property="og:title" content="У Рівному підпалили ресторан «LION» ? (ФОТО)"/>
    <meta property="og:description" content="5 листопада о 02:35 в м.Рівне по вул.Соборна 11б виникла пожежа в ресторані «LION» (будівля двохповерхова, цегляна, крита металочерепицею,"/>
  </head>
  <body>
    <article>
      <h1>У Рівному підпалили ресторан «LION» ? (ФОТО)</h1>
      <address>
        <time datetime="2019-11-05T08:21:00+00:00">05 Nov 2019, 08:21</time>
      </address>
      <p>
        <b>5 листопада о 02:35 в м.Рівне по вул.Соборна 11б виникла пожежа в ресторані «LION» (будівля двохповерхова, цегляна, крита металочерепицею, розміром 19х15м). На місце події було направлено чергові пожежно-рятувальні відділення Головного управління ДСНС України у Рівненській області.</b>
      </p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/76211542_2954004937962776_1625943458554314752_o.jpg"/>
      </figure>
      <p>Прибувши за вказаною адресою бійці ДСНС встановили, що вогнем охоплено частину даху. Все свідчило про пізнє виявлення та повідомлення про пожежу. Була загроза поширення полум`я у середину ресторану по інших приміщеннях. На гасіння рятувальники подали з різних сторін водяні стволи. О 03:15 пожежу вдалося локалізувати, а о 05:20 повністю ліквідувати.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/74296826_2954005247962745_1271780034419359744_o.jpg"/>
      </figure>
      <p>Внаслідок пожежі вогнем знищено покрівлю на площі 100 м.кв. та пошкоджено перекриття на площі 50 м.кв.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/75258643_2954005344629402_1398500424557789184_o.jpg"/>
      </figure>
      <p>Після ліквідації пожежі від працівників швидкої медичної допомоги рятувальники отримали інформацію, що під час самостійного гасіння пожежі, ще до прибуття підрозділів ДСНС отримав опіки обличчя, верхніх кінцівок І-ІІ ступенів та був госпіталізований в Рівненську обласну клінічнулікарню охоронець ресторану «LION » 1970 року народження. Він перебуває під наглядом лікарів.</p>
      <p>Від ГУ ДСНС було залучено 5 одиниць спецтехніки, 32 чоловіки особового складу вогнеборців та оперативна група Головного управління.</p>
      <p>Наразі причина пожежі та розмір збитків встановлюються.</p>
      <p>Про це повідомили у ГУ ДСНС України у Рівненській  області</p>
      <figure>
        <iframe src="https://www.youtube.com/embed/hq3ZzZbFKVI" width="560" height="315" data-service="Youtube" scrolling="no"/>
      </figure>
    </article>
  </body>
</html>