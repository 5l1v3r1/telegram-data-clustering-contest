<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/lesta-passant-el-tn-vespre-i-el-tot-es-mou-fan-uns-dels-millors-resultats-de-la-temporada-un-dilluns-que-tv3-lidera-comodament-amb-un-16-9-de-quota/nota-de-premsa/2960971/"/>
    <meta property="og:site_name" content="CCMA"/>
    <meta property="article:published_time" content="2019-11-05T08:51:51+00:00"/>
    <meta property="og:title" content="L'&quot;Està passant&quot;, el &quot;TN vespre&quot; i el &quot;Tot es mou&quot; fan uns dels millors resultats de la temporada, un dilluns que TV3 lidera còmodament, amb un 16,9% de quota"/>
    <meta property="og:description" content="TV3 va liderar l'audiència d'ahir, amb una quota del 16,9%, a gairebé 5 punts de la segona classificada. Cinc dels set programes més vistos van ser de la cadena, amb excel·lent resultat del &quot;TN vespre&quot;, l'&quot;Està passant&quot; i el &quot;Tot es mou&quot;"/>
  </head>
  <body>
    <article>
      <h1>L'"Està passant", el "TN vespre" i el "Tot es mou" fan uns dels millors resultats de la temporada, un dilluns que TV3 lidera còmodament, amb un 16,9% de quota</h1>
      <h2>TV3 va liderar l'audiència d'ahir, amb una quota del 16,9%, a gairebé 5 punts de la segona classificada. Cinc dels set programes més vistos van ser de la cadena, amb excel·lent resultat del "TN vespre", l'"Està passant" i el "Tot es mou"</h2>
      <address><time datetime="2019-11-05T08:51:51+00:00">05 Nov 2019, 08:51</time> by <a rel="author">CCMA</a></address>
      <p>Ahir, TV3 va tornar a ser la cadena més vista a Catalunya, amb una quota del 16,9%, a 4,8 punts de la segona classificada. Cinc dels set espais més vistos del rànquing van ser de la cadena, amb el "<a href="http://www.ccma.cat/tv3/telenoticies/tn-vespre/">TN vespre</a>", que condueix Toni Cruanyes, en primer lloc, amb 910.000 espectadors i un 34% de quota, un dels millors resultats de la temporada.</p>
      <p>L'<a href="https://www.ccma.cat/tv3/esta-passant/">"Està passant"</a>, el programa d'humor del vespre que condueix Toni Soler, amb 520.000 espectadors i un 24,1% de quota, va ser el segon del rànquing, i el quart més  vist de la temporada. El quart lloc va ser per al <a href="http://www.ccma.cat/tv3/telenoticies/tn-migdia/">"TN migdia"</a>, amb Raquel Sans i Carles Prats, amb una quota del 24,9% i 399.000 espectadors.</p>
      <p>També, en el rànquing dels més vistos, el <a href="https://www.ccma.cat/tv3/telenoticies/tn-comarques/">"TN comarques"</a>, que condueix Núria Solé, amb 345.000 espectadors i un 24,9% de quota, va ser sisè. Tot seguit es va col·locar <a href="https://www.ccma.cat/tv3/el-suplent/">"El suplent"</a> amb Carme Ruscalleda, amb una quota del 12,1% i 329.000 espectadors.</p>
      <p>I el <a href="https://www.ccma.cat/tv3/tot-es-mou/">"Tot es mou"</a>, que presenten Helena Garcia Melero i Lluís Marquina, va fer el tercer millor resultat de la temporada, amb una quota del 17,4% i 249.000 espectadors, i va ser el tretzè programa més vist del dia.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>