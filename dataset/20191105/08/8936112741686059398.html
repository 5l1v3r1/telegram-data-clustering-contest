<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/spal-sampdoria-arkadiusz-reca-z-najwyzsza-nota,982987.html"/>
    <meta property="og:site_name" content="TVN24"/>
    <meta property="article:published_time" content="2019-11-05T08:34:00+00:00"/>
    <meta property="og:title" content="Włosi chwalą Recę. Najlepszy w zespole"/>
    <meta property="og:description" content="To mógł być polski mecz w lidze włoskiej. Mógł, ale z pięciu Biało-Czerwonych zagrał tylko jeden - Arkadiusz Reca. Zawodnik SPAL był najlepszy w zespole w przegranym 0:1 starciu z Sampdorią."/>
  </head>
  <body>
    <article>
      <h1>Włosi chwalą Recę. Najlepszy w zespole</h1>
      <address>
        <time datetime="2019-11-05T08:34:00+00:00">05 Nov 2019, 08:34</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/27c3bc41-a5d7-4540-acbc-f53161d51534.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/20ba07c1-dd36-4515-a33c-6e544dabe79f-480p.mp4"/>
          <figcaption>AC Milan - SPAL</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/b5623b5e-5b36-4854-bc82-6d33b9daf3ed-480p.mp4"/>
          <figcaption>Reca: nie wyglądało to najlepiej</figcaption>
        </figure>
        <figcaption>Reca coraz lepiej spisuje się w SPAL Foto: gettyimages.com | Video: Getty Images</figcaption>
      </slideshow>
      <h3>To mógł być polski mecz w lidze włoskiej. Mógł, ale z pięciu Biało-Czerwonych zagrał tylko jeden - Arkadiusz Reca. Zawodnik SPAL był najlepszy w zespole w przegranym 0:1 starciu z Sampdorią.</h3>
      <p>Poniedziałkowy mecz zamykający 11. kolejkę Serie A był starciem dwóch najgorszych drużyn ligi. Z pięciu Polaków od początku na murawie pojawił się tylko Reca. Pozostali Biało-Czerwoni (Bartosz Salamon i Thiago Cionek w SPAL oraz Bartosz Bereszyński w Sampdorii) przesiedzieli całe spotkanie na ławce rezerwowych, a Karol Linetty (Sampdoria) z powodu kontuzji mięśnia przywodziciela kolejny raz nie znalazł się w meczowej kadrze.</p>
      <h3>"Nieuchwytny"</h3>
      <p>Nasz jedynak należał do najlepszych na boisku, szczególnie w pierwszej połowie. Reprezentant Polski napędzał lewą stroną ataki SPAL, z łatwością mijał przeciwników, zwłaszcza Fabio Depaoliego, dobrze dośrodkowywał i sam był blisko premierowej bramki w Serie A. Jego strzał zatrzymał jednak bramkarz Sampdorii Emil Audero. 24-latek miał szansę na gola z dobitki, ale i ta była nieskuteczna.</p>
      <p> </p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/fd68f031-9c6e-4eca-9ed4-8ed465cc5f78.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Reca podczas meczu z Sampdorią<cite>Źródło: gettyimages.com</cite></figcaption>
      </figure>
      <p>To wystarczyło, by dziennikarze "La Gazzetta dello Sport" przyznali mu tytuł "Il Migliore", czyli najlepszego piłkarza SPAL. Polak otrzymał najwyższą notę - "6,5" w dziesięciostopniowej skali. Tak samo zostało ocenionych pięciu graczy Sampdorii.</p>
      <p>"Czasami wydawał się nieuchwytny dla rywali, zapytajcie o to Depaoliego. Najpierw lider, potem słabiej" - napisali dziennikarze najważniejszej włoskiej sportowej gazety w adnotacji przy nazwisku piłkarza powołanego w poniedziałek przez Jerzego Brzęczka na listopadowe mecze kadry z Izraelem i Słowenią.</p>
      <p> </p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/45502474-ec99-4f7d-aedf-29f731fe766f.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Reca był najlepszy w SPAL<cite>Źródło: gazzetta.it</cite></figcaption>
      </figure>
      <p>Jego drużyna zeszła jednak z boiska pokonana. Przesądził o tym gol w doliczonym czasie gry, a strzelił go głową Gianluca Caprari. Włoski napastnik zaledwie kilkanaście sekund wcześniej wszedł na boisko.</p>
      <p>Dzięki wygranej drużyna z Genui opuściła ostatnie miejsce w tabeli na rzecz SPAL. Drużyna Claudio Ranieriego i tak ciągle znajduje się w strefie spadkowej. <br/><br/><b>Wyniki meczów 11. kolejki:</b><br/><b>sobota</b><br/>AS Roma - Napoli 1:1<br/>Bologna - Inter Mediolan 1:2<br/>Torino - Juventus 0:1<b><br/>niedziela</b><br/>AC Milan - Lazio Rzym 1:2<br/>Atalanta Bergamo - Cagliari 0:2<br/>Genoa - Udinese 1:3<br/>Verona - Brescia 2:1<br/>Lecce - Sassuolo 2:2<br/>Fiorentina - Parma 1:1<br/><b>poniedziałek</b><br/>SPAL Ferrara - Sampdoria 0:1</p>
      <p>Autor: lukl / Źródło: eurosport.pl</p>
    </article>
  </body>
</html>