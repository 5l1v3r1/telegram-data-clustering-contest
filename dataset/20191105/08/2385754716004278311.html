<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595748/kerdise-kai-ksefyge-apo-ton-pato-tis-vathmologias-i-sampntoria"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T08:30:00+00:00"/>
    <meta property="og:title" content="Κέρδισε και ξέφυγε από τον πάτο της βαθμολογίας η Σαμπντόρια"/>
    <meta property="og:description" content="Με γκολ του Καπράρι στο 91’, η Σαμπντόρια απέδρασε με το διπλό (0-1) από την έδρα της Σπαλ και ξεκόλλησε από την τελευταία θέση της βαθμολογίας.   ..."/>
  </head>
  <body>
    <article>
      <h1>Κέρδισε και ξέφυγε από τον πάτο της βαθμολογίας η Σαμπντόρια</h1>
      <address><time datetime="2019-11-05T08:30:00+00:00">05 Nov 2019, 08:30</time> by <a rel="author">Sigmalive.Sports</a></address>
      <p>Με γκολ του Καπράρι στο 91’, η Σαμπντόρια απέδρασε με το διπλό (0-1) από την έδρα της Σπαλ και ξεκόλλησε από την τελευταία θέση της βαθμολογίας.<br/> <br/>Πολύτιμη ανάσα για τη Σαμπντόρια, η οποία έφυγε με τους 3 βαθμούς από το «σπίτι» της Σπαλ (0-1) χάρη σε τέρμα του Καπράρι στο 91’.<br/> <br/>Έτσι, οι Γενοβέζοι επανήλθαν στα τρίποντα μετά από 6 αγωνιστικές και ξέφυγαν από την τελευταία θέση της βαθμολογίας.<br/> <br/>Από την άλλη, η ομάδα του Σέμπλιτσι συμπλήρωσε 4 ματς δίχως νίκη (0-1-3) και υποχώρησε σε θέση ουραγού.<br/> <br/>Σε μια κακή ποιοτικά αναμέτρηση, οι γηπεδούχοι ξεκίνησαν πιο δυνατά και είχαν δύο καλές στιγμές στο 19’ με τον Στρεφέτσα και στο 24’ με τον Ρέκα.<br/> <br/>Από ‘κει και πέρα, η Σαμπντόρια ισορρόπησε και «κέρδισε» μέτρα στο γήπεδο, ωστόσο δυσκολευόταν να φτιάξει μεγάλες ευκαιρίες.<br/>Οι καλύτερες φάσεις της ομάδας του Ρανιέρι ήρθαν στο δεύτερο μέρος, με τον Έκνταλ στο 69’ και τον Μπονατσόλι στο 85’.<br/> <br/>Η λύτρωση για τους Γενοβέζους ήρθε στο 91’, με τους φιλοξενούμενους να παίζουν… βόλεϊ στην αντίπαλη περιοχή και τον Καπράρι -που μπήκε ως αλλαγή στο 90'- να στέλνει την μπάλα στα δίχτυα με κεφαλιά για το 0-1.<br/> <br/>Τρία λεπτά αργότερα, η Σπαλ άγγιξε το 1-1, αλλά ο τερματοφύλακας Αουντέρο έδιωξε την κεφαλιά του Πετάνια.</p>
    </article>
  </body>
</html>