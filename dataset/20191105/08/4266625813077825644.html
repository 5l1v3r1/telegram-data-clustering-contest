<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/zelenskyy_zatverdyv_sklad_delegatsii_ukrainy_dlya_uchasti_v_konferentsii_1683793"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T08:51:00+00:00"/>
    <meta property="og:title" content="Зеленський затвердив склад делегації України для участі в конференції ЮНЕСКО"/>
    <meta property="og:description" content="Президент України Володимир Зеленський затвердив склад делегації України для участі в роботі 40-ї сесії Генеральної конференції ЮНЕСКО."/>
  </head>
  <body>
    <article>
      <h1>Зеленський затвердив склад делегації України для участі в конференції ЮНЕСКО</h1>
      <address>
        <time datetime="2019-11-05T08:51:00+00:00">05 Nov 2019, 08:51</time>
      </address>
      <p>
        <b>Президент України Володимир Зеленський затвердив склад делегації України для участі в роботі 40-ї сесії Генеральної конференції ЮНЕСКО.</b>
      </p>
      <p>Відповідне <a href="https://www.president.gov.ua/documents/3592019-rp-30177">розпорядження №359/2019-рп</a> опубліковано на сайті глави держави.</p>
      <p>«Утворити делегацію України для участі в роботі 40-ї сесії Генеральної конференції ЮНЕСКО (12 – 27 листопада 2019 року, м.Париж, Французька Республіка) у такому складі», – йдеться у документі.</p>
      <p>Зокрема, до складу делегації увійшли:</p>
      <ul>
        <li>КИСЛИЦЯ Сергій Олегович – заступник Міністра закордонних справ України, голова Національної комісії України у справах ЮНЕСКО, глава делегації</li>
        <li>ШАМШУР Олег Владиславович – Надзвичайний і Повноважний Посол України у Французькій Республіці, Постійний Представник України при ЮНЕСКО, заступник глави делегації</li>
        <li>ЗАГОРОДНІЙ Анатолій Глібович – віце-президент Національної академії наук України, академік Національної академії наук України, член делегації (за згодою)</li>
        <li>КОСТЮК Юрій Юрійович – Заступник Керівника Офісу Президента України, член делегації</li>
        <li>ШАКУРО Наталія Євгенівна –начальник відділу (Секретаріату) Національної комісії України у справах ЮНЕСКО Департаменту міжнародних організацій Міністерства закордонних справ України, член делегації</li>
        <li>ГРИЦЕНКО Володимир Ілліч – директор Міжнародного науково-навчального центру інформаційних технологій і систем НАН України та МОН України, член-кореспондент НАН України, заступник члена делегації (за згодою)</li>
        <li>СМИРНОВ Олександр Олегович – керівник експертної групи з питань аналітики, фінансування та міжнародних зв’язків Директорату вищої освіти і освіти дорослих Міністерства освіти і науки України, заступник члена делегації</li>
        <li>ЧЕРІНЬКО Павло Миколайович – заступник голови Національного комітету України з програми ЮНЕСКО «Людина і біосфера», заступник члена делегації (за згодою)</li>
        <li>ЩИПЦОВ Олександр Анатолійович – директор державної установи «Науковий гідрофізичний центр Національної академії наук України», заступник члена делегації (за згодою).</li>
      </ul>
      <p>Також Президент доручив Міністерству закордонних справ України затвердити вказівки делегації України для участі в роботі 40-ї сесії Генеральної конференції ЮНЕСКО.</p>
      <p>Крім того, Зеленський дозволив главі делегації вносити у разі потреби зміни до персонального складу делегації та залучати експертів для забезпечення роботи делегації.</p>
      <p>Нагадаємо, Президент України Володимир Зеленський попросив першого заступника голови Верховної Ради Руслана Стефанчука терміново <a href="https://zik.ua/news/2019/11/05/zelenskyy_terminovo_sklykaie_naradu_deputativ_z_pidgotovky_zakonu_pro_1683757">зібрати чергову нараду депутатів</a> з підготовки закону про народовладдя.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/04/pryznacheno_pershogo_zastupnyka_postpreda_prezydenta_v_krymu_1683331"/>
        <a href="https://zik.ua/news/2019/11/04/zelenskyy_pid_chas_spilnogo_bryfingu_bezsoromno_zbrehav_genseku_nato__1683311"/>
        <a href="https://zik.ua/news/2019/11/04/zelenskyy_zminyv_nachalnyka_sbu_na_cherkashchyni_1683281"/>
        <a href="https://zik.ua/news/2019/11/04/zelenskyy_pryznachyv_novogo_golovu_cherkaskoi_oda_1683271"/>
      </related>
    </article>
  </body>
</html>