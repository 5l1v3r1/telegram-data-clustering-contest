<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/games/cholovika-zvilnili-pislya-gri-v-death-stranding-do-relizu-50051626.html"/>
    <meta property="og:site_name" content="НВ"/>
    <meta property="article:published_time" content="2019-11-05T08:02:00+00:00"/>
    <meta property="og:title" content="Догрався до звільнення. Росіянин пограв в нову гру від легендарного дизайнера ще до релізу"/>
    <meta property="og:description" content="У Росії співробітник популярної торгової мережі зіграв в комп’ютерну гру за кілька днів до старту продажів і заробив компанії штраф на мільйон рублів."/>
  </head>
  <body>
    <article>
      <h1>Догрався до звільнення. Росіянин пограв в нову гру від легендарного дизайнера ще до релізу</h1>
      <h2>У Росії співробітник популярної торгової мережі зіграв в комп’ютерну гру за кілька днів до старту продажів і заробив компанії штраф на мільйон рублів.</h2>
      <address><time datetime="2019-11-05T08:02:00+00:00">05 Nov 2019, 08:02</time> by <a rel="author">Антон Ходоренко</a></address>
      <p>Чоловік зацікавився однією з найбільш очікуваних ігор року — Death Stranding для PlayStation 4 від легендарного дизайнера Хідео Кодзіма, <a href="https://twitter.com/weareildar/status/1190170837669830661">відзначається</a> в листуванні співробітників М-відео.</p>
      <p>«Встановлено факт активації гри Death Stranding. Тобто людина винесла гру з магазину і грала в неї вдома зі свого аккаунта», — наголошується в повідомленні. Саме за даними аккаунта чоловіка і викрили.</p>
      <p>Відзначається, що компанія зазнала збитків в розмірі 1 млн рублів ($ 15 800) і репутаційні втрати, а комірника, який виніс гру, буде звільнено. Директорів всіх магазинів мережі попросили сховати копії Death Stranding від працівників «принаймні до 8 листопада».</p>
      <p>Відзначимо, відеогра Death Stranding вийде 8 листопада на PlayStation 4, а влітку 2020 року з’явиться на ПК. Це комп’ютерна гра в жанрі action з відкритим світом, що розробляється студією Kojima Productions. Це перша гра за авторством Хідео Кодзіма після його відходу з Konami.</p>
      <p>Гравець управляє персонажем на ім'я Сем Портер-Бріджес в світі близького майбутнього, зміненому якимось явищем під назвою Death Stranding: в результаті вибухів і вторгнення потойбічних потвор людству загрожує вимирання.</p>
      <hr/>
    </article>
  </body>
</html>