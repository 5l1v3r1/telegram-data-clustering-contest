<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545024.html/%D8%AE%D8%A7%D9%86%D9%87-%D8%AA%DA%A9%D8%A7%D9%86%DB%8C-%D8%AF%D8%B1-%D8%AA%DB%8C%D9%85-%D8%B4%D8%A7%D9%87%DB%8C%D9%86-%D8%A8%D9%88%D8%B4%D9%87%D8%B1-%D8%A2%D8%BA%D8%A7%D8%B2-%D8%B4%D8%AF--%D8%AA%D9%84%D8%A7%D8%B4-%D8%A8%D8%B1%D8%A7%DB%8C-%DA%A9%D8%B3%D8%A8-%D8%A7%D9%85%D8%AA%DB%8C%D8%A7%D8%B2-%D9%88-%D8%AE%D8%B1%D9%88%D8%AC-%D8%A7%D8%B2-%D8%A8%D8%AD%D8%B1%D8%A7%D9%86-%D9%84%DB%8C%DA%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T08:48:00+00:00"/>
    <meta property="og:title" content="خانه تکانی در تیم شاهین بوشهر آغاز شد/ تلاش برای کسب امتیاز و خروج از بحران لیگ"/>
    <meta property="og:description" content="خانه تکانی از تغییر مربی و انتخاب بازیکن در تیم شاهین شهرداری بوشهر آغاز شد تا بتواند در بازی جدید این هفته خود با برد خانگی از بحران لیگ عبور کند."/>
  </head>
  <body>
    <article>
      <h1>خانه تکانی در تیم شاهین بوشهر آغاز شد/ تلاش برای کسب امتیاز و خروج از بحران لیگ</h1>
      <address>
        <time datetime="2019-11-05T08:48:00+00:00">05 Nov 2019, 08:48</time>
      </address>
      <p>خانه تکانی از تغییر مربی و انتخاب بازیکن در تیم شاهین شهرداری بوشهر آغاز شد تا بتواند در بازی جدید این هفته خود با برد خانگی از بحران لیگ عبور کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="https://sepas.ir/1398/08/14/%d8%ae%d8%a7%d9%86%d9%87-%d8%aa%da%a9%d8%a7%d9%86%db%8c-%d8%af%d8%b1-%d8%aa%db%8c%d9%85-%d8%b4%d8%a7%d9%87%db%8c%d9%86-%d8%a8%d9%88%d8%b4%d9%87%d8%b1-%d8%a2%d8%ba%d8%a7%d8%b2-%d8%b4%d8%af-%d8%aa/">سپاس</a>؛ تیم فوتبال شاهین بوشهر که با اسپانسری شهرداری بندر بوشهر حمایت می شود در ۹ بازی گذشته یک بازی مساوی و ۸ بازی باخت داشته که همچنان در کف جدول رده بندی دست و پا می زند.</p>
      <p>در بازی های گذشته لیدرها و تماشاگران و حامیان اصلی و چندین ساله این تیم با شعارهایی در ورزشگاه علیه مسئولین استانی و مجموعه شهرداری خواستار رسیدگی به شرایط فعلی باشگاه شدند که در این بین نماینده مجلس، استاندار و هواداران طی جلسه ای درخواست تغییر سرمربی داشتند.</p>
      <p>در روزهای گذشته خبری در خصوص انتخاب میشو کریستیچوویچ فضای مجازی استان بوشهر را پر کرد و همه هواداران در انتظار تصمیم و نتیجه اصلی برای کسب امتیاز و بقا در لیگ برتر هستند.</p>
      <p>همه هواداران و حامیان اصلی تیم شاهین بوشهر در انتظار هستند تا با تصمیماتی که روزانه در فضای مجازی خبری از آنها منتشر می شود روز جمعه یک برد خانگی مقابل تیم گل‌گهر سیرجان در ورزشگاه شهید مهدوی بوشهر حاصل و از بحران سقوط به لیگ یک جلوگیری شود.</p>
      <p>سعید مسیگر مدیرعامل باشگاه شاهین شهرداری بوشهر روز گذشته در جمع خبرنگاران با اشاره به انتخاب مربی جدید برای تیم، اظهار کرد: میشو کریستیچوویچ مربی کرواتی برای تیم شاهین در نظر گرفته شده است که براساس رای هیات مدیره باشگاه قرارداد لحاظ خواهد شد.</p>
      <p>وی عنوان کرد: بازیکنان تیم شاهین در مصافت های تک به تک دارای ضعف های بدنی هستند که باید تقویت شود و برای ماندگاری در لیگ برتر باید همه راهکارهای لازم لحاظ شود و اشتباه قبلی در انتخاب بازیکن تکرار نمی شود.</p>
      <p>مسیگر با اشاره به جذب بازیکن تاکید کرد: دعوت از خالد شفیعی و آرمان شریفی در تیم شاهین مورد توجه است و محمد قاضی نیز در حال برنامه ریزی است.</p>
      <p>انتهای پیام/</p>
      <p> </p>
    </article>
  </body>
</html>