<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/mesto-koupi-druhou-polovinu-technologickeho-parku-za-559-milionu-20191105.html"/>
    <meta property="og:site_name" content="Deník.cz"/>
    <meta property="article:published_time" content="2019-11-05T08:50:00+00:00"/>
    <meta property="og:title" content="Brno odkoupí většinu Technologického parku. Půl miliardy zaplatí z rezerv"/>
    <meta property="og:description" content="Brno koupí akcie Technologického parku od firmy P&amp;O za 559 milionů korun. Město se tak stane téměř stoprocenntím vlastníkem společnosti, už nyní mu patří polovina parku. Zastupitelé o tom rozhodli v úterý."/>
  </head>
  <body>
    <article>
      <h1>Brno odkoupí většinu Technologického parku. Půl miliardy zaplatí z rezerv</h1>
      <address><time datetime="2019-11-05T08:50:00+00:00">05 Nov 2019, 08:50</time> by <a rel="author">Pavla Hloušková</a></address>
      <p>Částka, kterou Brno zaplatí, vychází z nabídky, kterou už dříve dostal Jihomoravský kraj. „Při jednání o ceně jsme vycházeli ze znaleckého posudku, který si nechal zpracovat už kraj. Podle něj je cena akcií vyšší než částka, kterou za ně zaplatíme,“ vysvětlila brněnská primátorka Markéta Vaňková.</p>
      <p>S nákupem souhlasili i opoziční zastupitelé. „Vzhledem k dodržení ceny vyjednaná krajem a zapracování, byť trochu pozměněného, požadavku na neprodej strategického majetku, návrh podpoříme,“ konstatoval zastupitel za hnutí ANO Marek Janíček.</p>
      <figure>
        <img src="https://g.denik.cz/50/14/skola-trida-prazdne-lavice-stavka_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/stavka-ucitelu-zavrou-i-skoly-v-brne-20191104.html">Stávka učitelů? Zavřou i školy v Brně Přečíst článek ›</a>
      </aside>
      <p>Jak přesně se bude společnost dál vyvíjet, zatím není úplně jasné. „Máme zájem, aby se park rozvíjel porpodu start-upových, inovativních firem, k čemuž nám dopomáhá Jihomoravské inovační centrum i těsné sousedství s Vysokým učením technickým. Konkrétní kroky stanovíme v byznys plánu, který budeme v nejbližších měsících zpracovávat,“ dodala primátorka.</p>
      <p>Jedinou akcii, která nepatří Brnu, vlastní nyní brněnská technika.</p>
      <figure>
        <img src="https://g.denik.cz/50/e6/brno-mestska-policie-straznik-hrbitov-velikonoce-dusickys-clone_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/nejprve-se-pohadal-pote-v-zachvatu-vzteku-rozbil-hlavou-okno-auta-20191104.html">Nejprve se pohádal, poté v záchvatu vzteku rozbil hlavou okno auta Přečíst článek ›</a>
      </aside>
      <p>Technologický park je firma, která pronajímá kanceláře inovativním firmám a výzkumným institucím. Polovinu akcií vlastní Brno a Vysoké učení technické. Druhá polovina patří britské firmě P&amp;O, od které chce nyní podíl město odkoupit.</p>
    </article>
  </body>
</html>