<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/adults-in-the-room-filmvasznon-a-gorog-valsag"/>
    <meta property="og:site_name" content="euronews"/>
    <meta property="article:published_time" content="2019-11-05T08:51:10+00:00"/>
    <meta property="og:title" content="Adults in the Room: filmvásznon a görög válság"/>
    <meta property="og:description" content="A Görögországot sújtó gazdasági válság politikai háttere elevenedik meg Costa-Gavras új filmjében: az a fél év, amikor Alekszisz Ciprasz vezetésével új kormány állt fel Athénban."/>
  </head>
  <body>
    <article>
      <h1>Adults in the Room: filmvásznon a görög válság</h1>
      <address><time datetime="2019-11-05T08:51:10+00:00">05 Nov 2019, 08:51</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/83/06/1280x720_cmsv2_c5b6f4b3-bf94-56d0-ba08-1f6355c4f6a4-4278306.jpg"/>
      </figure>
      <p>Görögország, 2015. Az országot sújtó gazdasági válság politikai háttere elevenedik meg Costa-Gavras új filmjében: az a fél év, amikor Alekszisz Ciprasz vezetésével új kormány állt fel Athénban.</p>
      <p>Az Adults In The Room forgatókönyvének alapját Ciprasz pénzügyminisztere, Jannis Varufakisz önéletrajzi könyve adja.</p>
      <p>A Varufakiszt alakító Krisztosz Lulisz szerint a Sziriza hatalomra kerülésével kezdődött periódusban mindannyian több évet öregedtek. "Megőszültünk, rettenetesen stresszes évek füzére volt az egész, függetlenül attól, ki melyik oldalon állt" - mondta.</p>
      <p>Varufakisz a könyvben saját szemszögéből meséli el 2015 első félévét, azt a játszmázást, amely a politikai színfalak mögött zajlott.</p>
      <p>Az államadósság rendezése végtelennek tűnő holtpontra jut, az Eurócsoporttal és a többi uniós szervezetekkel folytatott tárgyalások kudarcot vallanak, a miniszter lemond, a kormányfő megtörik, betagozódik, és voltaképpen elárulja választóit. - ezt mutatja meg a 86 éves rendező filmjében.</p>
      <p>"A baloldal, úgy általában az egész európai baloldal kudarcot vallott. Először is azt kell tisztázni, ha már baloldalról beszélek, hogy mit is értek baloldal alatt? Olyan ideákat, amelyek meghatároznák a társadalmat. Erről van szó. És ezeket az ideák kerültek olyan politikusok kezébe, akik visszaéltek vele, és akik még börtönbe is kerültek Görögországban emiatt" - mondta Costa-Gavras .</p>
      <p>A görög rendező politikai thrillere most kerül az európai mozikba. Azt egyelőre nem tudni, Magyarországon mikor mutatják be.</p>
    </article>
  </body>
</html>