<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/elfogtak-al-bagdadi-noveret"/>
    <meta property="og:site_name" content="euronews"/>
    <meta property="article:published_time" content="2019-11-05T08:21:44+00:00"/>
    <meta property="og:title" content="Elfogták al-Bagdadi nővérét"/>
    <meta property="og:description" content="Az Iszlám Állam vezére után nővérét is megtalálták, el is fogta a török hadsereg. Rasmiya Awad mindent tud, úgyhogy &quot;aranybánya&quot; a titkosszolgálatoknak. Abu Bakr al-Bagdadit amerikai kommandósok likvidálták nemrég."/>
  </head>
  <body>
    <article>
      <h1>Elfogták al-Bagdadi nővérét</h1>
      <address><time datetime="2019-11-05T08:21:44+00:00">05 Nov 2019, 08:21</time> by <a rel="author">Anna Flori</a></address>
      <h3>Elfogták az Iszlám Állam terrorszervezet vezérének nővérét a szíriai Azazban - jelentette a török hadsereg.</h3>
      <p><b>Rasmiya Awadra</b> és családjára Szíria északnyugati részén csaptak le. Férjével, menyével és öt gyerekével együtt esett fogságba. A török vezérkar szerint a nő rendkívül fontos információkkal szolgálhat a még mindig több tízezer embert mozgató terrorszervezet belső viszonyairól, működéséről. Úgy fogalmaznak, hogy elfogásával egy aranybánya nyílt meg a titkosszolgálatok számára.</p>
      <p>Az Iszlám Állam első emberét, Abu Bakr al-Bagdadit az amerikai különleges alakulatok likvidálták Idlib tartományban, nem messze attól a helytől, ahol most nővérét elfogta a török hadsereg. Al-Bagdadit nem a kommandósok ölték meg, fölrobbantotta magát, mielőtt elfoghatták volna. Halálhírét október 27-én jelentette be az amerikai elnök.</p>
    </article>
  </body>
</html>