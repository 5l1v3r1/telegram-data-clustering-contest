<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740113"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T08:58:00+00:00"/>
    <meta property="og:title" content="'สิระ-ปารีณา'เสียบกรรมาธิการป.ป.ช. ต่อกร'เสรีพิศุทธ์'"/>
    <meta property="og:description" content="“พปชร.”เตรียมส่ง “สิระ-ปารีณา” 2 ตัวท็อป สู้ “เสรีพิศุทธ์”ในกมธ.ป.ป.ช.  หลัง 2ส.ส.ขอลาออกอ้างเหตุผลอึดอัดใจ"/>
  </head>
  <body>
    <article>
      <h1>'สิระ-ปารีณา'เสียบกรรมาธิการป.ป.ช. ต่อกร'เสรีพิศุทธ์'</h1>
      <address>
        <time datetime="2019-11-05T08:58:00+00:00">05 Nov 2019, 08:58</time>
      </address>
      <p>
        <b>“พปชร.”เตรียมส่ง “สิระ-ปารีณา” 2 ตัวท็อป สู้ “เสรีพิศุทธ์”ในกมธ.ป.ป.ช.  หลัง 2ส.ส.ขอลาออกอ้างเหตุผลอึดอัดใจ</b>
      </p>
      <p>เมื่อวันที่ 5 พ.ย. ที่พรรคพลังประชารัฐ มีการประชุมส.ส. เพื่อเตรียมความพร้อมในการเปิดประชุมสาผู้แทนราษฎร โดยมีนายสนธิรัตน์ สนธิจิรวงศ์ เลขาธิการพรรคพลังประชารัฐ ทำหน้าที่ประธานในที่ประชุม โดยมีส.ส.เข้าร่วมประชุมอย่างพร้อมเพรียง<br/><br/>โดยช่วงหนึ่งของการประชุม มีส.ส.ได้หารือให้รัฐมนตรีได้สรุปมติการประชุมครม. ในแต่ละสัปดาห์ เพื่อให้ ส.ส. ได้รับทราบความคืบหน้า และจะได้ไปชี้แจงต่อประชาชน  ซึ่งนายสนธิรัตน์ ก็รับข้อเสนอเพื่อที่จะนำไปหารือต่อรัฐมนตรีของพรรคต่อไป<br/><br/>ทั้งนี้ก่อนเข้าสู่วาระการประชุม นายสิระ เจนจาคะ ส.ส.กทม. ได้ลุกขึ้นเสนอตัวขอสลับตำแหน่งในกรรมาธิการในสัดส่วนของกรรมาธิการแก้ไขปัญหาหนี้สิน สภาผู้แทนราษฎร  กับนายพยม  พรหมเพชร ส.ส.สงขลา  ที่จะขอลาออก จาก กรรมาธิการป้องกันและปราบปรามการทุริตและประพฤติมิชอบ(กมธ.ป.ป.ช.) สภาผู้แทนราษฎร  เนื่องจากอึดอัดใจในการทำหน้าที่ร่วมกับพล.ต.อ.เสรีพิศุทธ์ เตมียเวส ประธาน กมธ. <br/><br/> ขณะเดียวกันนายสิระ ได้เสนอชื่อของ น.ส.ปารีณา ไกรคุปต์ ส.ส.ราชบุรี ให้มาอยู่กมธ.ป.ป.ช. เช่นเดียวกัน เนื่องจากนายธนะสิทธิ์ โควสุรัตน์ ส.ส.อุบลราชธานี   จะขอลาออก โดยใช้เหตุผลเดียวกัน ซึ่งที่ประชุมอาจจะให้นายธนสิทธิ์ ไปอยู่ในชุด กมธ.การเศรษฐกิจ แทน.<br/> <br/><br/> </p>
    </article>
  </body>
</html>