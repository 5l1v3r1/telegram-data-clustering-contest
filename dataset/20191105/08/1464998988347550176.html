<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/congress-national-protest-starts-today"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-05T08:02:00+00:00"/>
    <meta property="og:title" content="കേന്ദ്രത്തിനെതിരെ പടക്കൊരുങ്ങി കോൺഗ്രസ്; രാജ്യവ്യാപക പ്രക്ഷോഭത്തിന് ഇന്ന് തുടക്കമാകും"/>
    <meta property="og:description" content="ന്യൂഡൽഹി: കേന്ദ്രസർക്കാരിനെതിരെ കോൺഗ്രസ്‌ നേത്യത്വം നൽകുന്ന രാജ്യ വ്യാപക പ്രക്ഷോഭത്തിന് ഇന്ന് തുടക്കം. സംസ്ഥാന തലത്തിൽ ജില്ലാ കേന്ദ്രങ്ങളിലാണ് പ്രക്ഷോഭങ്ങൾ സംഘടിപ്പിക്കുന്നത്. പ്രക്ഷോഭങ്ങൾക്ക് പ്രതിപക്ഷ പാർട്ടികൾ ഇന്നലെ പിന്തുണ അറിയിച്ചിരുന്നു.  സാമ്പത്തിക തകർച്ച, കാർഷിക..."/>
  </head>
  <body>
    <article>
      <h1>കേന്ദ്രത്തിനെതിരെ പടക്കൊരുങ്ങി കോൺഗ്രസ്; രാജ്യവ്യാപക പ്രക്ഷോഭത്തിന് ഇന്ന് തുടക്കമാകും</h1>
      <address><time datetime="2019-11-05T08:02:00+00:00">05 Nov 2019, 08:02</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡൽഹി: കേന്ദ്രസർക്കാരിനെതിരെ കോൺഗ്രസ്‌ നേത്യത്വം നൽകുന്ന രാജ്യ വ്യാപക പ്രക്ഷോഭത്തിന് ഇന്ന് തുടക്കം. സംസ്ഥാന തലത്തിൽ ജില്ലാ കേന്ദ്രങ്ങളിലാണ് പ്രക്ഷോഭങ്ങൾ സംഘടിപ്പിക്കുന്നത്. പ്രക്ഷോഭങ്ങൾക്ക് പ്രതിപക്ഷ പാർട്ടികൾ ഇന്നലെ പിന്തുണ അറിയിച്ചിരുന്നു. </p>
      <p>സാമ്പത്തിക തകർച്ച, കാർഷിക പ്രതിസന്ധി, തൊഴിലില്ലായ്മ, എന്നിവ മുൻ നിർത്തിയാണ് കോൺഗ്രസ്‌ പ്രക്ഷോഭം സംഘടിപ്പിക്കുന്നത്.  ഇന്നു മുതൽ നവംബർ 15 വരെയാണ് പ്രക്ഷോഭം സംഘടിപ്പിക്കുക.  ഈ മാസം ആരംഭിക്കുന്ന പാർലമെന്റ് സമ്മേളനത്തിലും പ്രതിഷേധം തുടരും. ഡിസംബർ ആദ്യവാരം ഡൽഹിയിൽ  പ്രക്ഷേഭ റാലിയും കോൺഗ്രസ് പ്രഖ്യാപിച്ചിട്ടുണ്ട്.</p>
      <p>അതേസമയം, പ്രിയങ്കാ ഗാന്ധി ഉൾപ്പെടെയുള്ളവരുടെ ഫോൺ ചോർത്തൽ സംഭവവും പ്രക്ഷോഭത്തിൽ ചർച്ചയാകും. കേന്ദ്ര സർക്കാർ പ്രതിക്കൂട്ടിലായ ഫോൺ ചോർത്തലിൽ കേന്ദ്രത്തിനെതിരെ പ്രതിഷേധം കോൺഗ്രസ് ശക്തമാക്കും. പാര്‍ലമെന്‍ററി സമിതികളില്‍ അന്വേഷണം ആവശ്യപ്പെടാനും കോൺഗ്രസ് തീരുമാനിച്ചിട്ടുണ്ട്.</p>
    </article>
  </body>
</html>