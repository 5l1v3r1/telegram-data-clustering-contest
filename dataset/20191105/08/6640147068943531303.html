<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/xyz-game-labs-svela-due-nuovi-giochi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T08:29:00+00:00"/>
    <meta property="og:title" content="XYZ Game Labs svela due nuovi giochi"/>
    <meta property="og:description" content="XYZ Game Labs annuncia Inoka e RobotLab, due nuovi giochi di carte che vanno aggiungersi al già annunciato gioco di carte di Borderland."/>
  </head>
  <body>
    <article>
      <h1>XYZ Game Labs svela due nuovi giochi</h1>
      <address><time datetime="2019-11-05T08:29:00+00:00">05 Nov 2019, 08:29</time> by <a rel="author">Davide Vincenzi</a></address>
      <p><b>XYZ Game Labs</b>, un editore di giochi da tavolo indipendente con sede a Chicago affacciatosi sul mercato nel 2016, rilascerà due nuovi giochi di carte: <b>Inoka</b> e <b>RobotLab</b>, dopo l’annuncio del mese scorso in cui ha reso noto lo sviluppo di un gioco di carte legato al brand <b>Borderlands</b>, videogioco di successo che vede all’attivo quattro capitoli principali (<i>Borderlands</i> – 2009, <i>Borderlands 2</i> -2012, <i>Borderlands: The Pre-Sequel</i> – 2014, e <i>Borderlands 3 – </i>2019), oltre a due spin-off (<i>Borderlands Legends</i> – 2012 e <i>Tales from the Borderlands</i> – 2014).</p>
      <p>Con <b>Inoka</b>, XYZ Game Labs presenta un <b>gioco di carte tascabile</b> che utilizza la meccanica della <b>Morra cinese</b>. I giocatori combatteranno contro gli avversari in scontri frenetici, mentre pianificheranno le loro prossime mosse per raccogliere le pietre più sacre. <b>Inoka</b> sarà fornito di trentasei carte tattiche di dimensione tarocchi, nove pedine pietra sacra a doppia faccia, un totem di foglie in legno a doppia faccia e una borsa di stoffa.</p>
      <figure>
        <img src="https://www.tomshw.it/images/images/2019/11/xyz-game-labs-60722.jpg"/>
      </figure>
      <p>Inoka avrà un prezzo al dettaglio di <b>$ 14,99</b>.</p>
      <p>In <b>RobotLab</b>, invece, XYZ Game Labs farà competere i giocatori allo scopo di essere i primi a completare il proprio robot e vincere il prestigioso<b> Premio Devol</b> <b>per la robotica</b>. <b>RobotLab</b> è un gioco ispirato alle materie <b>STEM</b> (scienza, tecnologia, ingegneria e matematica) e presenterà meccaniche di <b>combinazione di colori</b> e una giocabilità scalabile. <b>RobotLab</b> sarà fornito di ottantacinque carte da gioco, una carta promemoria e un foglio delle regole.</p>
      <figure>
        <img src="https://www.tomshw.it/images/images/2019/11/xyz-game-labs-60721.jpg"/>
      </figure>
      <p>RobotLab avrà un prezzo al dettaglio di <b>$ 16,99</b>.</p>
    </article>
  </body>
</html>