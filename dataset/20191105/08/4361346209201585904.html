<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kartyapartik-tartjak-fiatalon-bay-evat/185899"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T08:00:00+00:00"/>
    <meta property="og:title" content="Kártyapartik tartják fiatalon Bay Évát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kártyapartik tartják fiatalon Bay Évát</mark>
      </h1>
      <address><time datetime="2019-11-05T08:00:00+00:00">05 Nov 2019, 08:00</time> by <a rel="author">T. A.</a></address>
      <p>
        <b>Hat éve kártyával, pezsgővel, finom falatokkal és hangos kacajjal telik Bay Éva minden péntekje. A Life Tv új arca szerint ez az egyik oka annak, hogy lélekben még mindig fiatal. </b>
        <b>Hat éve kártyával, pezsgővel, finom falatokkal és hangos kacajjal telik Bay Éva minden péntekje. A Life Tv új arca szerint ez az egyik oka annak, hogy lélekben még mindig fiatal.</b>
      </p>
      <p>Hatvanhét év ide, hatvanhét év oda, ha a barátnőivel van, Bay Éva újra kamaszlánnyá változik. A viháncoló hölgye­ket hallva, Éva férje minden alkalommal meg is jegyzi: „Úristen, olyanok vagytok, mint a 2. b-ben!”</p>
      <p>– Hat évvel ezelőtt összefogtunk a barátnőimmel, és azóta péntekenként óriási kanasztapartit csapunk – mesélte Éva tegnap este a Life Tv Nyugi! Köztünk marad című műsorában Szulák Andreának.</p>
      <figure>
        <img src="http://media.borsonline.hu/cikk/20/191452/big-lead/650x360/2014589_bay-eva-01-bs.jpg"/>
        <figcaption>Bay Éva maga is főz, ha ő a soros a kártyaparti szervezésébe © Bánkúti Sándor</figcaption>
      </figure>
      <p>Mi is megkerestük a tévést, aki a rá jellemző vidámsággal velünk is megosztotta a péntek estéi hangulatát. Elmesélte, hogy a négyes lányfogat tagjai előre elosztják, mikor ki a vendéglátó, és aki megnyerte a háziasszony szerepét, az egész nap süt, főz, hogy barátnői úri körülmények között kártyázhassanak.</p>
      <p>– Pogácsával indítunk, pezsgővel folytatjuk, majd leves, főétel, desszert és még egy kis nassolnivaló is kerül az asztalra. A játéknak nincs tétje, mi pedig elképesztően nagyokat nevetünk közben mesélte jókedvűen Bay.</p>
      <p>Mindeközben a férfiak is feltalálják ma­gukat, bár ők nem együtt ütik el az időt, amíg életük párjai partiznak. Az egyik kertészkedik, a másik edz, a harmadik teniszezik, a negyedik vásárolgat, attól függ, épp mihez van kedvük.</p>
      <figure>
        <img src="http://media.borsonline.hu/cikk/20/191452/gallery-picture/645w/2014598_bay-eva-08-bs.jpg"/>
        <figcaption>© Bánkúti Sándor</figcaption>
      </figure>
      <p>– A nagy röhögések tartanak minket fiatalon. Igaza van a férjemnek, hisz sokszor már azon is nevetünk, ha a másikra nézünk, így tényleg olyanok vagyunk, mint a diáklányok – mosolygott az egykori TV-bemondó.</p>
      <p>Gond csak akkor van, ha egyikük nem ér rá, és ezáltal borul a megszokott rend. Erre az esetre két forgatókönyvük is van: elmarad a parti, vagy a hiányzó tag nélkül is megtartják, de az igazi az, amikor mindannyian ott ülnek a kártyaasztal körül, kibeszélik egymásnak minden titkukat, és együtt megvált­ják a világot.</p>
    </article>
  </body>
</html>