<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/egy-tulsulyos-jarmuszerelveny-borult-az-arokba-a-rendorseg-kozlemenyt-adott-ki/185933"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T08:41:00+00:00"/>
    <meta property="og:title" content="Egy túlsúlyos járműszerelvény borult az árokba - a rendőrség közleményt adott ki"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Egy túlsúlyos járműszerelvény borult az árokba - a rendőrség közleményt adott ki</mark>
      </h1>
      <address><time datetime="2019-11-05T08:41:00+00:00">05 Nov 2019, 08:41</time> by <a rel="author">Police.hu</a></address>
      <p>
        <b>A rendőrség mindent megtesz a horror-karavánok kiszűrése érdekében. </b>
        <b>A rendőrség mindent megtesz a horror-karavánok kiszűrése érdekében.</b>
      </p>
      <p>A 49-es számú főúton közlekedett Csengersima külterületén az államhatár irányába egy román honosságú járműszerelvénnyel egy 37 éves román állampolgár 2019. november 3-án éjjel.</p>
      <figure>
        <img src="http://media.borsonline.hu/cikk/20/191486/gallery-picture/645w/2014830_n3290179.jpg"/>
        <figcaption>© police.hu</figcaption>
      </figure>
      <p>A járműszerelvény a főút 54-es kilométerszelvényében eddig ismeretlen okból áttért a szemközti sávba, ahol érintőlegesen összeütközött egy vele szemben közlekedő személygépkocsival. A baleset következtében a járműszerelvény az úttest melletti árokba borult, a járművezető megsérült.</p>
      <figure>
        <img src="http://media.borsonline.hu/cikk/20/191486/big-lead/650x360/2014821_n3290179.jpg"/>
        <figcaption>© police.hu</figcaption>
      </figure>
      <p>A rendőrök megállapították, hogy a kisbuszból és a hozzá kapcsolt trélerből álló járműszerelvény, amelyen két személygépkocsit szállított a járművezető szabálytalanul, a megengedett legnagyobb össztömeget meghaladva vett részt a közúti forgalomban. A Mátészalkai Rendőrkapitányság Közlekedésrendészeti Osztálya vizsgálja a baleset körülményeit.</p>
      <p><b>A rendőrség a közúti balesetek megelőzése érdekében minden megtesz annak érdekében, hogy kiszűrje a forgalomból a balesetveszélyes <i>horror-karavánokat</i>.</b> Szabolcs-Szatmár-Bereg megyében az elmúlt időszakban több, hasonlóan túlsúllyal közlekedő autószállító trélert vontak ellenőrzés alá a rendőrök.</p>
      <p>Esetenként -gyorsított eljárásban-kétmillió forintot meghaladó összegű pénzbírságot szabtak ki a járművezetőknek, valamint megakadályozták a további balesetveszélyes közlekedésüket.</p>
      <p>Felhívjuk a járművezetők figyelmét, hogy a közúti balesetek megelőzése érdekében a közlekedési szabályokat mindig tartsák be!</p>
    </article>
  </body>
</html>