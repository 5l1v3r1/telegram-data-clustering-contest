<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/u_kyivskyh_marshrutkah_pochaly_vprovadzhuvaty_bezgotivkovu_oplatu_1684141"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T15:17:00+00:00"/>
    <meta property="og:title" content="У київських маршрутках почали впроваджувати безготівкову оплату"/>
    <meta property="og:description" content="У маршрутках Києва почали встановлювати валідатори для оплати проїзду синіми картками Kyiv Smart Card."/>
  </head>
  <body>
    <article>
      <h1>У київських маршрутках почали впроваджувати безготівкову оплату</h1>
      <address>
        <time datetime="2019-11-05T15:17:00+00:00">05 Nov 2019, 15:17</time>
      </address>
      <p>
        <b>У маршрутках Києва почали встановлювати валідатори для оплати проїзду синіми картками Kyiv Smart Card.</b>
      </p>
      <p>Про це під час брифінгу повідомив директор департаменту інформаційно-комунікаційних технологій КМДА Юрій Назаров, передає сайт <a href="https://kiev.vgorode.ua/news/transport_y_ynfrastruktura/412412-v-kyevskykh-marshrutkakh-nachaly-ustanavlyvat-valydatory?fbclid=IwAR036BaltAN4nCOwf3y2VBM3Rz5DcELo64UsrI1uDI9w9EtoQ4vFu-wu7Oc">Vgorode.ua</a>.</p>
      <p>Наразі по столиці їздить маршрутка Київпастрансу №208 за маршрутом універсам Біличі – Голосіївська площа. </p>
      <p>За його словами, електронні засоби оплати проїзду діятимуть у всіх маршрутних таксі Київпастрансу, а пізніше й у приватних перевізників.</p>
      <p>"Це не просто можливість розрахуватися карткою за проїзд. В інших містах із безготівковою оплатою інформація про баланс і поїздки зберігається на карту пасажира. А в Kyiv Smart Card дані зберігаються в хмарному середовищі", – пояснив Назаров.</p>
      <p>Він підкреслив, що карта є ключем до облікового запису пасажирів. Таким чином, у разі втрати транспортної карти, кияни зможуть перенести інформацію на нову.</p>
      <p>Також можливості Kyiv Smart Card дозволяють в майбутньому розширити функціонал карти, з її допомогою власники зможуть створити електронний гаманець і платити за парковку або за проїзд.</p>
      <p>Крім того, Юрій Назаров заявив, що якщо уряд до 1 квітня не вирішить проблему з перевезенням пільговиків, то може бути продовжений експериментальний період впровадження електронного квитка. Але при цьому в місті вже діятимуть учнівські та студентські електронні квитки, а жетони і талони – скасовані.</p>
      <p><a href="https://zik.ua/news/2019/10/28/kmda_ofitsiyno_vidklala_vprovadzhennya_elektronnogo_kvytka_1678091">Раніше повідомлялося,</a> що КМДА офіційно відклала впровадження електронного квитка.</p>
      <related>
        <h4>читайте також</h4>
        <a href="https://zik.ua/news/2019/11/01/pogoda_na_vyhidni_v_ukraini_ochikuyutsya_podekudy_doshchi_1681387"/>
        <a href="https://zik.ua/news/2019/09/22/u_kmda_ne_vyklyuchayut_mozhlyvosti_perekryttya_ruhu_transportu_v_tsentri_1651941"/>
        <a href="https://zik.ua/news/2019/07/25/kyiv_zvernetsya_do_oblasnyh_rad_cherez_pilgovykiv_yaki_ne_zareiestrovani_v_1613179"/>
        <a href="https://zik.ua/news/2019/01/23/snigopad_paralizuvav_ruh_trasoyu_odesa__kyiv_1494137"/>
      </related>
    </article>
  </body>
</html>