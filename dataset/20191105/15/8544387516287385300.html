<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/foititiko-epidoma-iki-eko-pote-kai-pou-i-aitisi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T15:31:15+00:00"/>
    <meta property="og:title" content="Φοιτητικό επίδομα ΙΚΥ – ΕΚΟ: Πότε &amp; που θα κάνετε την αίτηση"/>
    <meta property="og:description" content="Το Ίδρυμα Κρατικών Υποτροφιών, στο πλαίσιο της Πράξης «Πρόγραμμα Οικονομικής Ενίσχυσης Επιμελών φοιτητών/τριών που ανήκουν σε Ευπαθείς Κοινωνικές Ομάδες (ΕΚΟ)- ακαδ. έτος 2018/19» και σε εφαρμογή του Κανονισμού του Προγράμματος (Απόφαση 99166/Ζ1/20-6-2019, ΦΕΚ 2555/B/27-6-2019) προκηρύσσει κατ’εκτίμηση 3.771 προπτυχιακές υποτροφίες σε επιμελείς φοιτητές/τριες που σπουδάζουν σε όλα τα Τμήματα/Σχολές των ΑΕΙ της χώρας και ανήκουν σε Ευπαθείς και άλλες Κοινωνικές Ομάδες (ΕΚΟ)."/>
  </head>
  <body>
    <article>
      <h1>Φοιτητικό επίδομα ΙΚΥ – ΕΚΟ: Πότε &amp; που θα κάνετε την αίτηση</h1>
      <h2>Δείτε αναλυτικά για το Φοιτητικό επίδομα ΙΚΥ!</h2>
      <address><time datetime="2019-11-05T15:31:15+00:00">05 Nov 2019, 15:31</time> by <a rel="author">neolaia.gr Team</a></address>
      <p>Το <b>Ίδρυμα Κρατικών Υποτροφιών,</b> στο πλαίσιο της Πράξης <b>«Πρόγραμμα Οικονομικής Ενίσχυσης Επιμελών φοιτητών/τριών που ανήκουν σε Ευπαθείς Κοινωνικές Ομάδες (ΕΚΟ)- ακαδ. έτος 2018/19»</b> και σε εφαρμογή του Κανονισμού του Προγράμματος (Απόφαση 99166/Ζ1/20-6-2019, ΦΕΚ 2555/B/27-6-2019) προκηρύσσει κατ’εκτίμηση 3.771 προπτυχιακές υποτροφίες σε επιμελείς φοιτητές/τριες που σπουδάζουν σε όλα τα Τμήματα/Σχολές των ΑΕΙ της χώρας και ανήκουν σε Ευπαθείς και άλλες Κοινωνικές Ομάδες (ΕΚΟ).</p>
      <p>Η Πράξη συγχρηματοδοτείται από την Ελλάδα και την Ευρωπαϊκή Ένωση (Ευρωπαϊκό Κοινωνικό Ταμείο) μέσω του Επιχειρησιακού Προγράμματος «Ανάπτυξη Ανθρώπινου Δυναμικού, Εκπαίδευση και Διά Βίου Μάθηση 2014-2020».</p>
      <p>Οι ενδιαφερόμενοι θα πρέπει να υποβάλουν αίτηση στην διαδικτυακή εφαρμογή του ΥΠAΙΘ (https://iky-ypotrofies.it.minedu.gov.gr)<b> από την Τετάρτη 4 Δεκεμβρίου 2019 έως και την Παρασκευή 20 Δεκεμβρίου 2019 και ώρα 15.00.</b></p>
      <p>Οι υποψήφιοι πριν προβούν στην υποβολή ηλεκτρονικής αίτησης, καλούνται να μελετήσουν προσεκτικά την «Πρόσκληση υποβολής αιτήσεων» καθώς και τα Παραρτήματα αυτής.</p>
      <p>Περαιτέρω πληροφορίες και διευκρινίσεις (όροι, προϋποθέσεις, δικαιολογητικά, προθεσμίες κ.λπ.) παρέχονται από το Ίδρυμα Κρατικών Υποτροφιών (ΙΚΥ – Λεωφ. Εθνικής Αντιστάσεως 41, 142 34 Νέα Ιωνία) στα τηλέφωνα 210-3726358 και 210-3726360.</p>
      <p>Τεχνική υποστήριξη αναφορικά με την ηλεκτρονική αίτηση(κωδικοί, σύνδεση, αποθήκευση αίτησης, online υποβολή κλπ) παρέχεται μέσω του email: ikywebsupport@iky.gr.</p>
      <p>
        <a href="https://www.iky.gr/el/upotrofies-gr/proptixiako-gr/ypotrofies-eko/eko-2018-2019">Περισσότερα εδώ.</a>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/06/205-theseis-ergasias-ston-idiotiko-tomea-2/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/06/diki-hrisis-avgis-apologeitai-simera-o-mixaloliakos/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/koinoniko-merisma-2019-aitiseis-agonia-poioi-ine-dikeouchoi/"/>
        <a href="https://neolaia.gr/2019/11/06/diakopi-revmatos-sti-thesaloniki-deite-tis-periohes/"/>
        <a href="https://neolaia.gr/2019/11/06/se-paneladiki-kinitopoiisi-oi-ergazomenoi-koinofelous-ergasias/"/>
      </related>
    </article>
  </body>
</html>