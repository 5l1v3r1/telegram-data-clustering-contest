<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/napad-na-skudeto-blizi-se-januar-konte-spremio-listu-pojacanja-ova-4-igraca-ce-pojacati-inter/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T15:24:42+00:00"/>
    <meta property="og:title" content="NAPAD NA SKUDETO: Bliži se januar, Konte spremio listu pojačanja, ova 4 igrača stižu u Inter!"/>
    <meta property="og:description" content="Kako sada stvari stoje Inter i Juventus će do poslednjeg kola voditi borbu oko Skudeta. „Neroazuri“ igraju odlično pod dirigentskom palicom Antonija Kontea. Bliži se januarski prelazni rok, pa je pažnja trenera Intera i sportskog direktora Đuzepea Marote usmerena ka adekvatnim pojačanjima kako bi klub, ukoliko prođe i grupnu fazu Lige šampiona bio konkurentan na […]"/>
  </head>
  <body>
    <article>
      <h1>NAPAD NA SKUDETO: Bliži se januar, Konte spremio listu pojačanja, ova 4 igrača stižu u Inter!</h1>
      <address><time datetime="2019-11-05T15:24:42+00:00">05 Nov 2019, 15:24</time> by <a rel="author">Marko</a></address>
      <p>Kako sada stvari stoje Inter i <a href="https://www.sportskacentrala.com/tag/fk-juventus/">Juventus</a> će do poslednjeg kola voditi borbu oko Skudeta.</p>
      <p>„Neroazuri“ igraju odlično pod dirigentskom palicom Antonija Kontea. Bliži se januarski prelazni rok, pa je pažnja trenera Intera i sportskog direktora Đuzepea Marote usmerena ka adekvatnim pojačanjima kako bi klub, ukoliko prođe i grupnu fazu Lige šampiona bio konkurentan na sva tri fronta.</p>
      <p>Nekadašnji strateg Juventusa sklopio je kompaktan tim u gradu mode, Inter zaista deluje impresivno. Odbrana je više nego odlična, ali Konte smatra da su mu potrebna pojačanja na desnom boku, u sredini terena, kao i u napadu.</p>
      <p>Skauti tima sa stadiona „Đuzepe Meaca“ u nedelju su bili u Firenci gde su posmatrali duel Fjorentine i Parme, odnosno dva igrača iz ovih ekipa. Gaetana Kastrovilija i Dejana Kulešesvkog. Kastrovili je dao, ispsostaviće se odlučujući gol i doneo „ljubičastima“ bod, dok je Šveđanin makedonskog porekla opet odigrao sjajno, iako ima 19 godina. On je u Parmi na pozajmici iz Atalante.</p>
      <p>Takođe, Konte je veliki obožavalac lika i dela Matea Darmijana koji je prethodnog leta pojačao Parmu došavši iz Mančester junajteda. Reprezentativac Italije i nekadašnji član Torina pruža zaista dobre partije pa ne čudi što ga trener Intera želi u svojim redovima.</p>
      <p>I, četvrto pojačanje „neroazura“ biće jedan od igrača koji se već mesecima povezuju sa Interom- Nemanja Matić, Ivan Rakitić ili Arturo Vidal.</p>
      <p>Konte prevashodno želi Čileanca. Smatra da je on idealan za njegovu taktiku. Ukoliko ne uspe da dođe do Vidala, sledeći na listi je Rakitić, pa tek onda Nemanja Matić sa kojim je sarađivao u Čelsiju.</p>
      <p>Da li će to biti dovoljno za Skudeto saznaćemo možda već na proleće.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/04/transfer-karijere-reprezentativac-srbije-bira-inter-ili-barselona-posao-vredan-preko-40-000-000-evra/"/>
        <a href="https://www.sportskacentrala.com/2019/11/02/lukaku-odveo-inter-na-vrh-poruka-navijaca-intera-za-mihajlovica-video/"/>
        <a href="https://www.sportskacentrala.com/2019/11/02/navijaci-intera-poslali-mihi-poruku-na-srpskom-foto/"/>
        <a href="https://www.sportskacentrala.com/2019/11/02/vanda-nara-nastavlja-da-provocira-navijaci-intera-osuli-drvlje-i-kamenje-na-suprugu-maura-ikardija/"/>
        <a href="https://www.sportskacentrala.com/2019/11/01/konte-uporedio-sadasnju-ekipu-intera-sa-njegovim-juventusom/"/>
        <a href="https://www.sportskacentrala.com/2019/10/31/bomba-iz-spanije-luka-modric-izabrao-u-kom-klubu-iz-serije-a-zeli-da-nastavi-karijeru/"/>
        <a href="https://www.sportskacentrala.com/2019/10/31/marka-otkriva-tri-italijanska-kluba-zele-rakitica-u-januaru/"/>
        <a href="https://www.sportskacentrala.com/2019/10/30/sa-lukakuom-i-lautarom-inter-ne-brine/"/>
        <a href="https://www.sportskacentrala.com/2019/10/29/ponavlja-se-scenario-iz-juventusa-da-li-ce-antonio-konte-napustiti-inter-u-januaru/"/>
      </related>
    </article>
  </body>
</html>