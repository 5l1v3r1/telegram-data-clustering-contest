<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-dynamo-zagreb-shahtar-na-maksymiri-bude-garyache/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-05T15:57:00+00:00"/>
    <meta property="og:title" content="Прогноз і ставка. «Динамо» Загреб – «Шахтар»: на «Максимірі» буде «гаряче»"/>
    <meta property="og:description" content="У четвертому турі Ліги чемпіонів у Загребі донецький клуб проведе, напевне, найважливіший для себе матч першої частини сезону. Після результативної нічиєї у першій зустрічі «Шахтарю» необхідно забивати. При цьому, враховуючи загальну різницю забитих та пропущених голів у сьогоднішніх опонентів «гірників», нашим співвітчизникам бажано було б здобути перемогу. Розраховую на те, що голами у цьому протистоянні відзначаться обидві команди."/>
  </head>
  <body>
    <article>
      <h1>Прогноз і ставка. «Динамо» Загреб – «Шахтар»: на «Максимірі» буде «гаряче»</h1>
      <address><time datetime="2019-11-05T15:57:00+00:00">05 Nov 2019, 15:57</time> by <a rel="author">Анатолій Плохотнюк</a></address>
      <p>У четвертому турі Ліги чемпіонів у Загребі донецький клуб проведе, напевне, найважливіший для себе матч першої частини сезону. Після результативної нічиєї у першій зустрічі «Шахтарю» необхідно забивати. При цьому, враховуючи загальну різницю забитих та пропущених голів у сьогоднішніх опонентів «гірників», нашим співвітчизникам бажано було б здобути перемогу. Розраховую на те, що голами у цьому протистоянні відзначаться обидві команди.</p>
      <p>
        <b>22:00, 06 лис 2019</b>
      </p>
      <h3>«Динамо» Загреб</h3>
      <p>За два тижні, що пройшли з моменту матчу у Харкові, динамівці провели три зустрічі і в усіх здобули перемоги. У національному чемпіонаті двічі з однаковим рахунком 1:0 переграли «Осієк» та «Запрешич». Головний переслідувач «Plavi» «Хайдук» у останньому турі зазнав поразки від «Гориці», відстань між командами збільшилась до чотирьох залікових балів.</p>
      <p>У Хорватії, як і в Україні, серед минулого тижня гралися матчі 1/8 фіналу національного кубку. «Динамо» без особливих проблем, ще у першому таймі забивши три голи, здолало опір «Опатії». Матч так і закінчився із рахунком 3:0, дублем відзначився Гавранович, який через пошкодження може не взяти участь у завтрашньому двобої.</p>
      <p>Поточна друга позиція «синіх» у групі С дозволяє їм почувати себе доволі впевнено. У разі, якщо вони не програють «Шахтарю» на «Максимірі» (та не зіграють унічию 2:2 або крупніше), матимуть перевагу над «гірниками» як за особистими зустрічами, так і за загальною різницею м’ячів. У такому разі для виходу у наступний раунд загребському клубу буде достатньо не пропустити уперед себе «Аталанту», та у підсумку набрати очок не менше, ніж «Шахтар».</p>
      <h3>«Шахтар»</h3>
      <p>«Кроти», починаючи з 22 жовтня, також зіграли три матчі. У 12-му турі УПЛ у Харкові господарі поля так і не зуміли вразити ворота бездоганного того вечора Паньківа. Гра з «Олександрією» завершилась нульовою нічиєю. У суботу Луїш Каштру на виїзний матч із «Карпатами» привіз фактично резервний склад. З футболістів, які у середу розпочинали гру з київським «Динамо», місце у старті зберіг лише Тарас Степаненко. Деяким гравцям головний тренер надав відпочинок, іншим завадили потрапити до заявки травми та дискваліфікації. Втім, на результат це жодною мірою не вплинуло – гості здобули переконливу перемогу із рахунком 3:0.</p>
      <p>Цього сезону «Шахтар» вже не зробить «золотий дубль», як рік тому. Причиною тому програш київському «Динамо» у матчі 1/8 фіналу Кубку України. «Українське класико» «подарувало» нам два вилучення, красиві голи колишніх одноклубників по запорізькому «Металургу» (Сидорчука та Степаненка) та інтригу, яка трималася до останніх хвилин основного часу. Денис Попов, забивши головою на 109-й хвилині, приніс перемогу із рахунком 2:1 киянам.</p>
      <p>До Загребу взагалі не полетіли Коноплянка і Соломон, участь у матчі Кривцова та Марлоса під питанням.</p>
      <p>Дивлячись на те, як «Шахтарю» було важко із сьогоднішнім суперником у Харкові, не дуже вірю в позитивний результат у виїзному матчі. У розіграші Ліги Європи минулого сезону з Загребу «на щиті» поїхали «Фенербахче» та «Бенфіка», у вересні цього року чотири голи пропустила «Аталанта». Хоча й «гірникам» у Італії передрікали поразку, а вони несподівано перемогли. Запропоную поставити на «обидві заб’ють» та уболівати за те, щоб український клуб зробив це як мінімум на один раз більше.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/pszh-bryugge-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/bavariya-olimpiakos-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/lokomotyv-yuventus-prognoz-i-stavka-oleksiya-andronova/"/>
      </related>
    </article>
  </body>
</html>