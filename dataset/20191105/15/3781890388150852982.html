<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740164"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T15:03:00+00:00"/>
    <meta property="og:title" content="สาวลอยทะเลอีเจี้ยนนาน2วัน ซัด'ลูกอม'ประทังชีวิตรอด"/>
    <meta property="og:description" content="ทางการกรีซช่วยเหลือสาวใหญ่วัย 47 ปีในเรือยางซึ่งลอยอยู่ในทะเลอีเจี้ยนนานเกือบ 2 วัน"/>
  </head>
  <body>
    <article>
      <h1>สาวลอยทะเลอีเจี้ยนนาน2วัน ซัด'ลูกอม'ประทังชีวิตรอด</h1>
      <address>
        <time datetime="2019-11-05T15:03:00+00:00">05 Nov 2019, 15:03</time>
      </address>
      <p>
        <b>ทางการกรีซช่วยเหลือสาวใหญ่วัย 47 ปีในเรือยางซึ่งลอยอยู่ในทะเลอีเจี้ยนนานเกือบ 2 วัน</b>
      </p>
      <p>สำนักข่าวรอยเตอร์รายงานจากประเทศกรีซ เมื่อวันที่ 5 พ.ย.ว่า เจ้าหน้าที่ยามฝั่งกรีซเปิดเผยว่า ผู้หญิงวัย 47 ปีคนหนึ่งซึ่งเดินทางมาด้วยเรือใบในเขตทะเลอีเจี้ยนใกล้กับเกาะโฟเลกันดอสของกรีซ แต่ได้ลงเรือยางในช่วงเวลาประมาณเที่ยงวันของวันศุกร์ที่ 1 พ.ย.ที่ผ่านมา เพื่อกลับเข้าฝั่งหาเสบียงเพิ่มเติม แต่วันรุ่งขึ้นทางการกรีซรับแจ้งเหตุเธอสูญหายไปในทะเลอีเจี้ยน จนกระทั่งช่วงเช้าวันอาทิตย์ที่ 3 พ.ย.ถึงได้พบตัวเธอบนเรือยางห่างออกมา 40 ไมล์ทะเลทางตะวันตกเฉียงใต้ของเกาะโฟเลกันดอส ซึ่งอยู่ใกล้กับเกาะครีต<br/><br/>ทั้งนี้ ทางการกรีซได้ระดมกำลังเรือของหน่วยยามฝั่ง 7 ลำ เรือของเอกชนอีก 3 ลำ เครื่องบิน 1 ลำและเฮลิคอปเตอร์อีก 1 ลำในปฏิบัติการค้นหาหญิงผู้สูญหายไปในทะเล และนำมาขึ้นฝั่งที่ท่าเรืออิรักไลออนบนเกาะครีต เพื่อตรวจร่างกาย<br/><br/>หญิงผู้สูญหายเปิดเผยว่า เธอถูกกระแสน้ำพัดหายอย่างไร้ทิศทาง ระหว่างนั้นอาศัยเพียงขนมลูกกวาดเป็นอาหารประทังชีวิต<br/><br/>หน่วยยามฝั่งไม่ได้เปิดเผยตัวตนของหญิงคนดังกล่าว แต่สื่อท้องถิ่นรายงานว่า เธอเป็นนักแล่นเรือที่มีประสบการณ์จากประเทศนิวซีแลนด์<br/><br/>เครดิตภาพREUTERS</p>
    </article>
  </body>
</html>