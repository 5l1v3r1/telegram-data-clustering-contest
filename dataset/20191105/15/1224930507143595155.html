<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/avstralijska-matusya-poyasnila-chomu-potribno-menshe-lyubiti-svoyih-ditej_n169099"/>
    <meta property="og:site_name" content="Радіо Максимум"/>
    <meta property="article:published_time" content="2019-11-05T15:32:00+00:00"/>
    <meta property="og:title" content="Австралійська матуся пояснила, чому потрібно 'менше любити своїх дітей' - Радіо Максимум"/>
    <meta property="og:description" content="Діти – квіти життя. Але в турботі над своїми нащадками ні в якому разі не можна забувати про себе і ставити на собі хрест, вважає австралійська журналістка Келлі Бейкер. Жінка пояснила, чому прийняла непросте рішення: менше любити своїх дітей."/>
  </head>
  <body>
    <article>
      <h1>Австралійська матуся пояснила, чому потрібно 'менше любити своїх дітей' - Радіо Максимум</h1>
      <address><time datetime="2019-11-05T15:32:00+00:00">05 Nov 2019, 15:32</time> by <a rel="author">Лазур Назарій</a></address>
      <p>
        <b>Діти – квіти життя. Але в турботі над своїми нащадками ні в якому разі не можна забувати про себе і ставити на собі хрест, вважає австралійська журналістка Келлі Бейкер. Жінка пояснила, чому прийняла непросте рішення: менше любити своїх дітей.</b>
      </p>
      <p>Колумністка австралійського сайту 9Honey Келлі Бейкер написала статтю під провокаційною назвою "Чому я прийняла рішення менше любити своїх дітей".</p>
      <related>
        <h4>І ще:</h4>
        <a href="https://maximum.fm/diti-chi-telefon-na-shcho-vitrachayut-bilshe-chasu-suchasni-batki_n169040"/>
      </related>
      <p>Вона розповіла, що вже багато років вона самостійно виховує двох синів. Бейкер розлучилася з їхнім батьком, коли хлопчикам було три і чотири роки. Тоді австралійка вирішила любити дітей "за двох" – за маму і за тата. Вона зазначила, що закривала очі на їхні погані вчинки, списуючи все на травму від розлучення, захищала їх від усього світу, а потім, через 10 років, раптом зрозуміла, що перебуває "на межі".</p>
      <p>Зараз її хлопчики стали підлітками, а вона відчуває себе дуже нещасною людиною, оскільки така абсолютна любов і захист за 10 років витягла з неї всі сили – моральні та фізичні.</p>
      <figure>
        <img src="https://maximum.fm/uploads/640w_DIR/media_news/2019/11/5dc158c174996028758822.jpg"/>
        <figcaption>Надмірна любов може виснажувати</figcaption>
      </figure>
      <blockquote>Це здорово, але при цьому неймовірно втомлює. Насправді, навіть виснажує, буквально випиває тебе до дна, не залишаючи тобі нічого. Але ти продовжуєш, тому що це твої діти і їм потрібна твоя любов, – написала Бейкер.</blockquote>
      <p>Вона зізналася, що зіткнулася з депресією. В якийсь момент жінка прийняла рішення любити дітей трохи менше, щоб більше полюбити себе. Бейкер нагадала, що якщо мама щаслива, то щасливі і її діти.</p>
      <p>Австралійка додала, що батькам потрібно любити себе трохи більше, щоб у нащадків була можливість проявити свою самостійність, любов і турботу про себе. А також, щоб вони бачили, якою має бути щаслива людина.</p>
      <related>
        <h4>Читайте також:</h4>
        <a href="https://maximum.fm/5-budennih-rechej-yaki-mozhut-viklikati-u-vas-zalezhnist_n169057"/>
      </related>
      <p>Джерело: <a href="https://www.medikforum.ru/health/84770-mama-iz-avstralii-obyasnila-pochemu-nuzhno-pomenshe-lyubit-detey.html">Medikforum</a></p>
      <related>
        <h4>До теми</h4>
        <a href="https://maximum.fm/antirejting-zhovtnya-yaki-deputati-progulyali-najbilshe-zasidan-radi_n169106"/>
        <a href="https://maximum.fm/u-berlin-yidut-za-emociyami-shcho-podivitisya-u-stolici-nimechchini-j-ne-zbankrutuvati_n168957"/>
        <a href="https://maximum.fm/20-rozbitih-avto-divitsya-krutu-reklamu-playstation-4-yaku-znyali-v-kiyevi_n169097"/>
      </related>
    </article>
  </body>
</html>