<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/valverde-lipsa-na-liderstvo-ami-obratite-nad-inter-i-betis-1403085.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T15:00:00+00:00"/>
    <meta property="og:title" content="Валверде: Липса на лидерство? Ами обратите над Интер и Бетис?"/>
    <meta property="og:description" content="Треньорът на Барселона Ернесто Валверде коментира дали тимът му има проблеми с характера или с липсата на лидери на терена Подов за това стана загубата срещу Леванте в първенството през уикенда, която дойде след обрат"/>
  </head>
  <body>
    <article>
      <h1>Валверде: Липса на лидерство? Ами обратите над Интер и Бетис?</h1>
      <address><time datetime="2019-11-05T15:00:00+00:00">05 Nov 2019, 15:00</time> by <a rel="author">Sportlive.bg</a></address>
      <p>Треньорът на <b><a href="https://www.sportlive.bg/tags/2223">Барселона</a></b> Ернесто Валверде коментира дали тимът му има проблеми с характера или с липсата на лидери на терена. Подов за това стана загубата срещу Леванте в първенството през уикенда, която дойде след обрат.</p>
      <p>"Липса на лидерство? Можеше да ме питате за това след обрата над Интер. Този отбор е обърнал много мачове, също и онзи срещу Бетис. Не винаги успявате, трябва да го признаете и да потърсите кое е това, в което не успяхте", заяви испанският треньор на пресконференцията си преди мача със Славия в Шампионска лига.</p>
      <p>Валверде коментира и състоянието на нападателя Луис Суарес, който се контузи в мача с Леванте и бе заменен принудително. "Контузията на Луис Суарес не е сериозна. Ще видим дали ще е готов за мача в събота", посочи наставникът.</p>
      <p>Както е известно, в мача с Интер в Шампионска лига каталунците губеха с 0:1 до 58-ата минута, но с 2 гола на Луис Суарес стигнаха до победата с 2:1. С 0:1 Барселона губеше и срещу Бетис в първенството, но в крайна сметка стигна до победа с 5:2.<b><i><a href="https://www.sportlive.bg/worldfootball/championsleague/Barselona-se-okaza-naj-myrzeliviq-otbor-v-ShL-za-celiq-kryg-1388058.html"> А каква разочароваща класация оглави Барселона след последния кръг в Шампионска лига вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Grizman---noviqt-Koutinxo-1402880.html"/>
        <a href="https://www.sportlive.bg/worldfootball/championsleague/Kyde-da-gledame-sblysyka-Barselona---Slaviq-(Praga)-v-Shampionska-liga-1402162.html"/>
        <a href="https://www.sportlive.bg/worldfootball/spain/Bydeshtiqt-shampion-na-Ispaniq-shte-se-nuzhdae-ot-naj-malko-tochki-za-poslednite-13-godini-1391690.html"/>
        <a href="https://www.sportlive.bg/worldfootball/spain/Valverde-ostana-bez-dumi-sled-predstavqneto-na-Mesi-1389965.html"/>
        <a href="https://www.sportlive.bg/worldfootball/spain/Levante-matira-Barselona-s-geroichen-obrat-sprq-seriqta-im-v-La-Liga-1391141.html"/>
      </related>
    </article>
  </body>
</html>