<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/share-il-film-di-hbo-in-onda-domani-sky/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T15:30:00+00:00"/>
    <meta property="og:title" content="Share, il film di HBO andrà in onda domani su Sky Cinema!"/>
    <meta property="og:description" content="Sky Cinema e HBO hanno annunciato che Share andrà in onda per tutti gli abbonati al servizio Sky. Si tratta del film diretto da Pippa Bianco."/>
  </head>
  <body>
    <article>
      <h1>Share, il film di HBO andrà in onda domani su Sky Cinema!</h1>
      <address><time datetime="2019-11-05T15:30:00+00:00">05 Nov 2019, 15:30</time> by <a rel="author">Francesco Caputo</a></address>
      <p>Acclamato nel corso di quest’anno al Sundance Film Festival e al Festival di Cannes, <b>Share andrà in onda</b> (e in prima visione) <b>su Sky Cinema Due</b>, domani mercoledì 6 novembre alle 21.15. Per chi non lo sapesse, <b>si tratta del lungometraggio diretto da Pippa Bianco</b> e vede come protagonista la giovane <b>Rhianne Barreto</b>.</p>
      <p>Leggi anche: <a href="https://www.tomshw.it/culturapop/lucca-comics-games-ecco-tutte-le-nuove-serie-tv-sky-atlantic/">Lucca Comics &amp; Games: ecco tutte le nuove serie tv Sky Atlantic</a></p>
      <p>“<i>Al centro della storia c’è Mandy (Rhianne Barreto), una giovane atleta di 16 anni, e la sua vita apparentemente normale. Fino a quando una mattina non si risveglia sul prato di fronte la casa dei suoi genitori, senza ricordare nulla della sera precedente</i>“, spiega il comunicato di Sky. “<i>Quel giorno la vita di Mandy cambierà per sempre: un video scioccante di quella notte inizia a diffondersi sui telefonini di tutta la sua scuola</i>“.</p>
      <p><b>La storia proposta da Share segue la povera Mandy</b>, e precisamente la sua ricerca della verità, resa purtroppo più difficile da diverse situazioni che si vengono a creare, oltre alla rabbia e alla negazione della sua famiglia e dei suoi coetanei.</p>
      <p>“<i>Prima di diventare un lungometraggio, Share è stato un pluripremiato cortometraggio, che Pippa Bianco ha scritto e diretto nel 2015.</i> […] <i>Per costruire adeguatamente la storia di Mandy con una ricerca rigorosa, Pippa Bianco ha condotto numerose interviste con vittime di violenze sessuali, attivisti, investigatori e avvocati, oltre a personale scolastico, psicologi e anche alcuni colpevoli</i>“.</p>
      <p>Inoltre, <b>Share vanta un cast di talenti emergenti</b>, vale a dire <b>Charlie Plummer</b>, <b>Nicholas Galitzine</b>, <b>Lovie Simone</b>, insieme a <b>Poorna Jagannathan</b> e <b>JC MacKenzie</b> nei panni dei genitori di Mandy.</p>
      <slideshow>
        <figure>
          <img src="https://www.tomshw.it/images/images/2019/11/share-hbo-sky-60848.768x432.jpg"/>
        </figure>
        <figure>
          <img src="https://www.tomshw.it/images/images/2019/11/share-hbo-sky-60847.768x432.jpg"/>
        </figure>
        <figure>
          <img src="https://www.tomshw.it/images/images/2019/11/share-hbo-sky-60846.768x432.jpg"/>
        </figure>
        <figure>
          <img src="https://www.tomshw.it/images/images/2019/11/share-hbo-sky-60845.768x432.jpg"/>
        </figure>
        <figcaption>Credit: HBO</figcaption>
      </slideshow>
      <blockquote>Siete interessati al Trono di Spade? Potete acquistare il Monopoly a tema Westeros al <a href="https://toms.it/NVM9I">seguente indirizzo</a>!</blockquote>
    </article>
  </body>
</html>