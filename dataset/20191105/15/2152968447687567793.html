<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/05/sadistyt-mychil-kuche-v-myglij-na-svoboda-sreshtu-250-leva.428660"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T15:49:00+00:00"/>
    <meta property="og:title" content="Садистът, мъчил куче в Мъглиж, на свобода срещу 250 лева"/>
    <meta property="og:description" content="Той има 15 дни да внесе гаранцията си | Dnes.bg"/>
  </head>
  <body>
    <article>
      <h1>Садистът, мъчил куче в Мъглиж, на свобода срещу 250 лева</h1>
      <h2>Той има 15 дни да внесе гаранцията си</h2>
      <address><time datetime="2019-11-05T15:49:00+00:00">05 Nov 2019, 15:49</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>32-годишният Ангелин, който беше заснет в клип как измъчва куче, вече е с повдигнато обвинение за проявена жестокост към животно. <br/><br/>Наложена му е мярка – освобождаване под парична гаранция от 250 лева, съобщи bTV.</p>
      <p>Ангелин е признал вината си. Като причина за зверското си отношение към животното, заснето в клипа, е посочил, че кучето го е ухапало при игра.<br/><br/>Ветеринарно-медицинска експертиза ще покаже дали кучето е иззетото и предадено на природозащитниците.<br/><br/>Тъй като то е добре, ако вината на мъжа бъде доказана в съда, присъдата му ще е по-лека – лишаване от свобода до 2 години или пробация, но при всички случаи придружена и с обществено порицание.<br/><br/>Ангелин напусна ареста на полицията този следобед. По закон той има между 3 и 15 дни, за да внесе гаранцията. Не го ли стори, мярката му ще бъде променена с решение на съда, вероятно отново със „задържане под стража”.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/04/arestuvaha-sadista-ot-myglij-izmychval-kuchence.428567"/>
        <a href="https://www.dnes.bg/obshtestvo/2019/11/04/sadist-mychi-malko-kuche-shte-se-sezirat-li-organite.428469"/>
      </related>
    </article>
  </body>
</html>