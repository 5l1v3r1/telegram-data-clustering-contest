<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/curtea-de-apel-bucuresti-a-decis-anularea-deciziei-de-sanctionare-cu-15-000-de-lei-a-lui-constantin-stefan-presedintele-electroarges-18544415"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T15:37:30+00:00"/>
    <meta property="og:title" content="Curtea de Apel Bucureşti a decis anularea deciziei de sancţionare cu 15.000 de lei a lui Constantin Ştefan, preşedintele Electroargeş"/>
    <meta property="og:description" content="Curtea de Apel Bucureşti a decis anularea deciziei prin care Autoritatea de Supraveghere Financiară (ASF) îl amenda cu 15.000 de lei pe Constantin Ştefan, preşedintele producătorului de electrocasnice Electroargeş Curtea de Argeş, se arată la bursă."/>
  </head>
  <body>
    <article>
      <h1>Curtea de Apel Bucureşti a decis anularea deciziei de sancţionare cu 15.000 de lei a lui Constantin Ştefan, preşedintele Electroargeş</h1>
      <address><time datetime="2019-11-05T15:37:30+00:00">05 Nov 2019, 15:37</time> by <a rel="author" href="https://www.zf.ro/autor/liviu-popescu" target="_blank">Liviu Popescu</a></address>
      <p>Curtea de Apel Bucureşti a decis anularea deciziei prin care Autoritatea de Supraveghere Financiară (ASF) îl amenda cu 15.000 de lei pe Constantin Ştefan, preşedintele producătorului de electrocasnice Electroargeş Curtea de Argeş, se arată la bursă.</p>
      <p>“Consiliul de Administraţie Electroargeş S.A., aduce la cunoştinţă acţionarilor şi potenţialilor investitori că prin Hotărârea nr. 685/30.10.2019 (ce poate fi atacată cu recurs), pronunţată în Dosarul nr. 2797/2/2019, Curtea de Apel Bucureşti a decis anularea Deciziilor nr. 1160/26.09.2018 şi 1366/08.11.2018 emise de ASF”, se arată la bursă. O decizie se referă la amendarea lui Constantin Ştefan, iar celalată este cea prin care ASF a respins plângerea formulată de preşedintele companiei.</p>
      <p>În iulie 2019 ASF l-a amendat pe Constantin Ştefan pentru că nu ar fi inclus pe ordinea de zi a adunării generale a acţionarilor din 25/26 aprilie 2019 punctele propuse de acţionarul minoritar Tudor Dumitru (12,8%), respectiv nu ar fi răspuns la solicitarea Autorităţii, se arată la bursă.</p>
    </article>
  </body>
</html>