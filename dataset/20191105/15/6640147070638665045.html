<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-watch-e-prevenzione-4-300-ecg-con-lospedale-fatebenefratelli-di-roma/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T15:55:00+00:00"/>
    <meta property="og:title" content="Apple Watch e prevenzione: 4.300 ECG con l’Ospedale Fatebenefratelli di Roma"/>
    <meta property="og:description" content="La recente campagna preventiva sulla fibrillazione atriale, organizzata dal MMN e dall'Ospedale Fatebenefratelli di Roma, ha registrato un grande successo con un numero di 4.300 ELG realizzati tramite Apple Watch."/>
  </head>
  <body>
    <article>
      <h1>Apple Watch e prevenzione: 4.300 ECG con l’Ospedale Fatebenefratelli di Roma</h1>
      <address><time datetime="2019-11-05T15:55:00+00:00">05 Nov 2019, 15:55</time> by <a rel="author">Valentina Acri</a></address>
      <p>Apple è ormai ben conosciuta come un vero e proprio colosso della tecnologia anche in ambito <i>Healthcare</i>. Il colosso di Cupertino, beneficiando delle tecnologie implementate sui suoi nuovi Apple Watch, è stato il protagonista di un importante <b>campagna di prevenzione sulla fibrillazione atriale</b>. <i>“Isola del cuore”</i>, cosi è stata denominata l’iniziativa nata dalla partecipazione dell<b>’istituto ospedaliero <i>Fatebenefratelli  di Roma</i></b> e della società italiana<b><i> Magnetic Media Network</i></b>.</p>
      <p>Le recenti innovazioni, come i dispositivi wearable stanno sempre più prendendo piede sul mercato diffondendosi anche tra persone di differenti fasce di età. Se inizialmente gli smartwatch erano sostanzialmente utilizzati per il fitness tracker o per semplici notifiche da app, ad oggi questi ultimi svolgono una vera e propria operazione di <b>elaborazione di dati inerenti alla salute degli utenti.</b></p>
      <figure>
        <img src="https://www.tomshw.it/images/images/2019/11/foto-generiche-60822.768x432.jpg"/>
      </figure>
      <p>L’ iniziativa organizzata dal <i>MMN</i> e dall’<i>Ospedale Fatebenefratelli di Roma</i> ha dunque scommesso sulle tecnologie offerte dal wearable creando un singolare progetto nell’ambito Healthcare. La campagna preventiva, tenutasi il 12 e 13 ottobre scorsi, ha infatti ottenuto un enorme risultato<b> con il record di oltre 4.300 elettrocardiogrammi effettuati tramite Apple Watch</b>. Grazie ai dispositivi dell’azienda di Cupertino è stata offerta una vera campagna di prevenzione a moltissimi cittadini che hanno deciso di aderire all’iniziativa. Tutti coloro che hanno preso parte allo screening indossando gli Apple Watch hanno usufruito del riconoscimento tramite un QR Code per il <b>pieno rispetto dei dati personali.</b></p>
      <blockquote>“La fibrillazione atriale è la forma più grave di aritmia, molto spesso asintomatica, per questo ancor più pericolosa – afferma Stefano Michelini, Direttore Ospedale Fatebenefratelli – Isola Tiberina di Roma. “Colpisce 850.000 soggetti ogni anno, soprattutto donne oltre i 65 anni di età. Stili di vita sempre più sedentari, fumo e alimentazione poco sana sono tra i fattori che aumentano il rischio di aritmie anche nei soggetti più giovani”.</blockquote>
      <p>É chiaro dunque che la tecnologia sta trasformando le normali abitudini di tutti noi ma sta, allo stesso tempo, convertendo il modo di fare prevenzione e ricerca. Grazie ai risultati ottimali che si stanno ottenendo in ambito Healthcare, l’innovazione potrà di certo<b><a href="https://www.tomshw.it/smartphone/apple-watch-aiuta-i-medici-a-trascrivere-le-cartelle-cliniche/"> ottimizzare le prestazioni offerte</a> dagli istituti ospedalieri</b> incrementando anche  la sensibilizzazione agli screening preventivi.</p>
    </article>
  </body>
</html>