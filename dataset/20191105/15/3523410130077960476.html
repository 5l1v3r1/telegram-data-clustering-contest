<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638364/%DA%A9%D8%B4%D9%81-%D8%AA%D9%86%D9%87%D8%A7-%D8%AC%D8%B3%D8%AF-%D9%85%D9%81%D9%82%D9%88%D8%AF-%D8%B4%D8%AF%D9%87-%D8%AF%D8%B1-%D8%B3%DB%8C%D9%84-%DA%AF%D9%84%D9%88%DA%AF%D8%A7%D9%87-%D9%85%D8%A7%D8%B2%D9%86%D8%AF%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T15:01:00+00:00"/>
    <meta property="og:title" content="کشف تنها جسد مفقود شده در سیل گلوگاه مازندران"/>
    <meta property="og:description" content="جسد تنها فرد مفقود شده با همکاری و تلاش بی‌وقفه نیروهای امداد و نجات جمعیت هلال احمر، در حادثه سل گلوگاه مازندران کشف شده است."/>
  </head>
  <body>
    <article>
      <h1>
        <a href="https://www.bultannews.com/fa/news/638364/%DA%A9%D8%B4%D9%81-%D8%AA%D9%86%D9%87%D8%A7-%D8%AC%D8%B3%D8%AF-%D9%85%D9%81%D9%82%D9%88%D8%AF-%D8%B4%D8%AF%D9%87-%D8%AF%D8%B1-%D8%B3%DB%8C%D9%84-%DA%AF%D9%84%D9%88%DA%AF%D8%A7%D9%87-%D9%85%D8%A7%D8%B2%D9%86%D8%AF%D8%B1%D8%A7%D9%86">کشف تنها جسد مفقود شده در سیل گلوگاه مازندران</a>
      </h1>
      <h2>جسد تنها فرد مفقود شده با همکاری و تلاش بی‌وقفه نیروهای امداد و نجات جمعیت هلال احمر، در حادثه سل گلوگاه مازندران کشف شده است.</h2>
      <address><time datetime="2019-11-05T15:01:00+00:00">05 Nov 2019, 15:01</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، همزمان با شروع<b> بارش باران</b> در 12 آبان ماه شاهد <b>سیل شدید</b> در مناطق مختلف شهری و روستایی گلوگاه بودیم و از همان ساعات اولیه خبر <b>مفقودی</b> بانوی سالمند گلوگاه در فضای حقیقی و مجازی شنیده شد.</p>
      <p>فرزند پسر این بانوی مفقود شده از همان ابتدا همگام با نیروهای امداد و نجات در کنار مردم محلی، تلاش برای پیدا کردن مادر خود را در دستور کار قرار داد؛ اما تا امروز هیچ اطلاعی از ایشان در دست نبود.</p>
      <p>فرماندار گلوگاه با اعلام و تایید خبر کشف جسد بانوی مفقود شده در سیل اظهار کرد: تلاش برای جست‌وجوی این بانو از همان دقایق اولیه آغاز شد و بعد از گذشت دو روز از مفقودی این بانو، بالاخره امروز سه‌شنبه 14 آبان ماه جسد بی‌جان این بانو کشف شد.</p>
      <p>فریدون کلبادی‌نژاد گفت: بالاخره بعد از گذشت دو روز از مفقودی این بانوی سالمند اهل روستای لمراسک گلوگاه، جسد بی‌جان این بانو در حوالی ریل راه‌آهن لمراسک گلوگاه کشف شد.</p>
      <p>در پی بارندگی‌های شدید در 12 آبان ماه امسال، شهرستان گلوگاه در استان مازندران بیشترین خسارت را متحمل شده است و با جاری شدن سیل، 11 روستای گلوگاه در سیل 12 آبان ماه امسال دچار خسارت شد و در این بین یک بانوی میانسال اهل روستای لمراسک گلوگاه فوت شد، جاده‌ها دچار آبگرفتگی و مسدود شد، آب آشامیدنی برخی از روستاها قطع و یا گل‌آلود شد، دو واحد مسکونی به طور کامل تخریب و دست کم 30 واحد مسکونی بیش از 50 درصد خسارت دیدند.</p>
      <p>انتهای پیام/</p>
    </article>
  </body>
</html>