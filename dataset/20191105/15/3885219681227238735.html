<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3321860"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-05T15:11:00+00:00"/>
    <meta property="og:title" content="שבועיים אחרי החתונה: צעיר בן 28 מת לאחר שלקה בלבו בחדר כושר"/>
    <meta property="og:description" content="אופיר הרטוב פונה תוך כדי האימון לבית החולים איכילוב, שם למרות ניסיונות החייאה נאלצו לקבוע את מותו. משפחתו הסכימה לתרום את..."/>
  </head>
  <body>
    <article>
      <h1>שבועיים אחרי החתונה: צעיר בן 28 מת לאחר שלקה בלבו בחדר כושר</h1>
      <address><time datetime="2019-11-05T15:11:00+00:00">05 Nov 2019, 15:11</time> by <a rel="author">בועז אפרת</a></address>
      <figure>
        <img src="https://img.wcdn.co.il/f_auto,w_700,t_18/2/9/4/6/2946385-46.jpg"/>
        <figcaption>נהרג באופן פתאומי. הרטוב (צילום: מתוך פייסבוק)</figcaption>
      </figure>
      <p>אופיר הרטוב, צעיר בן 28, מת היום (שלישי) לאחר שלקה בלבו בזמן אימון בחדר כושר. הרטוב, נשוי טרי מזה שבועיים, קיבל התקף לב פתאומי והובהל לחדר ההלם של בית החולים איכילוב בתל אביב תוך כדי פעולות החייאה, שם הרופאים נאלצו לקבוע את מותו.</p>
      <p>לאחר מותו אישרו בני משפחתו לתרום את כליותיו. "אופיר האהוב שלנו תמיד אהב לתת ולעזור לכל אחד, וכך היה גם במותו", מסרה המשפחה.</p>
      <p>מנהל המחלקה לרפואה דחופה באיכילוב, ד"ר דניאל טרוצקי, הסביר על שלבי תרומת האיברים. לדבריו, "מדובר בתהליך ייחודי ונדיר המאפשר הנצלת כליות לצורך תרומה לאחר דום לב בחלון זמן מצומצם ביותר של עד שעתיים בלבד. עם הגעתו לבית החולים, צוות המחלקה לרפואה דחופה פנה למשפחתו להסכמה והיא נעתרה למרות הצער העמוק וההלם מהפטירה הפתאומית של יקירם בטרם עת".</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3321801">בשל טעות בזיהוי: חמושים במקסיקו טבחו בבני קהילה מורמונית </a>
        <a href="https://news.walla.co.il/item/3321833"> מנדלבליט: נבחן אם בוצעה פעולה שלא כשורה בתיקי נתניהו ונטפל בהתאם </a>
        <a href="https://news.walla.co.il/item/3321803"> שקד: נתמוך ביוזמת דרעי לבחירה ישירה. הליכוד: רה"מ לא מקדם את החוק </a>
        <a href="https://tld.walla.co.il/item/3077181?lm_supplier=16893&amp;lm_bc=18500"> סובלים מנחירות בעקבות דום שינה? ניתן לטפל תוכן מקודם</a>
      </p>
    </article>
  </body>
</html>