<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/tiltakozas-es-utcai-harc-chile-fovarosaban"/>
    <meta property="og:site_name" content="euronews"/>
    <meta property="article:published_time" content="2019-11-05T15:57:07+00:00"/>
    <meta property="og:title" content="Tiltakozás és utcai harc Chile fővárosában"/>
    <meta property="og:description" content="Nem engednek a tüntetők, akik már több mint két hete követelnek átfogó reformokat. Chile a gazdag latin-amerikai államok közé tartozik, de nagyon nagy a társadalmi egyenlőtlenség."/>
  </head>
  <body>
    <article>
      <h1>Tiltakozás és utcai harc Chile fővárosában</h1>
      <address><time datetime="2019-11-05T15:57:07+00:00">05 Nov 2019, 15:57</time> by <a rel="author">Anna Flori</a></address>
      <p>Folytatódnak a zavargások Santiago de Chilében. A több mint két hete tartó lakossági tiltakozásnak már 18 halálos áldozata van, hétezer ember vittek el a rendőrök a tüntetésekről. Elmaradnak a turisták, és százmilliókban mérhető az anyagi kár a chilei fővárosban. A pénzügyminiszter szerint a gazdasági növekedés is kisebb lesz a vártnál az elhúzódó felfordulás miatt. A megmozdulások a metrójegy árának emelése után kezdődtek, de ez csak az utolsó csepp volt a pohárban. Az emberek átfogó társadalmi reformot követelnek, minisztercserékkel nem érték be. Chile a térség leggazdagabb államai közé tartozik, de nagyon komoly egyenlőtlenség tartja feszültségben a közéletet. A fővárosban rettentő drága lett a megélhetés, erre a problémára fűződik föl az általános elégedetlenség, ami gyakorlatilag mindenre kiterjed: a foglalkoztatásra, az adó- és a nyugdíjrendszerre, az egészségügyre és az oktatásra is.</p>
    </article>
  </body>
</html>