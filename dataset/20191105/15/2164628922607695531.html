<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42653_16-litniy-luchanin-hrabuvav-zhinok"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T15:55:00+00:00"/>
    <meta property="og:title" content="16-літній лучанин грабував жінок"/>
    <meta property="og:description" content="Неповнолітньому лучанину повідомили про підозру у вчиненні грабежів. Санкція статті визначає покарання від чотирьох до шести років поз"/>
  </head>
  <body>
    <article>
      <h1>16-літній лучанин грабував жінок</h1>
      <address>
        <time datetime="2019-11-05T15:55:00+00:00">05 Nov 2019, 15:55</time>
      </address>
      <p>
        <b>Неповнолітньому лучанину повідомили про підозру у вчиненні грабежів. Санкція статті визначає покарання від чотирьох до шести років позбавлення волі.</b>
      </p>
      <p>Про це 5 листопада повідомив сектор комунікації поліції Волинської області.</p>
      <related>
        <h4>Читайте також:</h4>
        <a href="http://press-centr.com/ua/news/42249_Na-Volini-pobili-ta-pohrabuvali-cholovika"/>
      </related>
      <p>Зловмисник у серпні цього року на вулиці Ківерцівській у Луцьку пограбував 56-річну жительку Ківерців. Грабіжник зірвав із шиї потерпілої золотий ланцюжок, вартістю 2 тис. грн..</p>
      <p>Оперативники Луцького відділу поліції встановили, що пограбування скоїв 16-річний житель Луцька. Окрім цього, правоохоронці встановили причетність зловмисника до пограбування 42-річної жительки Луцького району, що мало місце на початку вересня по проспекті Волі. Хлопець зірвав з жінки золотий ланцюжок вартістю понад 2 тис. грн.</p>
      <related>
        <h4>Читайте також:</h4>
        <a href="http://press-centr.com/ua/news/41920_Na-Volini-retsidivist-vidibrav-telefon-u-17-richnoho-yunaka"/>
      </related>
      <p>Слідчі, за процесуального керівництва прокуратури, повідомили неповнолітньому про підозру у вчиненні кримінальних правопорушень, передбачених ч. 1 та ч. 2 ст. 186 Кримінального кодексу України. Мова йде про грабіж, вчинений повторно. Санкція статті передбачає від чотирьох до шести років позбавлення волі. Досудове розслідування триває</p>
      <p>
        <i>Фото ілюстративне</i>
      </p>
      <p> </p>
    </article>
  </body>
</html>