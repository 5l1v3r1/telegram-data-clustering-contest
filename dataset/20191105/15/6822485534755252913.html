<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814121.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T15:31:00+00:00"/>
    <meta property="og:title" content="برای اینکه به آرتروز مبتلا نشوید دور این خوردنی‌ها را خط بکشید"/>
    <meta property="og:description" content="به گزارش باشگاه خبرنگاران جوان، آرتروز فقط مربوط به سالمندان نیست و ۳۰۰ هزار کودک، مبتلا به یکی از ۱۰۰ نوع مختلف این بیماری هستند. این عارضه یک بیماری پیشرونده است که می‌تواند در نهایت توانایی فرد حتی برای مراقبت از خودش را بگیرد. پزشکان برای درمان این بیماری دارو تجویز می‌کنند و گاهی هم عمل جراحی انجام می‌گیرد، اما آرتروز درمان ندارد."/>
  </head>
  <body>
    <article>
      <h1>برای اینکه به آرتروز مبتلا نشوید دور این خوردنی‌ها را خط بکشید</h1>
      <address>
        <time datetime="2019-11-05T15:31:00+00:00">05 Nov 2019, 15:31</time>
      </address>
      <p>برخی از مواد غذایی بروز علائم آرتروز را تشدید می‌کنند و به سلامت مفاصل شما آسیب می‌زنند.</p>
      <p>به گزارش باشگاه خبرنگاران جوان، آرتروز فقط مربوط به سالمندان نیست و ۳۰۰ هزار کودک، مبتلا به یکی از ۱۰۰ نوع مختلف این بیماری هستند. این عارضه یک بیماری پیشرونده است که می‌تواند در نهایت توانایی فرد حتی برای مراقبت از خودش را بگیرد. پزشکان برای درمان این بیماری دارو تجویز می‌کنند و گاهی هم عمل جراحی انجام می‌گیرد، اما آرتروز درمان ندارد.</p>
      <p>از طرفی غذا‌هایی وجود دارد که علائم آرتروز را به مراتب بدتر می‌کنند. برخی از غذاها، به مفاصل شما آسیب می‌زنند. در ادامه به معرفی برخی از این مواد غذایی می‌پردازیم.</p>
      <p><b>چربی‌های اشباع شده</b><br/>چربی‌های اشباع شده در گوشت قرمز، کره و پنیر یافت می‌شوند. این چربی‌های اشباع باعث ایجاد التهاب در بافت چربی می‌شوند. این نوع التهاب به ویژه برای قلب شما خطرناک است و مشخص شده است که باعث درد و ورم مفاصل می‌شود.</p>
      <p>به علاوه این چربی‌ها پیری و التهاب را تحریک می‌کنند و مصرف آن‌ها با احتمال بیشتر بروز بیماری‌های التهابی مانند دیابت، بیماری‌های قلبی، نارسایی کلیه و آلزایمر همراه است.</p>
      <p><b>اسید‌های چرب امگا ۶</b><br/>ممکن است درباره اسید‌های چرب امگا ۳ شنیده باشید. آن‌ها برای کنترل التهاب بسیار مهم هستند، اما اسید‌های چرب امگا ۶ می‌توانند بدن شما را به سمت تولید مواد شیمیایی و ایجاد التهاب سوق دهند. اسید‌های چرب امگا ۶ را در روغن‌های ذرت، گلرنگ، آفتابگردان، سویا و روغن نباتی جامد و محصولاتی که حاوی این روغن‌ها هستند، خواهید یافت؛ بنابراین بهتر است روغن‌های غنی شده امگا ۶ را با روغن کانولا، تخم کتان، گردو و روغن زیتون جایگزین کنید. اسید‌های چرب omaga-۶ در چربی‌های ترانس و روغن سرخ کردن تجاری هم یافت می‌شوند.</p>
      <p><b>غذا‌های فرآوری شده</b><br/>غذا‌های فرآوری شده حاوی مواد زیادی هستند که باعث التهاب می‌شوند. یکی از بدترین آن‌ها روغن‌های چربی ترانس یا جزئی هیدروژنه است. این روغن‌ها باعث ایجاد التهاب سیستمیک می‌شوند و در ده‌ها بیماری از بیماری‌های قلبی تا سرطان‌ها نقش دارند.</p>
      <p>چربی‌های ترانس را در نان ها، موادغذایی پخته شده، میان وعده‌هایی مانند چیپس سیب زمینی یا پاپ کورن مایکروویو، مواد غذایی سرخ شده، خامه شیرینی و مارگارین پیدا خواهید کرد.</p>
      <p><b>نمک</b><br/>بدن شما برای عملکرد صحیح خود به نمک نیاز دارد، اما مقدار زیاد نمک باعث فشار خون بالا می‌شود که به ابتلا به سکته‌های مغزی، بیماری کلیوی و حمله قلبی کمک می‌کند. نمک زیاد باعث کاهش کلسیم و پوکی استخوان، التهاب سلولی و صدمه به مفاصل می‌شود.</p>
      <p>ساده‌ترین راه برای کاهش مصرف نمک، متوقف کردن خوردن غذای فرآوری شده و سرخ شده است.</p>
      <p><b>مواد قندی</b><br/>مواد قندی باعث می‌شوند بدن شما سیتوکین‌ها را آزاد کند و این مواد باعث التهاب و افزایش درد و آرتروز می شوند.</p>
      <p><b>غلات تصفیه شده</b><br/>غلات تصفیه شده شامل آرد سفید و برنج سفید، باعث افزایش گلوکز خون می‌شوند و نشانگر‌های التهابی را افزایش می‌دهند. علاوه بر این، اگر به گلوتن حساس هستید، محصولات ساخته شده از گندم ممکن است باعث درد مفاصل شوند. اگر بعد از خوردن گندم دچار بثورات، میگرن، خستگی یا درد مفاصل شوید، ممکن است به گلوتن حساس باشید.</p>
      <p>از هر چیزی که از آرد سفید ساخته شده خودداری کنید. خوردن غلات کامل باعث کاهش التهاب می‌شود، بنابراین جایگزینی غلات تصفیه شده از اهمیت بالایی برخوردار است.</p>
    </article>
  </body>
</html>