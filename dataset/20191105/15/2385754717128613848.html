<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595852/meteferan-ti-thesi-kata-ton-tetraminon-apofasizei-gia-metra-i-psem"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T15:42:00+00:00"/>
    <meta property="og:title" content="Μετέφεραν τη θέση κατά των τετραμήνων - Αποφασίζει για μέτρα η ΠΣΕΜ"/>
    <meta property="og:description" content="Χωρίς θετική κατάληξη ολοκληρώθηκε η σημερινή προγραμματισμένη συνάντηση της Παγκύπριας Συντονιστικής Επιτροπής Μαθητών (ΠΣΕΜ) με τον Υπουργό Παιδείας,..."/>
  </head>
  <body>
    <article>
      <h1>Μετέφεραν τη θέση κατά των τετραμήνων - Αποφασίζει για μέτρα η ΠΣΕΜ</h1>
      <address><time datetime="2019-11-05T15:42:00+00:00">05 Nov 2019, 15:42</time> by <a rel="author">SigmaLive</a></address>
      <p>Χωρίς θετική κατάληξη ολοκληρώθηκε η σημερινή προγραμματισμένη συνάντηση της Παγκύπριας Συντονιστικής Επιτροπής Μαθητών (ΠΣΕΜ) με τον Υπουργό Παιδείας, Κώστα Χαμπιαούρη.</p>
      <p>Σύμφωνα με τα όσα μεταδίδει η δημοσιογράφος του ΣΙΓΜΑ, Γεωργία Κωνσταντίνου, σε δηλώσεις του μετά το τέλος της συνάντησης, ο πρόεδρος της ΠΣΕΜ, Γιάννης Λαπήθιος, εξέφρασε για άλλη μια φορά τη θέση κατά των εξετάσεων τετραμήνων.</p>
      <p>Οι μαθητές αναμένεται εντός της βδομάδας να συνεδριάσουν με σκοπό να αποφασίσουν τη λήψη πιθανών μέτρων, τα οποία θα ανακοινώσουν.</p>
      <p>Υπενθυμίζεται πως η ΠΣΕΜ, παρότρυνε τους καθηγητές την 11η Νοεμβρίου, ημέρα  που θα πάρουν τελική απόφαση εάν θα προχωρήσουν σε απεργίες ή όχι, να απαντήσουν υπέρ των απεργιών και να στηρίξουν τους μαθητές.</p>
    </article>
  </body>
</html>