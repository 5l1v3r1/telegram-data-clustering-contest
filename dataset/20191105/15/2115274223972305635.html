<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/leader_testimoni_di_geova_russo_arrestato-6491355/news/2019-11-05/"/>
    <meta property="og:site_name" content="Agi"/>
    <meta property="article:published_time" content="2019-11-05T15:38:00+00:00"/>
    <meta property="og:title" content="Il capo dei Testimoni di Geova russi è stato condannato a sei anni"/>
    <meta property="og:description" content="Mosca ha messo fuori legge il gruppo nel 2017 considerandolo &quot;estremista&quot;"/>
  </head>
  <body>
    <article>
      <h1>Il capo dei Testimoni di Geova russi è stato condannato a sei anni</h1>
      <h2>Mosca ha messo fuori legge il gruppo nel 2017 considerandolo "estremista"</h2>
      <address><time datetime="2019-11-05T15:38:00+00:00">05 Nov 2019, 15:38</time> by <a rel="author">AGI - Agenzia Giornalistica Italia</a></address>
      <p>Un tribunale di Tomsk, in Siberia, ha condannato a sei anni di detenzione il leader della comunità locale dei Testimoni di Geova, gruppo religioso messo fuori legge in Russia nel 2017, perché considerato "estremista".</p>
      <p>La portavoce del tribunale distrettuale di Tomsk, Olga Shevtosva, ha riferito che Serghei Klimov, 49 anni, arrestato a giugno del 2018, è stato ritenuto colpevole di aver organizzato un gruppo estremista. Si tratta della condanna più grave mai comminata a un Testimone di Geova in Russia, dove la comunità religiosa è da anni nel mirino delle autorità tanto da aver sollevato nei confronti del Cremlino l'accusa di violazione della libertà religiosa.</p>
    </article>
  </body>
</html>