<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740167"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T15:50:00+00:00"/>
    <meta property="og:title" content="แก๊งแหกคุกหนีเฉียดชายแดน เจอเก๋งจอดทิ้งเขาฉกรรจ์"/>
    <meta property="og:description" content="พบเก๋งมิราจของ 3 นักโทษแหกคุกพัทยาจอดทิ้งบริเวณพื้นที่ เขาฉกรรจ์ จ.สระแก้ว หลังถูกตำรวจตามไล่ล่าอย่างหนัก"/>
  </head>
  <body>
    <article>
      <h1>แก๊งแหกคุกหนีเฉียดชายแดน เจอเก๋งจอดทิ้งเขาฉกรรจ์</h1>
      <address>
        <time datetime="2019-11-05T15:50:00+00:00">05 Nov 2019, 15:50</time>
      </address>
      <p>
        <b>พบเก๋งมิราจของ 3 นักโทษแหกคุกพัทยาจอดทิ้งบริเวณพื้นที่ เขาฉกรรจ์ จ.สระแก้ว หลังถูกตำรวจตามไล่ล่าอย่างหนัก</b>
      </p>
      <p>กรณีเกิดเหตุผู้ต้องขังที่ศาลจังหวัดพัทยาที่ได้รับการเบิกตัวมารับการพิจารณาคดี ได้ใช้ปืนยิงเจ้าหน้าที่ตำรวจผู้ควบคุม ที่บริเวณหน้าห้องควบคุมผู้ต้องขังศาลจังหวัดพัทยา จนเจ้าหน้าที่ตำรวจได้รับบาดเจ็บ และผู้ต้องขังได้หลบหนี เมื่อวันที่ 4 พ.ย.ที่ผ่านมา โดยมีนักโทษหลบหนีจำนวน 3 คน ประกอบด้วย นายหน่อย หรือต้น นิลเทศ คดีมียาเสพติด, นายบาส หรือ มาร์ค อาเลน เฮลมัส คดี ร่วมกันมียาเสพติด และ น.ส.สิรินภา วิเศษฤทธิ์ หลบหนีไปโดยยานพาหนะรถกระบะที่มีผู้มารับบริเวณหน้าศาลจังหวัดพัทยานั้น<br/><br/>ความคืบหน้าเมื่อเวลา 20.00 น.วันที่ 5 พ.ย. พล.ต.ต.ปราศรัย  จิตตสนธิ  ผบก.ภ.จว.สระแก้ว ได้สั่งระดมเจ้าหน้าที่ตำรวจจาก สภ.ต่างๆ เข้าปิดล้อมพื้นที่เป้าหมายซึ่งอยู่ห่างจากชายแดนกัมพูชา ด้าน อ.อรัญประเทศ ประมาณ 30 กม. ตั้งด่านสกัดตลอดแนวชั้นในก่อนออกไปชายแดนพร้อมประสาน ทหารกองกำลังบูรพา ทหารพราน ตชด. เร่งไล่ล่าติดตามตัวอย่างกระชั้นชิดพร้อมกำชับให้ใช้ความระมัดระวังตัวให้มาก เนื่องจากคนร้ายมีอาวุธและมีแนวโน้มการต่อสู้เพื่อหลบหนีไม่ยอมให้จับกุมตัวง่าย<br/><br/>ล่าสุด เจ้าหน้าที่ตำรวจชุดติดตามสามารถพบเบาะแสและรถเก๋งมิตซูบิชิ มิราจ ที่คนร้ายใช้หลบหนีจอดทิ้งอยู่พื้นที่ สภ.เขาฉกรรจ์ จ.สระแก้ว</p>
      <figure>
        <img src="https://www.dailynews.co.th/admin/upload/20191105/news_RTVCUKrTWI232900_533.jpg?v=20191106069?v=6403"/>
      </figure>
      <figure>
        <img src="https://www.dailynews.co.th/admin/upload/20191105/news_fYwOZgsnlo222402_533.jpg?v=20191106069?v=8154"/>
      </figure>
      <figure>
        <img src="https://www.dailynews.co.th/admin/upload/20191105/news_vkJeGIxFkM222403_533.jpg?v=20191106069?v=5296"/>
      </figure>
      <p>อ่านข่าวที่เกี่ยวข้อง<br/><a href="https://www.dailynews.co.th/crime/740153">รางวัลนำจับ5หมื่น'แก๊งแหกคุก' คาดรอหนีข้ามไปเขมร</a>..<br/> <br/> </p>
    </article>
  </body>
</html>