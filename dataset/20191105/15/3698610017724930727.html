<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/putin-znovu-kazhe-pro-viynu-proti-rosiyskoyi-movi-328569_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T15:41:00+00:00"/>
    <meta property="og:title" content="Путін знову каже про &quot;війну проти російської мови&quot;"/>
    <meta property="og:description" content="Глава Кремля звинуватив деякі країни в дискримінації російської мови, але не назвав конкретних країн."/>
  </head>
  <body>
    <article>
      <h1>Путін знову каже про "війну проти російської мови"</h1>
      <h2>Глава Кремля звинуватив деякі країни в дискримінації російської мови, але не назвав конкретних країн.</h2>
      <address>
        <time datetime="2019-11-05T15:41:00+00:00">05 Nov 2019, 15:41</time>
      </address>
      <p>Президент Росії Володимир Путін в черговий раз заявив про "дискримінацію російської мови". Путін вирішив, що "війну російській мові" оголосили "русофоби" і "націоналісти", а в деяких країнах вона "стала національною політикою".</p>
      <p>Зазначимо, що Путін не назвав жодної країни "з русофобською національною політикою".</p>
      <p>"Сьогодні ми стикаємося зі спробами штучно — я хочу це підкреслити, саме штучно, грубо, часом безцеремонно скоротити простір російської мови у світі, витіснити її на периферію", — сказав путін під час Ради з російської мови, передають російські державні агентства.</p>
      <p>Раніше повідомлялося, що радник президента України Володимира Зеленського з політичних питань Микита Потураєв виступив з пропозицією про <a href="https://dt.ua/POLITICS/u-zelenskogo-zaproponuvali-pereymenuvati-rosiyu-317088_.html"><b>перейменування Росії на Московію</b></a>, щоб допомогти країні "повернути історичну різноманітність". Він також запропонував перейменувати російську мову.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>