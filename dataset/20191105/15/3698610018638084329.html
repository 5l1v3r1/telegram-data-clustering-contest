<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/lomachenko-dovshe-za-vsih-utrimuye-status-chempiona-sered-diyuchih-bokseriv-328562_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T15:05:00+00:00"/>
    <meta property="og:title" content="Ломаченко довше за всіх утримує статус чемпіона серед діючих боксерів"/>
    <meta property="og:description" content="Василь очолив черговий рейтинг."/>
  </head>
  <body>
    <article>
      <h1>Ломаченко довше за всіх утримує статус чемпіона серед діючих боксерів</h1>
      <h2>Василь очолив черговий рейтинг.</h2>
      <address>
        <time datetime="2019-11-05T15:05:00+00:00">05 Nov 2019, 15:05</time>
      </address>
      <p>Чинний чемпіон світу в легкій вазі <b><a href="https://dt.ua/SPORT/lomachenko-otrimav-status-specialnogo-chempiona-wbc-327184_.html">Василь Ломаченко</a> </b>(14-1, 10 КО) утримує статус чемпіона протягом п'яти років і чотирьох місяців, що є найкращим результатом серед діючих чемпіонів.</p>
      <p>Українець очолив рейтинг, наведений виданням The Sun. Він є чемпіоном з червня 2014 року, коли виграв титул WBO в напівлегкій вазі в поєдинку з американцем Гері Расселлом-молодшим.</p>
      <p>Другий кращий результат рейтингу показав таїландський боксер Ванхенг Менайотін, що утримує чемпіонство в мінімальній вазі протягом чотирьох років і 11 місяців.</p>
      <p>Трійку замикає чемпіон світу серед супертяжів Деонтей Вайлдер, який не поступається чемпіонством протягом чотирьох років і дев'яти місяців.</p>
      <figure>
        <img src="https://image.zn.ua/media/images/original/Nov2019/243975.jpg"/>
        <figcaption>The Sun</figcaption>
      </figure>
      <p>Нагадаємо, що єдиної поразки на профі-рингу Ломаченко зазнав у березні 2014 року, коли рішенням суддів поступився мексиканцю Орландо Салідо.</p>
      <p>В останньому своєму бою 31 серпня Ломаченко здобув перемогу в Лондоні над британцем Люком Кемпбеллом рішенням суддів і завоював вакантний титул WBC.</p>
      <p>Таким чином, до абсолютного чемпіонства українцю залишилося завоювати пояс IBF, яким володіє Річард Коммі.</p>
      <p>Раніше повідомлялося про те, що <b><a href="https://dt.ua/SPORT/lomachenko-stane-pochesnim-poslom-olimpiadi-2020-327985_.html">Ломаченко стане почесним послом Олімпіади-2020</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>