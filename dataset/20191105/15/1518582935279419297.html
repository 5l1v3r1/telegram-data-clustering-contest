<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/azimut-trimestrale/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-05T15:19:51+00:00"/>
    <meta property="og:title" content="Azimut sale in borsa dopo utile record nei primi 9 mesi"/>
    <meta property="og:description" content="Il titolo Azimut avanza del 3,21% (19,44 euro) a Piazza Affari, sulla scia della pubblicazione dei risultati trimestrali e dei primi 9 mesi dell’anno, che hanno registrato il massimo storico per gli utili a 246,5 milioni. L’utile relativo al solo terzo trimestre è quasi raddoppiato a 76 milioni, in crescita del 92%. Sul fronte dei ricavi, il trimestre concluso il 30 settembre si è chiuso con una crescita del 26% a 238 milioni. Nei nove mesi i ricavi si sono attestati a quota 724,3 milioni, in aumento del 28%. In crescita rispetto a un anno fa anche il totale del patrimonio gestito da Azimut, passato da 52,4 miliardi a 57,4 miliardi, con una raccolta netta nei primi nove mesi sostanzialmente in linea con il 2018 a 3,7 miliardi. Nel primi nove mesi dell’anno, infine, Azimut ha segnalato l’espansione in atto della sua squadra di consulenti finanziari e private banker, con 112 nuove assunzioni che hanno portato l’organico complessivo del gruppo a 1798 unità. “Con grande soddisfazione presentiamo al mercato il miglior…"/>
  </head>
  <body>
    <article>
      <h1>Azimut sale in borsa dopo utile record nei primi 9 mesi</h1>
      <address><time datetime="2019-11-05T15:19:51+00:00">05 Nov 2019, 15:19</time> by <a rel="author">Alberto Battaglia</a></address>
      <p>Il titolo Azimut avanza del 3,21% (19,44 euro) a Piazza Affari, sulla scia della pubblicazione dei risultati trimestrali e dei primi 9 mesi dell’anno, che hanno registrato il massimo storico per gli utili a 246,5 milioni. L’utile relativo al solo terzo trimestre è quasi raddoppiato a 76 milioni, in crescita del 92%.<br/>Sul fronte dei <b>ricavi</b>, il trimestre concluso il 30 settembre si è chiuso con una crescita del 26% a 238 milioni. Nei nove mesi i ricavi si sono attestati a quota 724,3 milioni, in aumento del 28%.</p>
      <p>In crescita rispetto a un anno fa anche il totale del <b>patrimonio gestito da Azimut, passato da 52,4 miliardi a 57,4 miliardi,</b> con una raccolta netta nei primi nove mesi sostanzialmente in linea con il 2018 a 3,7 miliardi.</p>
      <p>Nel primi nove mesi dell’anno, infine, Azimut ha segnalato l’espansione in atto della sua squadra di <b>consulenti finanziari</b> e<b> private banker</b>, con 112 nuove assunzioni che hanno portato l’organico complessivo del gruppo a 1798 unità.</p>
      <blockquote>“Con grande soddisfazione presentiamo al mercato il miglior risultato di utile netto della storia di Azimut, pari a 247 milioni di euro, raggiunto in soli 9 mesi grazie alla crescita dei ricavi ricorrenti e al contenimento dei costi fissi”, ha commentato <b>Pietro Giuliani, Presidente di Azimut</b>, “tali numeri, sia in termini di performance ai clienti che di utile netto, riflettono il lavoro svolto in modo coeso da tutti i professionisti del gruppo, e miglioreranno grazie alle ultime iniziative annunciate legate agli investimenti alternativi.<br/>Un impegno che trova riconoscimento nei tanti segnali di fiducia e stima registrati anche durante l’evento<b> Azimut Libera Impresa</b> Expo di settimana scorsa dove in due giorni hanno partecipato 14 mila persone fra imprenditori, investitori e professionisti”.</blockquote>
    </article>
  </body>
</html>