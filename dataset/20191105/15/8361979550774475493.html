<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/vlada-kiyeva-hoche-zaboroniti-rozmishchennya-sigaret-na-vitrinah-magaziniv-50051771.html"/>
    <meta property="og:site_name" content="НВ"/>
    <meta property="article:published_time" content="2019-11-05T15:57:00+00:00"/>
    <meta property="og:title" content="Київрада хоче заборонити розміщення сигарет у вітринах кіосків"/>
    <meta property="og:description" content="Київська міська рада виступила за ведення заборони на видиме розміщення сигарет у вітринах та на полицях магазинів та кіосків."/>
  </head>
  <body>
    <article>
      <h1>Київрада хоче заборонити розміщення сигарет у вітринах кіосків</h1>
      <h2>Київська міська рада виступила за ведення заборони на видиме розміщення сигарет у вітринах та на полицях магазинів та кіосків.</h2>
      <address>
        <time datetime="2019-11-05T15:57:00+00:00">05 Nov 2019, 15:57</time>
      </address>
      <p>Відповідне звернення до Верховної Ради було <a href="https://kmr.gov.ua/uk/content/prokopiv-kyyivrada-hoche-zaklykaty-verhovnu-radu-zaboronyty-rozmishchennya-sygaret-na">схвалено </a>на засіданні постійної комісії Київської міської ради.</p>
      <p>У зверненні київські депутати просять парламент надати необхідні повноваження місту для контролю над видимим розміщенням пачок тютюнових виробів.</p>
      <p>Автор відповідного проекту рішення секретар Київради Володимир Прокопів пояснив, що яскраві вітрини і вивіски із сигаретами додатково стимулюють молодь до куріння.</p>
      <p>Читайте також:<br/><a href="https://nv.ua/ukr/ukraine/events/menshe-kurinnya-bilshe-alkogolyu-yunisef-opublikuvalo-velike-doslidzhennya-pro-zalezhnosti-ukrajinskih-pidlitkiv-50047202.html">&amp;nbspМенше куріння, більше алкоголю. ЮНІСЕФ опублікувало велике дослідження про залежності українських підлітків</a></p>
      <p>«Тютюнові корпорації свідомо розміщують пачки сигарет у вітринах магазинів, використовуючи яскраві дизайнерські рішення. Це привертає увагу не лише активних споживачів продукції, але й потенційних, і спонукає їх до куріння», — наголосив Прокопів.</p>
      <p>Проект рішення має бути розглянуто на пленарному засіданні Київради.</p>
    </article>
  </body>
</html>