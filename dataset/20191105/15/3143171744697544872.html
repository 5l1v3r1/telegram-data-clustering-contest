<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/a-milazzo-arriva-la-campagna-giudizio-universale-si-parla-di-clima.html"/>
    <meta property="og:site_name" content="Tempostretto"/>
    <meta property="article:published_time" content="2019-11-05T15:33:28+00:00"/>
    <meta property="og:title" content="A Milazzo arriva la campagna “Giudizio Universale”. Si parla di clima"/>
    <meta property="og:description" content="Si parlerà di “diritto al clima” nel corso dell’incontro previsto per oggi, presso il “Circolo Arci Scambio” di Milazzo."/>
  </head>
  <body>
    <article>
      <h1>A Milazzo arriva la campagna “Giudizio Universale”. Si parla di clima</h1>
      <address><time datetime="2019-11-05T15:33:28+00:00">05 Nov 2019, 15:33</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>Si parlerà di “diritto al clima” nel corso dell’incontro previsto per oggi, presso il “Circolo Arci Scambio” di Milazzo.</i>
      </p>
      <p>Diritto al clima e limite alle emissioni in atmosfera. Questi gli argomenti principali dell’appuntamento fissato per oggi, nell’ambito della campagna “<b>Giudizio Universale</b>” dell’associazione “A Sud”.</p>
      <h3>Tanti i temi dell’incontro</h3>
      <p>L’incontro, fortemente voluto dal movimento “<b>Lassala peddiri</b>” si svolgerà alle 19.00 presso il “Circolo Arci Scambio” di Milazzo. Previsto l’intervento dell’avvocato Luca Saltalamacchia, che illustrerà nei dettagli la campagna “Giudizio Universale” e principali punti che vi ruotano attorno. Importante, sottolineano gli organizzatori, la scelta di ospitare l’incontro presso la Valle del Mela che da anni è interessata dal dibattito sull’inquinamento e sulla tutela del territorio.</p>
      <h3>L’esperienza degli altri stati</h3>
      <p>Tra i temi che saranno trattati, si legge in una nota, anche le esperienze di altri stati in ambito di tutela ambientale e di cambiamenti climatici. Più nello specifico si parlerà di quegli stati nei quali ci si è rivolti direttamente alla corte di giustizia europea, come l’Olanda.</p>
    </article>
  </body>
</html>