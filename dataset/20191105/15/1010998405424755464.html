<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/svetat-na-zlatnite-momicheta-kogato-izkustvoto-sreshtne-izkustvoto.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T15:49:00+00:00"/>
    <meta property="og:title" content="&quot;Светът на златните момичета&quot;: Когато изкуството срещне изкуството"/>
    <meta property="og:description" content="&quot;Ще подарим таланта на нашите момичета на публиката&quot;, каза Илиана Раева"/>
  </head>
  <body>
    <article>
      <h1>"Светът на златните момичета": Когато изкуството срещне изкуството</h1>
      <h2>"Ще подарим таланта на нашите момичета на публиката", каза Илиана Раева</h2>
      <address><time datetime="2019-11-05T15:49:00+00:00">05 Nov 2019, 15:49</time> by <a rel="author" href="https://btvnovinite.bg/author/?author=2007466" target="_blank">Флорина Иванова</a></address>
      <figure>
        <video src="https://vid.btv.bg/btvnews/2019/11/05/gimnastichki_new_1572962427-1.mp4"/>
      </figure>
      <p>Какво се случва, когато изкуството срещне... изкуството? Напълно сигурно - незабравимо изживяване за зрителите. Или...</p>
      <p>
        <i>"Една хубава симбиоза между музика и тяхното изкуство"</i>
      </p>
      <p>Думите са на китариста на обичаната група Д2 - Димитър Кърнев. Рок музикантите, както и техните колеги - Дивна, Скандау, Искрата, Д2, Дара Екимова, Дийп зоун проджект, ще зарадват привържениците на художествената гимнастиката и българската музика през ноември и декември. Шоуто "Светът на златните момичета" е начинът на българските грации да подсилят любовта и връзката с феновете.</p>
      <figure>
        <img src="https://img.bg.sof.cmestatic.com/media/images/640x/Nov2019/2112015218.jpg"/>
        <figcaption>Снимка: Lap.bg</figcaption>
      </figure>
      <p>"Мисля, че няма по-добър начин от това да създадем едни такива срещи, в които ние отново да излеем и подарим таланта на нашите момичета", заяви президентът на българската федерация по художествена гимнастика Илиана Раева.</p>
      <p>Че публиката ще се забавлява загатна и срещата между гимнастичките и музикантите. Но макар и преминала в шеги и селфита, грациите ни приемат задачата отговорно.</p>
      <p>"Очаквайте да се раздадем много, да дадем цялата любов към феновете, които наистина заслужават", категорична е Невяна Владинова.</p>
      <figure>
        <img src="https://img.bg.sof.cmestatic.com/media/images/640x/Nov2019/2112015217.jpg"/>
        <figcaption>Снимка: Lap.bg</figcaption>
      </figure>
      <p>"Със сигурност ни е много по-приятно, няма го елемента, в който се притесняваш. Каквото и да стане, хората са дошли да ти се насладят", добавя капитанът на ансамбъла Симона Дянкова.</p>
      <p>Първи феновете в Русе ще могат да гледат "Светът на Златните момичета" на 19 ноември. Следва представяне в София на 21 ноември и в Панагюрище на 10 декември.</p>
    </article>
  </body>
</html>