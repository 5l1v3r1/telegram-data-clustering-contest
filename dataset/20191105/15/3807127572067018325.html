<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/189-sport_and_zdrave/55441-da-otslabnete-do-koleda-misiiata-vazmozhna/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-05T15:00:00+00:00"/>
    <meta property="og:title" content="Да отслабнете до Коледа: Мисията възможна!"/>
    <meta property="og:description" content="Ето как да го направите"/>
  </head>
  <body>
    <article>
      <h1>Да отслабнете до Коледа: Мисията възможна!</h1>
      <h2>Ето как да го направите</h2>
      <address><time datetime="2019-11-05T15:00:00+00:00">05 Nov 2019, 15:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Коледните празници са след по-малко от 2 месеца и много хора искат да влязат във форма до тях. Зеленчуците вече не са пресни и заменяме нискокалоричните салати с по-тежки храни, а и когато времето се развали, навън не става за продължителни разходки и походи, така че не можем да се движим много. По коледните празници трапезата е пълна и всеки се изкушава да хапне повече, когато празнува с роднини и приятели. Затова е хубаво да свалим излишните килограми преди 20 декември. Ето няколко съвета как да направите това.</p>
      <p>
        <b>1. Яжте по-голяма закуска</b>
      </p>
      <p>Обилната и здравословна закуска е ключът към свалянето на килограми. Много хора я пропускат или хапват нещо дребно, защото рано сутрин не са толкова гладни, но това е грешка. Хубавата закуска ще ви засити и така ще ядете по-малко на обяд или вечеря. Освен това, стабилното хапване сутрин забързва метаболизма, така че през деня ще изгорите повече калории. Закусвайте с храни, богати на фибри и протеин - филийка хляб с фъстъчено масло, банани, кисело мляко, яйца, плодова салата и т.н.</p>
      <figure>
        <img src="https://www.teenproblem.net/a/189-sport_and_zdrave/55441-da-otslabnete-do-koleda-misiiata-vazmozhna/../../media/teenproblem/files/articles/528x528/2bd80f8cd0d25033e30941e5da8d7cf5.jpg"/>
      </figure>
      <p>Снимка: Pexels</p>
      <p>
        <b>2. Пийте кафето без мляко и сметана</b>
      </p>
      <p>Много хора не осъзнават колко много калории има в капучиното, мокачиното, латето, кафето със сметана. Тези напитки са много вкусни, но може да качите доста килограми, ако пиете по 2-3 такива на ден. Изберете напитка, която не съдържа толкова мляко и захар. Ако много обичате кафе и не може да се разсъните без него, просто го пийте чисто.</p>
      <figure>
        <img src="https://www.teenproblem.net/a/189-sport_and_zdrave/55441-da-otslabnete-do-koleda-misiiata-vazmozhna/../../media/teenproblem/files/articles/528x790/47e44a19913fe0ac9063779554b88ef8.jpg"/>
      </figure>
      <p>Снимка: Pexels</p>
      <p>
        <b>3. Не яжте обяд след 13 ч.</b>
      </p>
      <p>Ако сте на работа или училище, понякога е трудно да хапнете обяд по-рано и често го ядете след 13 ч. Това е грешка. Ако ядете обяд на време - около 12 - 12:30 часа, ще се заситите и следобед няма да ви се яде сладко или снакс. "Редовният сценарий в заетото и забързано ежедневие е да ядем обяд късно, и той да не е засищащ, който няма да ни кара да огладняваме в следващите 3-4 часа", обяснява диетологът Сузи Бурел пред "The Sun".</p>
      <figure>
        <img src="https://www.teenproblem.net/a/189-sport_and_zdrave/55441-da-otslabnete-do-koleda-misiiata-vazmozhna/../../media/teenproblem/files/articles/528x792/014ad02a8ce3dacf8ea89197534bc7e5.jpg"/>
      </figure>
      <p>Снимка: Pexels</p>
      <p>
        <b>4. Яжте най-малко на вечеря</b>
      </p>
      <p>За много хора вечерята е най-обилното и голямо ястие за деня. Тогава те вече са приключили със задълженията си и могат да се насладят на вкусната храна вкъщи или на ресторант, без да бързат. А и са много гладни, ако са пропуснали закуска и са яли нещо малко за обяд. Но специалистите съветват да вечеряте с нещо леко, тъй като не е хубаво да си лягате, когато се преяли. Вечер калориите изгарят по-бавно. Залагайте най-вече на големи, свежи салати. Може да ги комбинирате с месо - но да е малко парче, по-малко от това, което сте хапнали за обяд. Рибата също е добър вариант. Ако хапнете по-малко на вечеря, сутринта ще сте гладни и ще се насладите на хубава закуска.</p>
      <figure>
        <img src="https://www.teenproblem.net/a/189-sport_and_zdrave/55441-da-otslabnete-do-koleda-misiiata-vazmozhna/../../media/teenproblem/files/articles/528x704/aaa0a4ab13d7a1c8855850a348685c96.jpg"/>
      </figure>
      <p>Снимка: Pexels</p>
      <p>
        <b>5. Нека едното ястие да е супа или салата</b>
      </p>
      <p>През зимата няма много варианти за свежи салати, но все пак може да намерите магазини, в които продават хубави плодове и зеленчуци, дори да са малко по-скъпи. Ако едното хранене от трите основни е супа или салата, със сигурност ще свалите килограми. Те са нискокалорични, а и полезни. Супите са много подходяща храна за студените месеци, така че не ги пренебрегвайте.</p>
      <figure>
        <img src="https://www.teenproblem.net/a/189-sport_and_zdrave/55441-da-otslabnete-do-koleda-misiiata-vazmozhna/../../media/teenproblem/files/articles/528x357/aea6c27cde2bfe58d4f5d53421e3cd35.jpg"/>
      </figure>
      <p>Снимка: Pexels</p>
    </article>
  </body>
</html>