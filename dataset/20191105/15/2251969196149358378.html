<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/05/be-wild-orgoglio-civitanovese-lequipaggio-ricevuto-in-comune/1321401/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-05T15:35:04+00:00"/>
    <meta property="og:title" content="Be Wild orgoglio civitanovese, l’equipaggio ricevuto in Comune"/>
    <meta property="og:description" content="IN MARE - Lo Swan 42 di Renzo Grottesi terzo alla 40esima edizione della Rolex Middle Sea Race della Valletta a Malta. Il sindaco Ciarapica: «Il Club Vela ha dato modo di far emergere importanti protagonisti che hanno reso famosissima la nostra città nel mondo»"/>
  </head>
  <body>
    <article>
      <h1>Be Wild orgoglio civitanovese, l’equipaggio ricevuto in Comune</h1>
      <h2>IN MARE - Lo Swan 42 di Renzo Grottesi terzo alla 40esima edizione della Rolex Middle Sea Race della Valletta a Malta. Il sindaco Ciarapica: «Il Club Vela ha dato modo di far emergere importanti protagonisti che hanno reso famosissima la nostra città nel mondo»</h2>
      <address><time datetime="2019-11-05T15:35:04+00:00">05 Nov 2019, 15:35</time> by <a rel="author">Federico De Marco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F05%2Fbe-wild-orgoglio-civitanovese-lequipaggio-ricevuto-in-comune%2F1321401%2F">Condividi24</a><a href="https://twitter.com/intent/tweet?text=Be+Wild+orgoglio+civitanovese%2C++l%27equipaggio+ricevuto+in+Comune&amp;url=https%3A%2F%2Fwww.cronachemaceratesi.it%2F2019%2F11%2F05%2Fbe-wild-orgoglio-civitanovese-lequipaggio-ricevuto-in-comune%2F1321401%2F">Tweet</a>Email24 Condivisioni</p>
      <p> </p>
      <p> </p>
      <p>
        <b>Uno straordinario terzo posto conseguito il 25 ottobre scorso per la civitanovese Be Wild, Swan 42 di Renzo Grottesi, in concorso alla 40a edizione della Rolex Middle Sea Race della Valletta (Malta).</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/BEWILD-1-325x216.jpg"/>
      </figure>
      <p>«Una prestigiosa gara che rende orgogliosi tutti noi civitanovesi  – ha dichiarato il sindaco Fabrizio Ciarapica incontrando l’equipaggio in sala Giunta – Il nostro riconoscimento per un risultato così importante è un piccolo dono, il nostro ‘crest’ che rappresenta il nostro Patrono San Marone, ovvero lo stemma comunale. Nel corso degli anni il nostro Club Vela ha dato modo di far emergere importanti velisti che hanno reso famosissima la nostra città nel mondo. Grazie per questo bellissimo risultato, spero depositerete questo piccolo nostro regalo insieme ai vostri trofei. Già in passato il Comune ha sponsorizzato gare con il patrocinio e il logo comunale. Una prova, questa della Middle Sea Race, non facile a cui hanno partecipato moltissime imbarcazioni con team di alto livello internazionale», ha concluso il sindaco Ciarapica.</p>
      <figure>
        <img src="https://cdn.cronachemaceratesi.it/wp-content/uploads/2019/11/sindadco-ciarapica-incontra-velisti-civitanova-FDM-2-325x217.jpg"/>
      </figure>
      <p>«Civitanova ha una grandissima tradizione dello sport della vela e i risultati sono sotto gli occhi di tutti. Il nostro Club con la sua storia e la sua anzianità ne è la testimonianza, circa 70 anni di storia che si distingue nel panorama nazionale. Uno sport duro ma bellissimo che fa entrare in contatto l’uomo con la natura le sue bellezze e le sue avversità come quelle rappresentate dal mare», ha dichiarato l’Assessore allo Sport<b> Maika Gabellieri</b>. «Con la Be Wild, oggi festeggiamo questo successo insieme, frutto di grande impegno ed esempio di lavoro di squadra costante e anche risultato di sforzo individuale», ha aggiunto l’assessore al Welfare, <b>Barbara Capponi</b>. <b>La competizione si è svolta in quattro giorni con partenza, da Malta e ha fatto la circumnavigazione della Sicilia per rientrare a La Valletta il 25 ottobre. Presenti all’incontro: Renzo Grottesi, Alessio Marinelli, Michele Regolo, Sandro Iesari, Giuseppe Mattiozzi.</b></p>
      <p>(foto di <b>Federico De Marco</b>)</p>
      <figure>
        <img src="https://cdn.cronachemaceratesi.it/wp-content/uploads/2019/11/sindadco-ciarapica-incontra-velisti-civitanova-FDM-3-650x434.jpg"/>
      </figure>
      <p> </p>
      <p> </p>
    </article>
  </body>
</html>