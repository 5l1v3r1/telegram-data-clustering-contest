<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/dimosia-igeia/595850/yp-ygeias-ta-rantevou-sta-kentra-emvoliasmou-enilikon-exoun-eksantlithei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T15:35:00+00:00"/>
    <meta property="og:title" content="Υπ. Υγείας: Τα ραντεβού στα Κέντρα Εμβολιασμού Ενηλίκων έχουν εξαντληθεί"/>
    <meta property="og:description" content="Το Υπουργείο Υγείας ενημερώνει το κοινό ότι τα ραντεβού στα Κέντρα Εμβολιασμού Ενηλίκων παγκύπρια έχουν εξαντληθεί. Ως εκ τούτου, προτρέπονται οι πολίτες να..."/>
  </head>
  <body>
    <article>
      <h1>Υπ. Υγείας: Τα ραντεβού στα Κέντρα Εμβολιασμού Ενηλίκων έχουν εξαντληθεί</h1>
      <address><time datetime="2019-11-05T15:35:00+00:00">05 Nov 2019, 15:35</time> by <a rel="author">SigmaLive</a></address>
      <p><b>Το Υπουργείο Υγείας ενημερώνει το κοινό ότι τα ραντεβού στα Κέντρα Εμβολιασμού Ενηλίκων παγκύπρια έχουν εξαντληθεί. Ως εκ τούτου, προτρέπονται οι πολίτες να μην επικοινωνούν τηλεφωνικώς με τα Κέντρα για διευθέτηση ραντεβού.<br/></b> <br/>Καλούνται, επίσης, οι πολίτες που δεν έχουν προγραμματισμένο ραντεβού να μην προσέρχονται στα Κέντρα Εμβολιασμού Ενηλίκων, προς αποφυγή αχρείαστης ταλαιπωρίας.<br/> <br/>Σημειώνεται ότι ποσότητα 53,000 εμβολίων θα παραλαμβάνεται τμηματικά τις επόμενες μέρες και η διαδικασία θα ολοκληρωθεί μέχρι τα μέσα Νοεμβρίου. Το Υπουργείο Υγείας θα εκδώσει σχετική ενημερωτική ανακοίνωση τις επόμενες μέρες σχετικά με τον τρόπο χορήγησης των εμβολίων.<br/> </p>
    </article>
  </body>
</html>