<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545157.html/%D8%A2%D8%AE%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D8%B3%D9%BE%D8%A7%D9%87%D8%A7%D9%86-%D9%88-%D8%AA%D8%B1%D8%A7%DA%A9%D8%AA%D9%88%D8%B1%D8%B3%D8%A7%D8%B2%DB%8C-%D9%82%D8%A8%D9%84-%D8%A7%D8%B2-%D8%A8%D8%A7%D8%B2%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T15:19:00+00:00"/>
    <meta property="og:title" content="آخرین وضعیت سپاهان و تراکتورسازی قبل از بازی"/>
    <meta property="og:description" content="چند ساعت باقی است تا نقش جهان اصفهان میزبان حساس ترین بازی هفته دهم لیگ برتر فوتبال باشد؛ تقابل تراکتور و سپاهان می تواند صدرنشین لیگ را مشخص کند."/>
  </head>
  <body>
    <article>
      <h1>آخرین وضعیت سپاهان و تراکتورسازی قبل از بازی</h1>
      <address>
        <time datetime="2019-11-05T15:19:00+00:00">05 Nov 2019, 15:19</time>
      </address>
      <p>چند ساعت باقی است تا نقش جهان اصفهان میزبان حساس ترین بازی هفته دهم لیگ برتر فوتبال باشد؛ تقابل تراکتور و سپاهان می تواند صدرنشین لیگ را مشخص کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sahebnews.ir/">صاحب نیوز</a>؛ چند ساعت باقی است تا نقش جهان اصفهان میزبان حساس‌ترین بازی هفته دهم لیگ برتر فوتبال باشد؛ تقابل تراکتور و سپاهان می تواند صدرنشین لیگ را مشخص کند.</p>
      <p>با اعلام هیئت فوتبال اصفهان کلیه بلیت های این بازی به صورت الکترونیک به فروش خواهد رسید و در ورزشگاه بلیت فروشی نخواهد شد.</p>
      <p>تا این لحظه 23 هزار بلیت از این بازی به فروش رسیده و این احتمال وجود دارد که با توجه به استقبال تماشاگران درب های طبقه دوم هم برای هواداران باز می شود.</p>
      <p>در بین ستاره های حاضر در ترکیب سپاهان و تراکتور هفت بازیکن هستند که سابقه بازی برای هر دو تیم را در کارنامه خود دارند؛ در سپاهان سعید آقایی، علیرضا نقی زاده، محمد ایرانپوریان، مهدی کیانی و محمدرضا مهدی زاده پنج بازیکنی هستند که در گذشته پیراهن تراکتور را بر تن کرده اند.</p>
      <p>همچنین احسان حاج صفی و ساسان انصاری هم دو بازیکن کنونی تراکتور محسوب می شوند که در سپاهان توپ زده اند و مقابل تیم سابق شان قرار می گیرند.</p>
      <p>
        <b>محرومان و مصدومان</b>
        <b>:</b>
      </p>
      <p>سپاهان در این دیدار مسلمان، ایران‌پوریان، بحیرایی، کومان و نقی‌زاده را به دلیل مصدومیت در اختیار نداشته و همچنین محبی نیز محروم است. در تراکتور نیز دژاگه مصدوم بوده و احتمالاً در این دیدار غایب است.</p>
      <p>انتهای پیام/</p>
      <p> </p>
    </article>
  </body>
</html>