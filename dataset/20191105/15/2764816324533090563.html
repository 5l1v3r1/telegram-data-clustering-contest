<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/amd-ryzen-threadripper-3000-datum-odhaleni-odlozeno-7-listopad/"/>
    <meta property="og:site_name" content="Cnews.cz"/>
    <meta property="article:published_time" content="2019-11-05T15:36:40+00:00"/>
    <meta property="og:title" content="Odhalení Ryzenů Threadripper 3000 odloženo na čtvrtek, start prodejů zatím nevíme"/>
    <meta property="og:description" content="Podle VideoCardz se mění termíny odhalení 7nm Ryzenů Threadripper od AMD. Místo 5. listopadu bude uvedení 7., ale nevíme, kdy začne prodej a vyjdou testy."/>
  </head>
  <body>
    <article>
      <h1>Odhalení Ryzenů Threadripper 3000 odloženo na čtvrtek, start prodejů zatím nevíme</h1>
      <address><time datetime="2019-11-05T15:36:40+00:00">05 Nov 2019, 15:36</time> by <a rel="author" href="https://www.cnews.cz/lide/jan-olsan/" target="_blank">Jan Olšan</a></address>
      <slideshow>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-1">
            <img src="https://www.cnews.cz/wp-content/uploads/2018/08/amd-ryzen-threadripper-2990wx-procesor-detail-1600.jpg"/>
          </a>
        </figure>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-2">
            <img src="https://www.cnews.cz/wp-content/uploads/2018/08/amd-ryzen-threadripper-2000-pouzdro-tr4-1600.png"/>
          </a>
        </figure>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-3">
            <img src="https://www.cnews.cz/wp-content/uploads/2018/06/amd-ryzen-threadripper-2000-vladsavov-theverge-computex2018.jpg"/>
          </a>
        </figure>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-4">
            <img src="https://www.cnews.cz/wp-content/uploads/2017/08/AMD-Ryzen-Threadripper-foto-PC-Perspctive.jpg"/>
          </a>
        </figure>
      </slideshow>
      <p>
        <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-1">VŠECHNY FOTOGRAFIE</a>
      </p>
      <p>Dnes mělo <a href="https://www.cnews.cz/amd-ryzen-threadripper-3000-datum-odhaleni-vydani-3990x-v-lednu/">podle před časem uniklých údajů</a> AMD odhalit 7nm highednové procesory Ryzen Threadripper 3000, přičemž o 14 dní později se měly první dva modely i začít prodávat. Dnes měly být sděleny parametry a také uveden „teaser“ na nejvyšší model, jenž měl jít na trh až v lednu 2020. Nicméně to vypadá, že se plány změnily, minimálně to dnešní odhalení na papíře se odkládá.</p>
      <p>S touto zprávou přišel web VideoCardz, který vypustil také předchozí informaci o datech, která by údajně měla pocházet z dokumentů pod NDA, které od někoho získal. VideoCardz upravenou stránku ukázal, takže ji můžete vidět níže. Ovšem nyní píše, že AMD termíny informačního embarga změnilo a přesunulo plánové odhalení – tedy to, co mělo proběhnout dnes – na 7. listopadu, neboli na čtvrtek.</p>
      <p>Proč se posunulo zrovna papírové odhalení od dva dny, není známo. Větší logiku by mělo, pokud by se odložil termín recenzí, protože tam hraje roli dostupnost ovladačů, aktualizací BIOSu/mikrokódu a podobné věci (a také samotná dostupnost procesorů). Ovšem o tom, zda se posunulo i embargo na recenze, VideoCardz nic nepíše, takže tady zatím nevíme, zda či kam bylo jejich datum také odloženo. V pondělí jsme zde měli informaci, že Intel <a href="https://www.cnews.cz/intel-core-i9-cascade-lake-x-zpozdeni-vyjdou-az-po-threadripperu-3000/">začne svá až osmnáctijádrová Core i9-10000X („Cascade Lake-X“) prodávat 25. listopadu</a>, tedy jak jsme tehdy uváděli, až po Threadripperech. Pokud by ale AMD termín vydání teď posunulo z 19. listopadu dál, možná by se mohlo dostat zase až za premiéru Intelu. Zatím nevíme.</p>
      <figure>
        <img src="https://www.cnews.cz/wp-content/uploads/2019/11/Dokument-s-daty-NDA-na-AMD-Ryzen-Threadripper-3000-dle-VideoCardz.jpg"/>
        <figcaption>Dokument s původně plánovnaými, nyní už neplatnými daty NDA na AMD Ryzen Threadripper 3000 dle VideoCardz</figcaption>
      </figure>
      <p>Podle dokumentu od VideoCardz měly dnes (a nově údajně 7. listopadu) být oznámeny modely <b>Ryzen Threadripper 3960X</b> a <b>Ryzen Threadripper 3970X</b>. Kromě odhalení měly být také na webu firmy zveřejněny stránky k nim, tedy zřejmě kompletní specifikace od počtu jader přes takty až po TDP a tak podobně. Stejně tak měly výrobci desek na svých vlastních stránkách zveřejnit specifikace základovek platformy TRX40 pro tyto procesory (o <a href="https://www.cnews.cz/amd-threaderipper-3000-desky-tri-cipsety-trx40-trx80-wrx80-mozna-osmikanalove-pameti/">platformách TRX80 a WRX80</a>, nichž prosákly informace dříve, zatím ani zmínka, takže stále nevíme, zda budou existovat).</p>
      <p>K top modelu <b>Ryzen Threadripper 3990X</b> se 7. listopadu asi nedozvíme přesné informace, specifikace na webu AMD mají být až v onom lednu 2020, kdy má být vydán. Dokument říká, že tento týden by měl být ukázán opět jenom „teaser“, v kterém bude řečené jenom jméno procesoru a počet jader. Dozvíme se tedy aspoň toto, čímž by mělo být jasné, na jakém počtu bude vlastně platforma TRX40 končit.</p>
      <p>Asi je teoreticky možné i to, že termín startu prodejů a vydání recenzí se na rozdíl od papírového odhalení nezměnil a zůstává. Nicméně spíš se asi bude posouvat také. Kdyby se objevil nějaký únik, na jaké datum byl termín přeložen, článek aktualizujeme, nicméně ve čtvrtek by snad mohlo být jasné i z oficiálních zdrojů. Den recenzí/dostupnosti by asi mělo říct přímo AMD při odhalení.</p>
      <h3>Galerie: AMD Ryzen Threadripper</h3>
      <slideshow>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-1">
            <img src="https://www.cnews.cz/wp-content/uploads/2018/08/amd-ryzen-threadripper-2990wx-procesor-detail-1600.jpg"/>
          </a>
        </figure>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-2">
            <img src="https://www.cnews.cz/wp-content/uploads/2018/08/amd-ryzen-threadripper-2000-pouzdro-tr4-1600.png"/>
          </a>
        </figure>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-3">
            <img src="https://www.cnews.cz/wp-content/uploads/2018/06/amd-ryzen-threadripper-2000-vladsavov-theverge-computex2018.jpg"/>
          </a>
        </figure>
        <figure>
          <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-4">
            <img src="https://www.cnews.cz/wp-content/uploads/2017/08/AMD-Ryzen-Threadripper-foto-PC-Perspctive.jpg"/>
          </a>
        </figure>
      </slideshow>
      <p>
        <a href="https://www.cnews.cz/amd-ryzen-threadripper-3000-datum-odhaleni-odlozeno-7-listopad/galerie-178030-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/amd-ryzen-threadripper-3000-uvedeni-parametry-ceny-platforma-trx40"/>
        <a href="https://www.cnews.cz/amd-intel-trzni-podily-procesoru-x86-q3-2019"/>
        <a href="https://www.cnews.cz/amd-athlon-3000g-dvoujadro-apu-picasso-unik-parametry"/>
        <a href="https://www.cnews.cz/7nm-mobilni-ryzen-apu-renoir-vydani-zacatek-2020-sefka-amd/"/>
        <a href="https://www.cnews.cz/unikla-trx40-deska-gigabyte-aorus-pro-amd-ryzen-threadripper-3000/"/>
      </related>
    </article>
  </body>
</html>