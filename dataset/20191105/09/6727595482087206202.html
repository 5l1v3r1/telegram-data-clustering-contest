<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/cpim-gave-legal-support-to-alan-and-thaha-on-uapa-case.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T09:42:00+00:00"/>
    <meta property="og:title" content="അലനും താഹയ്ക്കും വേണ്ടി ഹാജരാവുന്നത് സി.പി.ഐ.എം പാര്‍ട്ടി വക്കീല്‍; ഫീസും നല്‍കുക പാര്‍ട്ടി"/>
    <meta property="og:description" content="CPIM KERALA NEWS Maoist UAPA Kerala മാവോയിസ്റ്റ് ബന്ധം ആരോപിച്ച് യു.എ.പി.എ ചാര്‍ത്തി അറസ്റ്റ് ചെയ്ത വിദ്യാര്‍ത്ഥികളും സി.പി.ഐ.എം അംഗങ്ങളുമായ അലന്‍, താഹ എന്നിവര്‍ക്ക് വേണ്"/>
  </head>
  <body>
    <article>
      <h1>അലനും താഹയ്ക്കും വേണ്ടി ഹാജരാവുന്നത് സി.പി.ഐ.എം പാര്‍ട്ടി വക്കീല്‍; ഫീസും നല്‍കുക പാര്‍ട്ടി</h1>
      <address><time datetime="2019-11-05T09:42:00+00:00">05 Nov 2019, 09:42</time> by <a rel="author">ന്യൂസ് ഡെസ്‌ക്</a></address>
      <p>മാവോയിസ്റ്റ് ബന്ധം ആരോപിച്ച് യു.എ.പി.എ ചാര്‍ത്തി അറസ്റ്റ് ചെയ്ത വിദ്യാര്‍ത്ഥികളും സി.പി.ഐ.എം അംഗങ്ങളുമായ അലന്‍, താഹ എന്നിവര്‍ക്ക് വേണ്ടി ഹാജരാവുന്നത് സി.പി.ഐ.എം ബന്ധമുള്ള അഭിഭാഷകന്‍ . ജില്ലയിലെ പാര്‍ട്ടിയുടെ പ്രധാന കേസുകള്‍ കൈകാര്യം ചെയ്യുന്ന അഡ്വ: എം.കെ ദിനേശാണ് കോടതിയില്‍ ഹാജരായത്.</p>
      <p>അഭിഭാഷകന്റെ ഫീസും സി.പി.ഐ.എം തന്നെ നല്‍കും. പാര്‍ട്ടി നേരിട്ട് നടത്തുന്ന കേസാണിതെന്നും ആശങ്ക വേണ്ടെന്നും ഇരുകുടുംബങ്ങള്‍ക്കും നേതാക്കള്‍ സന്ദേശം നല്‍കിയിട്ടുണ്ട്.</p>
      <p>യു.എ.പി.എ ചുമത്തുന്നത് സര്‍ക്കാര്‍ നയമല്ലെന്നും ഈ വകുപ്പുകള്‍ നീക്കണമെന്നുമാണ് പ്രതിഭാഗം അഭിഭാഷകന്‍ കോടതിയില്‍ വാദിച്ചത്. ഇവര്‍ക്കെതിരെ ശക്തമായ തെളിവുകള്‍ ഉണ്ടെന്ന് പൊലീസ് വാദിക്കുമ്പോഴും സി.പി.ഐ.എം പ്രാദേശിക നേതാക്കള്‍ കുടുംബങ്ങളോടൊപ്പം ഉറച്ചുനില്‍ക്കുന്നുണ്ട്.</p>
      <related>
        <a href="https://www.doolnews.com/kt-jaleel-says-sorry-for-the-statement-against-km-shaji.html?utm_source=doolnews&amp;utm_medium=related"/>
      </related>
      <p>പ്രതികള്‍ മാവോയിസ്റ്റുകള്‍ ഉപയോഗിക്കുന്ന കോഡ് ഭാഷ ഉപയോഗിച്ചെന്നും ഇരുവരും മാവോയിസ്റ്റ് യോഗങ്ങളില്‍ പങ്കെടുത്തതിന് തെളിവുണ്ടെന്നും ഇത് വ്യക്തമാക്കുന്ന മിനുട്സുകള്‍ ലഭിച്ചെന്നും പൊലീസ് നേരത്തെവ്യക്തമാക്കിയിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>സായുധപോരാട്ടം നടത്തേണ്ടത് എങ്ങനെയെന്നുള്ള പുസ്തകങ്ങള്‍ ഇവരുടെ പക്കലില്‍ നിന്നും ലഭിച്ചെന്നും യു.എ.പി.എ കേസില്‍ നേരത്തെ ഉള്‍പ്പെട്ടവരോടൊത്തുള്ള ചിത്രങ്ങളും ഇവരുടെ പക്കല്‍ നിന്ന് ലഭിച്ചിട്ടണ്ടെന്നും പൊലീസ് പറഞ്ഞു.</p>
      <related>
        <a href="https://www.doolnews.com/ambalapuzha-palpayasam-was-renamed-gopala-kashyam-in-memory-of-akg-says-mm-hasan258.html?utm_source=doolnews&amp;utm_medium=related"/>
      </related>
      <p>ഇത് കൂടാതെ മാവോയിസ്റ്റ് അംഗങ്ങളുമായുള്ള ആശയവിനിമയം കോഡ് ഭാഷ ഉപയോഗിച്ചാണെന്നും ഈ കോഡ് ഭാഷ അടങ്ങിയിട്ടുള്ള നോട്ട് ബുക്കുകള്‍ താഹയുടെ വീട്ടില്‍ നിന്നും കിട്ടിയെന്നും പൊലീസ് വ്യക്തമാക്കിയിട്ടുണ്ട്.</p>
      <related>
        <a href="https://www.doolnews.com/deshabhimani-editorial-against-cpi-and-opposite-party-s-about-maoist-issue-in-attappadi-and-kozhikkode452.html?utm_source=doolnews&amp;utm_medium=related"/>
      </related>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/qwKSFlsJ9KY" width="560" height="315" data-service="Youtube" scrolling="no"/>
      </figure>
    </article>
  </body>
</html>