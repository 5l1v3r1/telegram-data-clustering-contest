<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/hlavni-liceni-v-pripadu-studenka-se-nekonalo-20191105.html"/>
    <meta property="og:site_name" content="Deník.cz"/>
    <meta property="article:published_time" content="2019-11-05T09:50:00+00:00"/>
    <meta property="og:title" content="Kauza Studénka byla znovu odročena. Jeden z obžalovaných se nedostavil"/>
    <meta property="og:description" content="Závěrečné návrhy a vyjádření měly zaznít v úterý 5. listopadu u Okresního soudu v Novém Jičíně ve věci tragické nehody rychlíku Comenius, která se stala 8. srpna 2008. Líčení se však nekonalo."/>
  </head>
  <body>
    <article>
      <h1>Kauza Studénka byla znovu odročena. Jeden z obžalovaných se nedostavil</h1>
      <address><time datetime="2019-11-05T09:50:00+00:00">05 Nov 2019, 09:50</time> by <a rel="author">Ivan Pavelek</a></address>
      <p>Chodba ve druhém patře Okresního soudu v Novém Jičíně byla okolo 8.30 hodin plná novinářů, obhájců i obžalovaných. Do jednací síně vstoupili obhájci, státní zástupce i senát soudu s jeho předsedou. Po malé chvíli se dveře otevřely a přítomní začali jednací síň opouštět.</p>
      <figure>
        <img src="https://g.denik.cz/1/1c/ftg_vlak_doplnky8_denik-150-3x2.jpg"/>
      </figure>
      <aside>
        <a href="https://novojicinsky.denik.cz/zlociny-a-soudy/pripad-narazu-rychliku-do-spadleho-mostu-zacal-nanovo-20190218.html">Kauza Studénka: Případ železničního neštěstí začal nanovo Přečíst článek ›</a>
      </aside>
      <figure>
        <img src="https://g.denik.cz/57/ed/nehoda_studenka_sobota4_denik-150-3x2.jpg"/>
      </figure>
      <figure>
        <img src="https://g.denik.cz/57/ed/nehoda_studenka_sobota6_denik-150-3x2.jpg"/>
      </figure>
      <figure>
        <img src="https://g.denik.cz/57/ed/nehoda_studenka_sobota1_denik-150-3x2.jpg"/>
      </figure>
      <figure>
        <img src="https://g.denik.cz/57/ed/nehoda_studenka_sobota2_denik-150-3x2.jpg"/>
      </figure>
      <aside>Galerie <a href="https://www.denik.cz/galerie/nehoda-vlak-studenka.html?mm=597768&amp;back=2497131797-8471-1">28 fotografií v galerii ›</a></aside>
      <p>Jeden z právníků prohodil, že hlavní líčení soudce Jaromír Pšenica odročil, neboť jeden z obžalovaných se nedostavil bez omluvy a soud nemá jeho souhlas k tomu, aby líčení mohlo pokračovat v jeho nepřítomnosti.</p>
      <p>
        <a href="https://novojicinsky.denik.cz/tema/vlak_studenka.html">Vše k železničnímu neštěstí <br/>ve Studénce najdete zde.</a>
      </p>
      <p>To po chvíli potvrdil na dotaz novinářů také soudce Pšenica. Podle informací, které zazněly později, zmíněný obžalovaný uvízl na dálnici D1. Vše, co mělo zaznít, se tak přesunuje na středu 6. listopadu, kterou měl senát vyhrazenou na pokračování hlavního líčení.</p>
      <p>Zda padne i rozsudek, to Jaromír Pšenica nedokázal zodpovědět.</p>
      <p>„Uvidíme, jak dlouho bude trvat čtení závěrečných návrhů,“ řekl soudce. Například právník Radek Ondruš, který jako zmocněnec u soudu zastupuje jednu z firem, jež se na stavbě mostu podílela, sdělil, že jeho závěrečný návrh má jednadvacet stran.</p>
      <figure>
        <img src="https://g.denik.cz/65/f0/studenka-kouplaiste-biotop-21_denik-150-3x2.jpg"/>
      </figure>
      <aside>
        <a href="https://novojicinsky.denik.cz/zpravy_region/mesto-ma-opet-koupaliste-20190701.html">Studénka má opět koupaliště. Město se rozhodlo pro přírodní variantu Přečíst článek ›</a>
      </aside>
    </article>
  </body>
</html>