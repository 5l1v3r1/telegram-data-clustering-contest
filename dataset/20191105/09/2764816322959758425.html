<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/csob-postovni-sporitelna-apple-google-garmin-pay"/>
    <meta property="og:site_name" content="Cnews.cz"/>
    <meta property="article:published_time" content="2019-11-05T09:14:08+00:00"/>
    <meta property="og:title" content="ČSOB a Poštovní spořitelna dnes spouštějí Apple Pay a Google Pay"/>
    <meta property="og:description" content="Druhá největší banka výrazně rozšířila podporu pro placení pomocí chytrých mobilů a hodinek. ČSOB spouští Apple Pay, Garmin Pay a Google Pay."/>
  </head>
  <body>
    <article>
      <h1>ČSOB a Poštovní spořitelna dnes spouštějí Apple Pay a Google Pay</h1>
      <address><time datetime="2019-11-05T09:14:08+00:00">05 Nov 2019, 09:14</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-1">
            <img src="https://www.cnews.cz/wp-content/uploads/2019/11/csob-apple-pay.jpg"/>
          </a>
        </figure>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-2">
            <img src="https://www.cnews.cz/wp-content/uploads/2019/11/csob-garmin-pay.jpg"/>
          </a>
        </figure>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-3">
            <img src="https://www.cnews.cz/wp-content/uploads/2019/11/csob-google-pay.jpg"/>
          </a>
        </figure>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-4">
            <img src="https://www.cnews.cz/wp-content/uploads/2019/11/csob-nanakupy.jpg"/>
          </a>
        </figure>
      </slideshow>
      <p>
        <a href="https://www.cnews.cz/csob-postovni-sporitelna-apple-google-garmin-pay/galerie-177999-1">VŠECHNY FOTOGRAFIE</a>
      </p>
      <p>Druhá největší česká banka dnes výrazně rozšířila podporu pro placení pomocí chytrých mobilů a hodinek. ČSOB spouští najednou tři platební služby: <a href="https://www.cnews.cz/tagy/apple-pay/">Apple Pay</a>, <a href="https://www.cnews.cz/tagy/garmin-pay/">Garmin Pay</a> a <a href="https://www.cnews.cz/tagy/google-pay/">Google Pay</a>. Totéž platí pro Eru / Poštovní spořitelnu, která fakticky běží na bankovních systémech ČSOB. Spuštění zatím nebylo oficiálně potvrzeno a banka ještě neaktualizovala web, první klienti ale potvrzují, že novinky už jedou.</p>
      <p>Nepříjemným omezením je však to, že zmíněné „Paye“ momentálně fungují jen s debetními a kreditními kartami MasterCard. Na své <a href="https://www.facebook.com/csob/posts/2563539203693534">facebookové stránce</a> banka uvádí, že Visy budou funkční až na začátku roku 2020.</p>
      <p>ČSOB byla mimochodem první bankou, která u nás spustila univerzální bezkontaktní placení pomocí mobilu s NFC bez vazby na speciální SIM od operátora. V roce 2016 nabídla svým klientům a těm s Erou androidovou <a href="https://www.cnews.cz/nfc-platby-v-mobilu-jdou-do-ceska-csob-ma-aplikaci-ktera-nepotrebuje-zvlastni-sim-kartu/">aplikaci NaNákupy</a>, pomocí níž bylo možné (a stále je) platit na terminálech, které akceptují bezkontaktní karty a nálepky. Letos v létě bank uvedla, že až spustí Google Pay, <a href="https://www.cnews.cz/csob-apple-google-garmin-pay-nanakupy-placeni-mobilem">NaNákupy postupně skončí</a>.</p>
      <p><b>TIP:</b> <a href="https://www.cnews.cz/ceske-banky-nfc-platby-google-pay-samsung-pay-apple-pay">Velký přehled českých bank podporujících bezkontaktní placení pomocí mobilu</a></p>
      <p>ČSOB měla v roce 2018 celkem 3,6 milionu klientů a po České spořitelně je druhou největší finanční institucí v Česku. Apple Pay a Google Pay však spouští mezi posledními.</p>
      <figure>
        <a href="https://www.cnews.cz/csob-postovni-sporitelna-apple-google-garmin-pay/galerie-177999-5">
          <img src="https://www.cnews.cz/wp-content/uploads/2019/11/2019-11-05_13h11_30.png"/>
        </a>
      </figure>
      <p><b>Aktualizováno (13:09):</b> ČSOB ještě nevydala tiskovou zprávu, ale <a href="https://www.csob.cz/portal/lide/ucty/platebni-karty">na webu</a> již publikovala stránky věnované právě spuštěným službám Apple Pay, Garmin Pay i Google Pay.</p>
      <slideshow>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-1">
            <img src="https://www.cnews.cz/wp-content/uploads/2019/11/csob-apple-pay.jpg"/>
          </a>
        </figure>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-2">
            <img src="https://www.cnews.cz/wp-content/uploads/2019/11/csob-garmin-pay.jpg"/>
          </a>
        </figure>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-3">
            <img src="https://www.cnews.cz/wp-content/uploads/2019/11/csob-google-pay.jpg"/>
          </a>
        </figure>
        <figure>
          <a href="https://www.cnews.cz/csob-postovni-sporitelna-apple-google-garmin-pay/galerie-177999-4">
            <img src="https://www.cnews.cz/wp-content/uploads/2019/11/csob-nanakupy.jpg"/>
          </a>
        </figure>
      </slideshow>
      <p>
        <a href="https://www.cnews.cz/csob-postovni-sporitelna-apple-google-garmin-pay/galerie-177999-1">VŠECHNY FOTOGRAFIE</a>
      </p>
      <p>
        <i>Článek průběžné aktualizujeme…</i>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/sony-xperia-5-recenze/"/>
        <a href="https://www.cnews.cz/air-bank-fitbit-garmin-google-pay"/>
        <a href="https://www.cnews.cz/unicredit-bank-google-pay"/>
        <a href="https://www.cnews.cz/samsung-konec-vyvoje-vlastnich-cpu-exynos"/>
        <a href="https://www.cnews.cz/iphone-se-2-2020-spekulace"/>
      </related>
    </article>
  </body>
</html>