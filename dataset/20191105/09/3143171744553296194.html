<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/savoca-ripartono-i-lavori-sulla-sp-234-a-che-collega-il-centro-alle-frazioni-a-valle.html"/>
    <meta property="og:site_name" content="Tempostretto"/>
    <meta property="article:published_time" content="2019-11-05T09:46:11+00:00"/>
    <meta property="og:title" content="Savoca, ripartono i lavori sulla Sp 234-A che collega il centro alle frazioni a valle"/>
    <meta property="og:description" content="L'intervento di messa in sicurezza in seguito ad accertamenti era stato sospeso per essere in parte rimodulato. Il cantiere ripartirà entro 20 giorni"/>
  </head>
  <body>
    <article>
      <h1>Savoca, ripartono i lavori sulla Sp 234-A che collega il centro alle frazioni a valle</h1>
      <address><time datetime="2019-11-05T09:46:11+00:00">05 Nov 2019, 09:46</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>L'intervento di messa in sicurezza in seguito ad accertamenti era stato sospeso per essere in parte rimodulato. Il cantiere ripartirà entro 20 giorni</i>
      </p>
      <p>SAVOCA – Ripartiranno entro 20 giorni i lavori di messa in sicurezza e ripristino della viabilità ordinaria lungo la strada provinciale 234-A. Si tratta dell’arteria che collega Savoca alle borgate Rina e Scopelliti.</p>
      <p>L’intervento affidato alla ditta “Asar xostruzioni srl”, iniziato da tempo con lo sbancamento della carreggiata, è stato sospeso. Si è reso necessario rimodulare parte dei lavori, infatti, in seguito ad accertamenti e verifiche.</p>
      <p>L’Amministrazione comunale savocese è stata rassicurata che i lavori ripartiranno tra un paio di settimane (al massimo tra una ventina di giorni) e saranno completati nei tempi stabiliti.</p>
      <p>“Nulla è andato perso – spiegano gli stessi amministratori – e tutto procede. Continueremo a controllare e sorvegliare sull’iter procedurale e sugli stessi interventi in corso di realizzazione”.</p>
      <p>Interventi su un’arteria importante che collega il centro medievale alla parte a valle del Comune.</p>
      <h3>Articoli correlati</h3>
    </article>
  </body>
</html>