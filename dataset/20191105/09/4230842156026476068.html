<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-koly-zdorozhchaye-elektroenergiya-ta-shho-bude-z-tsinoyu-na-gaz-golova-nkrekp-tarasyuk/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T09:38:03+00:00"/>
    <meta property="og:title" content="Коли здорожчає електроенергія та що буде з ціною на газ – голова НКРЕКП Тарасюк"/>
    <meta property="og:description" content="4 листопада НКРЕКП отримала нового керівника. Ним став Валерій Тарасюк. В ексклюзивному коментарі Фактам ICTV він розповів про цілі комісії та зміни тарифів на комунальні послуги у найближчий час."/>
  </head>
  <body>
    <article>
      <h1>Коли здорожчає електроенергія та що буде з ціною на газ – голова НКРЕКП Тарасюк</h1>
      <address>
        <time datetime="2019-11-05T09:38:03+00:00">05 Nov 2019, 09:38</time>
      </address>
      <p>4 листопада НКРЕКП отримала нового керівника. Ним став Валерій Тарасюк. В ексклюзивному коментарі Фактам ICTV він розповів про цілі комісії та зміни тарифів на комунальні послуги у найближчий час.</p>
      <p>Валерій Тарасюк очолив Національну комісію, що здійснює державне регулювання у сферах енергетики та комунальних послуг (НКРЕКП).</p>
      <p>У коментарі Фактам ICTV він розповів – основними пріоритетами поки залишаються <b>сертифікації нового оператора ГТС та НЕК Укренерго</b>. Відділення першого від НАК Нафтогаз було однією з ключових умов під час тристоронніх переговорів щодо транзиту російського газу. Та з цим є деякі складнощі:</p>
      <blockquote>– З розділенням цих підприємств є багато юридичних складнощів стосовно майна – щоб не передати, з одного боку, зайве, з іншого – передати правильно те, що необхідно для виробничого процесу.</blockquote>
      <p>Тарасюк зазначив, від результату переговорів щодо транзиту російського газу Україною залежатиме енергетична безпека країни та надійність нашої газотранспортної системи. А от на розмір тарифів результати, якими б вони не були, навряд вплинуть:</p>
      <blockquote>– Якимось чином цей фактор вплине, але не думаю, що суттєво. У нас газу достатньо – ми імпортуємо його й так за ринковими цінами. Що з Європи, що з Росії. І якщо він буде з РФ, то не набагато дешевше.</blockquote>
      <p>Натомість ціна на газ взимку формуватиметься під впливом світових тенденцій. Голова НКРЕКП сподівається, що різкого зростання не буде, а споживачі суттєвих змін не відчують.</p>
      <p><b>Читайте:</b> <a href="https://fakty.com.ua/ua/ukraine/20191104-ukrayintsyam-vystachyt-subsydij-v-novomu-opalyuvalnomu-sezoni-goncharuk/">Українцям вистачить субсидій в новому опалювальному сезоні – Гончарук</a></p>
      <p>Дещо інша ситуація з цінами на електроенергію. Хоч зараз їх підіймати не будуть, але у перспективі такий крок неминучий:</p>
      <blockquote>– У найближчі роки це треба буде зробити, але ми розуміємо, що це довгострокова перспектива, яка зараз не на часі. Це самообман, коли ми кажемо, що низькі тарифи на електрику – це добре. Ми все рівно їх платимо в ціні товару, але найголовніше – страждає наша промисловість і конкурентоздатність на світових ринках.</blockquote>
      <p>Нагадаємо, раніше міністр енергетики та захисту довкілля Олексій Оржель  зазначив, що <a href="https://fakty.com.ua/ua/ukraine/20191105-ukrayina-gotova-z-2020-roku-zupynyty-tranzytu-rosijskogo-gazu/">Україна готова до припинення транзиту російського газу з 1 січня 2020 року.</a></p>
      <figure>
        <iframe src="https://www.youtube.com/embed/8vLU1qXmRIQ" width="560" height="315" data-service="Youtube" scrolling="no"/>
      </figure>
    </article>
  </body>
</html>