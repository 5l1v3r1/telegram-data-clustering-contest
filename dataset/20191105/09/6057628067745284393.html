<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191105-madrid-za-ta-bayar-da-bale-domin-sayo-sterling"/>
    <meta property="og:site_name" content="RFI"/>
    <meta property="article:published_time" content="2019-11-05T09:27:25+00:00"/>
    <meta property="og:title" content="Madrid za ta bayar da Bale domin sayo Sterling"/>
    <meta property="og:description" content="Real Madrid na shirin mika dan wasanta na gaba, Gareth Bale tare da karin Pam miliyan 70 domin Manchester City ta ba ta Raheem Sterling."/>
  </head>
  <body>
    <article>
      <h1>Madrid za ta bayar da Bale domin sayo Sterling</h1>
      <address><time datetime="2019-11-05T09:27:25+00:00">05 Nov 2019, 09:27</time> by <a rel="author">Abdurrahman Gambo Ahmad</a></address>
      <p>
        <b>Real Madrid na shirin mika dan wasanta na gaba, Gareth Bale tare da karin Pam miliyan 70 domin Manchester City ta ba ta Raheem Sterling.</b>
      </p>
      <p>Sky Sports ta rawaito cewa, wakilan Real Madrid za su yi balaguro domin kallon bajintar Sterling a wasan da kasarsa ta Ingila za ta yi a watan gobe a gida da Montenegro da kuma wanda za ta yi a waje da Kosovo, kafin daga bisani su tsayar da shawarar mika bukatarsu ga Manchester City.</p>
      <p>Rahotanni sun tabbatar cewa, Sterling na shaukin taka leda a gasar La Liga ta Spain.</p>
      <p>To sai dai wani kalubale da wannan cinikayyar ka iya fuskanta, shi ne Manchester City musamman ma kocinta, Pep Guardiola ba shi da shaâ€™awar daukar Bale mai shekaru 30.</p>
      <p>Kazalika muddin Bale ya zabi ci gaba da zama a Real Madrid, hakan zai tilasta wa kungiyar lale kimanin zunzurutun Pam miliyan 200 a matsayin farashin Sterling, wato kwatankwacin kudin da Barcelona ta karba daga PSG domin sayar da Neyma.</p>
    </article>
  </body>
</html>