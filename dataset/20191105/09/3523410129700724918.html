<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638241/%D8%B4%DA%A9-%D9%88-%D8%B4%D8%A8%D9%87%D9%87-%D8%AF%D8%B1-%D8%AE%D8%B5%D9%88%D8%B5-%D8%B3%D8%B1%D8%A8%D8%A7%D8%B2%DB%8C-%D9%86%D8%B1%D9%81%D8%AA%D9%86-%DB%8C%DA%A9%DB%8C-%D8%A7%D8%B2-%D9%85%D8%B9%D8%A7%D9%88%D9%86%DB%8C%D9%86-%D9%88%D8%B2%DB%8C%D8%B1-%D8%AA%D8%B9%D8%A7%D9%88%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T09:26:00+00:00"/>
    <meta property="og:title" content="شک و شبهه در خصوص سربازی نرفتن یکی از معاونین وزیر تعاون"/>
    <meta property="og:description" content="اخیرا شک و شبهه در خصوص سربازی نرفتن معاون امور تعاون محمد شریعتمداری وزیر تعاون، کار و رفاه اجتماعی مطرح شده و گفته می شود این معاون وزیر تعاون کارت پایان خدمت ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/638241/%D8%B4%DA%A9-%D9%88-%D8%B4%D8%A8%D9%87%D9%87-%D8%AF%D8%B1-%D8%AE%D8%B5%D9%88%D8%B5-%D8%B3%D8%B1%D8%A8%D8%A7%D8%B2%DB%8C-%D9%86%D8%B1%D9%81%D8%AA%D9%86-%DB%8C%DA%A9%DB%8C-%D8%A7%D8%B2-%D9%85%D8%B9%D8%A7%D9%88%D9%86%DB%8C%D9%86-%D9%88%D8%B2%DB%8C%D8%B1-%D8%AA%D8%B9%D8%A7%D9%88%D9%86">شک و شبهه در خصوص سربازی نرفتن یکی از معاونین وزیر تعاون</a>
      </h1>
      <h2>اخیرا شک و شبهه در خصوص سربازی نرفتن معاون امور تعاون محمد شریعتمداری وزیر تعاون، کار و رفاه اجتماعی مطرح شده و گفته می شود این معاون وزیر تعاون کارت پایان خدمت ندارد.</h2>
      <address><time datetime="2019-11-05T09:26:00+00:00">05 Nov 2019, 09:26</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> اخیرا شک و شبهه در خصوص سربازی نرفتن معاون امور تعاون <b>محمد شریعتمداری</b> وزیر تعاون، کار و رفاه اجتماعی مطرح شده و گفته می شود این معاون <b>وزیر تعاون</b> کارت پایان خدمت ندارد.</p>
      <p>به گزارش خبرنگار بولتن نیوز در هشتم آذر سال گذشته با حکم محمد شریعتمداری وزیر تعاون، کار و رفاه اجتماعی محمد جعفر کبیری به عنوان « معاون امور تعاون وزارت تعاون، کار و رفاه اجتماعی » منصوب شد.</p>
      <p>شریعتمداری که خود از پنجم آبان سال گذشته تصدی وزارت تعاون را بر عهده گرفت، یک ماه بعد کبیری را که پیش از این مشاور شریعتمداری در وزارت صنعت، معدن و تجارت، مشاور عالی شركت بازرگانی دولتی ایران و عضو هیات مدیره سازمان منطقه آزاد كیش بود، بعنوان معاون خود منصوب کرد.</p>
      <p>کبیری 30 ساله جوان‌ترین معاون وزیر در این وزارتخانه است.</p>
      <p>شنیده شده وی تا کنون به خدمت مقدس سربازی نرفته و کارت پایان خدمت ندارد.</p>
      <p>با توجه به شایعات مطرح شده انتظار است توضیحاتی برای شفاف سازی داده شود و اگر این خبر صحت داشته باشد وزیر باید در خصوص تخلف معاون خود به افکار عمومی پاسخگو باشد.</p>
      <p>آیا انتصاب فردی به معاونت یک وزارتخانه که سربازی نرفته است، خلاف قانون نیست؟.<br/><br/>سوال این است که اگر وزیر تعاون دنبال انتصاب فردی جوان برای معاونت وزارتخانه بود چرا از جوانان انقلابی که سربازی مقدس را انجام داده اند، استفاده نکرده است؟.</p>
      <p>آیا بهتر نبود کبیری بجا نشستن بر روی صندلی معاونت وزارت تعاون لباس مقدس سربازی بر تن می کرد؟.</p>
      <p>آیا مجلس و نمایندگان که وظیفه نظارت بر حسن اجرای قانون دارند از این عمل خلاف قانون جلوگیری خواهند کرد؟ آیا از وزیر در مجلس سوال می شود و از وی توضیح می خواهند؟.</p>
    </article>
  </body>
</html>