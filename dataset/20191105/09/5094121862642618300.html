<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/v-nemecku-dopadli-dva-litevce-s-hodinkami-z-loupeze-v-usteckem-klenotnictvi-20191105.html"/>
    <meta property="og:site_name" content="Deník.cz"/>
    <meta property="article:published_time" content="2019-11-05T09:51:00+00:00"/>
    <meta property="og:title" content="V Německu dopadli dva Litevce s hodinkami z loupeže v ústeckém klenotnictví"/>
    <meta property="og:description" content="Další dva spolupachatele loupežného přepadení klenotnictví v ústecké Revoluční ulici zadržela saská policie v Drážďanech. Stalo se tak v pátek 1. listopadu během odpoledne. Zprávu uveřejnilo krajské policejní ředitelství."/>
  </head>
  <body>
    <article>
      <h1>V Německu dopadli dva Litevce s hodinkami z loupeže v ústeckém klenotnictví</h1>
      <address><time datetime="2019-11-05T09:51:00+00:00">05 Nov 2019, 09:51</time> by <a rel="author">Janni Vorlíček</a></address>
      <p>„U mužů, Litevců, byly nalezeny hodinky pocházející z ústeckého klenotnictví. Kriminalisté zažádali o jejich vydání do České republiky k trestnímu stíhání. Nyní čekáme na rozhodnutí německé justice,“ uvedla policejní mluvčí Alena Bartošová.</p>
      <p>Prodejnu společnosti Klenoty Provazník přepadla čtyřčlenná skupina rusky mluvících Litevců ve středu 30. října během poledne. Odnesla luxusní hodinky za 2,5 milionu korun. Prvního pachatele policie zadržela hodinu po loupeži, když sledoval práci policistů v přihlížejícím davu.</p>
      <figure>
        <img src="https://g.denik.cz/54/3e/tiskovka-policie-klenotnictvi-usti-20191101-3_denik-150-3x2.jpg"/>
      </figure>
      <aside>
        <a href="https://ustecky.denik.cz/zpravy_region/policie-dopadla-gang-litevcu-ktery-prepadl-klenotnictvi-v-usti-nad-labem-20191101.html">Policie dopadla gang Litevců, který přepadl klenotnictví v Ústí nad Labem Přečíst článek ›</a>
      </aside>
      <p>K odhalení zbytku skupiny přispěl městský kamerový systém i kamery v prodejně. Tak kriminalisté zjistili, že skupina jede vlakem do Prahy a tady ji zatkli pražští policisté.</p>
      <p>„Domníváme se, že na východě si někdo objednává loupeže na našem území,“ dodal k případu vedoucí odboru obecné kriminality Martin Charvát.</p>
      <figure>
        <img src="https://g.denik.cz/54/ed/scsc_denik-150-3x2.jpg"/>
      </figure>
      <aside>
        <a href="https://ustecky.denik.cz/zlociny-a-soudy/v-centru-usti-doslo-k-prepadeni-klenotnictvi-policie-po-pachateli-patra.html">V centru Ústí došlo k přepadení klenotnictví. Policie po pachateli pátrá Přečíst článek ›</a>
      </aside>
    </article>
  </body>
</html>