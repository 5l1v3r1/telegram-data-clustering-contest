<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/4-dead-in-tripura-refugee-camp-alleged-of-starvation-belong-to-bru-community467.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T09:22:00+00:00"/>
    <meta property="og:title" content="ത്രിപുര ആദിവാസി അഭയാര്‍ത്ഥി ക്യാംപില്‍ നാലു മരണം; പട്ടിണിമൂലമെന്ന് ആരോപണം"/>
    <meta property="og:description" content="Mizoram Refugees In India Tripura India ഗുവാഹത്തി: ത്രിപുരയ്ക്കടുത്തുള്ള അഭയാര്‍ഥി ക്യാംപില്‍ കഴിയുന്ന നാലുപേര്‍ മരിച്ചു. മിസോറാമില്‍ നിന്നും പുറത്താക്കപ്പെട്ട് അഭയാര്‍ത്"/>
  </head>
  <body>
    <article>
      <h1>ത്രിപുര ആദിവാസി അഭയാര്‍ത്ഥി ക്യാംപില്‍ നാലു മരണം; പട്ടിണിമൂലമെന്ന് ആരോപണം</h1>
      <address><time datetime="2019-11-05T09:22:00+00:00">05 Nov 2019, 09:22</time> by <a rel="author">ന്യൂസ് ഡെസ്‌ക്</a></address>
      <p>ഗുവാഹത്തി: ത്രിപുരയ്ക്കടുത്തുള്ള അഭയാര്‍ഥി ക്യാംപില്‍ കഴിയുന്ന നാലുപേര്‍ മരിച്ചു. മിസോറാമില്‍ നിന്നും പുറത്താക്കപ്പെട്ട് അഭയാര്‍ത്ഥികളായി കഴിയുന്ന ബ്രൂ ആദിവാസി വിഭാഗത്തില്‍പ്പെട്ടവരാണ് മരിച്ചത്. പട്ടിണി മൂലമാണ് മരണമെന്ന് ബ്രൂ ആദിവാസി നേതാക്കള്‍ ആരോപിച്ചു.</p>
      <p>അഞ്ചു ദിവസങ്ങളിലായാണ് നാലു മരണങ്ങള്‍ റിപ്പോര്‍ട്ട് ചെയ്തത്. നാലുമാസം പ്രായമുള്ള കുഞ്ഞും മരിച്ചവരില്‍ ഉള്‍പ്പെടുന്നു. 35,000ത്തോളം പുറത്താക്കപ്പെട്ട ബ്രൂ വിഭാഗക്കാര്‍ ത്രിപുരയിലെ ആറു അഭയാര്‍ത്ഥി ക്യാംപുകളിലായി ഉണ്ടെന്നാണ് കണക്കാക്കുന്നത്.</p>
      <related>
        <a href="https://www.doolnews.com/ncp-shivsena-goavernment-ncp-had-a-formula.html?utm_source=doolnews&amp;utm_medium=related"/>
      </related>
      <p>അഭയാര്‍ത്ഥികള്‍ക്ക് നല്‍കികൊണ്ടിരുന്ന സൗജന്യ റേഷന്‍ കേന്ദ്രം നിര്‍ത്തലാക്കിയതായി മിസോറാം ബ്രൂ ഡിസ്‌പ്ലേയ്‌സ്ഡ് ഫോറം ആരോപിച്ചു.</p>
      <p>മരിച്ചവരില്‍ രണ്ടുപേരുടെ ശരീരം ദഹിപ്പിക്കുന്നതിനായി വിട്ടു നല്‍കിയിട്ടുണ്ട്. ശേഷിക്കുന്ന രണ്ടുപേരുടെ ശരീരം മരണ കാരണം വ്യക്തമാക്കുന്നതിനായി പോസ്റ്റുമോര്‍ട്ടത്തിനയച്ചു. ഒരു ശരീരം അടക്കിയിരുന്നെങ്കിലും പോസ്റ്റുമോര്‍ട്ടത്തിന് വേണ്ടി പുറത്തെടുക്കുകയായിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഒക്ടോബര്‍ മൂന്നിന് ആരംഭിച്ച അഭയാര്‍ത്ഥികളുടെ പുനരധിവാസം നവംബര്‍ 30ന് അവസാനിക്കും. എന്നാല്‍ സൗജന്യ റേഷന്‍ കൂടി നിര്‍ത്തലാക്കിയ സാഹചര്യത്തില്‍ പലര്‍ക്കും മിസോറാമിലേക്ക് തിരിച്ചു പോവാന്‍ താത്പര്യമില്ല.</p>
      <p>ധാരാളം രോഗികളും ഗര്‍ഭിണികള്‍ അടക്കമുള്ളവര്‍ ക്യാംപിലുണ്ട്. എന്നാല്‍ അവര്‍ക്കൊന്നും ആവശ്യമായ ഭക്ഷണം ഇവിടെ ലഭിക്കുന്നില്ലെന്നും ബ്രൂ ഡിസ്‌പ്ലേസ്ഡ് ഫോറം ആരോപിച്ചു.</p>
      <related>
        <a href="https://www.doolnews.com/mob-lynching-at-gujarat-jignesh-mevamni-call-for-gujarat-bandh-if-the-culprits-not-get-arrested.html?utm_source=doolnews&amp;utm_medium=related"/>
      </related>
      <p>പുനരധിവാസം തുടങ്ങിയ ശേഷം നൂറോളം വരുന്ന ആളുകള്‍ മാത്രമാണ് മിസോറാമിലേക്ക് തിരിച്ചുപോവാന്‍ തയ്യാറായത്. ഇവര്‍ക്ക് റേഷന്‍ കാര്‍ഡുകള്‍ നല്‍കാനും ഇതുവരെയും സര്‍ക്കാര്‍ തയ്യാറായിട്ടില്ല.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>1998ലെ മിസോകളുമായുള്ള കലാപത്തിനു ശേഷമാണ് 40,000 ത്തിലധികം വരുന്ന ബ്രൂ വിഭാഗക്കാര്‍ ത്രിപുരയിലേക്ക് വന്നത്.അടുത്ത കാലത്ത് കുറച്ചുപേര്‍ മിസോറാമിലേക്ക് തിരിച്ചു പോയിരുന്നു.</p>
      <figure>
        <iframe src="https://www.youtube.com/embed/36TergbHw18" width="560" height="315" data-service="Youtube" scrolling="no"/>
      </figure>
    </article>
  </body>
</html>