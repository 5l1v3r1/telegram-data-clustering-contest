<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/prima-ordonanta-de-urgenta-pregatita-de-guvernul-orban-18542326"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T09:13:40+00:00"/>
    <meta property="og:title" content="Prima Ordonanţă de Urgenţă pregătită de guvernul Orban"/>
    <meta property="og:description" content="Premierul Ludovic Orban a afirmat, marţi, că ordonanţa de urgenţă pentru restructurarea Guvernului este în lucru, iar aceasta va fi adoptată în cursul zilei, în prima şedinţă oficială a Executivului."/>
  </head>
  <body>
    <article>
      <h1>Prima Ordonanţă de Urgenţă pregătită de guvernul Orban</h1>
      <address>
        <time datetime="2019-11-05T09:13:40+00:00">05 Nov 2019, 09:13</time>
      </address>
      <p>Premierul Ludovic Orban a afirmat, marţi, că ordonanţa de urgenţă pentru restructurarea Guvernului este în lucru, iar aceasta va fi adoptată în cursul zilei, în prima şedinţă oficială a Executivului.</p>
      <p>„Când este gata, încă nu am stabilit ora pentru că este în lucru ordonanţă de urgenţă. Din cauza că am restrâns numărul de ministere este necesară operarea unei restructurări. Şi asta se pregăteşte, este în lucru ordonanţă de urgenţă de restructurare a Guvernului. Dacă va fi gata, vom adopta ordonanţă de urgenţă, dacă nu, imediat după prima şedinţa de guvern vom face o a doua şedinţa de guvern. Când este gata actul normativ şi există o hotărâre de guvern care reglementează circuitul proiectelor de acte normative, care este adoptată de guvern trebuie respectată şi din cauza asta avem nişte constrângeri legate de avizare”, a spus Ludovic Orban, întrebat când va avea loc prima şedinţă de Guvern.</p>
      <p>Premierul Ludovic Orban a ajuns, marţi, cu puţin înainte de ora nouă, la Palatul Victoria, însoţit de vicepremierul Raluca Turcan. În cursul zilei de marţi ar urma să aibă loc a doua reuniune a Cabinetului Orban.</p>
      <p>La ora transmiterii acestei ştiri, Ludovic Orban şi Klaus Iohannis participă la ceremonia de preluare a mandatului ministrului de Externe, Bogdan Aurescu. La ceremonie este prezentă şi Ramona Mănescu, fostul ministru de Externe.</p>
    </article>
  </body>
</html>