<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-katihar-police-success-50-thousand-prize-crook-arrested-with-wife-2832829.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T09:55:20+00:00"/>
    <meta property="og:title" content="कटिहार पुलिस को सफलता, 50 हजार का इनामी बदमाश पत्नी संग गिरफ्तार"/>
    <meta property="og:description" content="50 हजार रुपये का इनामी कुख्यात मो. जफर उर्फ जाफर और उसकी पत्नी बेगम खातून को कटिहार पुलिस ने गिरफ्तार करने में सफलता पायी है। दोनों की गिरफ्तारी रविवार रात एसटीएफ के सहयोग से फलका पुलिस ने मधेली..."/>
  </head>
  <body>
    <article>
      <h1>कटिहार पुलिस को सफलता, 50 हजार का इनामी बदमाश पत्नी संग गिरफ्तार</h1>
      <address><time datetime="2019-11-05T09:55:20+00:00">05 Nov 2019, 09:55</time> by <a rel="author">फलका पोठिया (कटिहार)। संवाद सूत्र</a></address>
      <p>50 हजार रुपये का इनामी कुख्यात मो. जफर उर्फ जाफर और उसकी पत्नी बेगम खातून को कटिहार पुलिस ने गिरफ्तार करने में सफलता पायी है। दोनों की गिरफ्तारी रविवार रात एसटीएफ के सहयोग से फलका पुलिस ने मधेली पंचायत के मघेली परती टोला से की है। वह बिलाल के यहां पिछले कई दिनों से छिपकर रह रहा था। </p>
      <p>कुख्यात पर बीते छह जून को कदवा थाना क्षेत्र के सोनैली बाजार में बैंक के कैशवैन से 50 लाख लूटने, मनिहारी डीएसपी पर हमला कर जख्मी करने सहित नौ संगीन अपराधिक मामले दर्ज हैं। कदवा थानाध्यक्ष राजीव कुमार झा के साथ फलका थाना पहुंचकर मनिहारी डीएसपी एमएसएच फकरी ने मो. जाफश्र से घंटों पूछताछ की है। कुख्यात के बयान पर पुलिस ने कार्रवाई तेज कर दी है। </p>
      <p>डीएसपी ने बताया कि 50 लाख लूट मामले में बीते 29 सितंबर को मनिहारी थाना क्षेत्र के नारायणपुर गांव में छापेमारी कर कुख्यात मो. जफर को गिरफ्तार कर लिया था लेकिन, उसकी पत्नी बेगम खातून ने परिजन और ग्रामीणों की सहयोग से पुलिस पर हमला कर आरोपी को छुड़ा लिया था। इस दौरान पुलिस टीम पर कई चक्र गोलियां चलाई गई थी और ईंट-पत्थर बरसाए गए थे, जिसमें एसडीपीओ एमएचएस फाकरी समेत सात पुलिसकर्मी गंभीर रूप से जख्मी हो गये थे। कुख्यात की गिरफ्तारी में एसटीएफ टीम सहित थानाध्यक्ष रुपक रंजन सिंह समेत सशस्त्र बलों की भूमिका रही। </p>
      <p> </p>
    </article>
  </body>
</html>