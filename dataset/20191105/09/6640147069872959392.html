<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/mystic-vale-nemesis-in-arrivo-una-nuova-espansione-per-mystic-vale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T09:20:00+00:00"/>
    <meta property="og:title" content="Mystic Vale: Nemesis in arrivo una nuova espansione per Mystic Vale"/>
    <meta property="og:description" content="In uscita a febbraio 2020 Mystic Vale: Nemesis, una nuova espansione per il gioco Mystic Vale"/>
  </head>
  <body>
    <article>
      <h1>Mystic Vale: Nemesis in arrivo una nuova espansione per Mystic Vale</h1>
      <address><time datetime="2019-11-05T09:20:00+00:00">05 Nov 2019, 09:20</time> by <a rel="author">Mabelle Sasso</a></address>
      <p><b>Alderac Entertainment Group</b> ha annunciato <b>Mystic Vale: Nemesis</b>, nuovo contenuto di espansione del gioco da tavolo Mystic Vale.</p>
      <figure>
        <img src="https://www.tomshw.it/images/images/2019/11/mystic-vale-nemesis-60731.jpg"/>
      </figure>
      <p><a href="https://www.tomshw.it/culturapop/recensione-mystic-vale-storie-di-druidi-e-maledizioni/">Mystic Vale</a>, in Italia localizzato da Raven Distribution, è un gioco da tavolo del 2016 ideato da <b>John D Clair</b>, in cui un gruppo di druidi sarà impegnato nell’arduo compito di prendersi cura della <b>Valle della Vita</b>, colpita da una tremenda maledizione.<br/>In ogni turno i giocatori dovranno mettere in gioco le proprie carte utilizzando in modo saggio le proprie risorse, in modo da portare a segno più punti vittoria e vincere la partita. Il gioco si caratterizza per la meccanica peculiare chiamata “<b>Card-Crafting System</b>” che permetterà di creare carte più potenti utilizzando le risorse in proprio possesso.</p>
      <figure>
        <img src="https://www.tomshw.it/images/images/2019/11/mystic-vale-nemesis-60732.jpg"/>
      </figure>
      <p>Mystic Vale: Nemesis sarà il settimo contenuto di espansione di questo gioco e si contraddistinguerà per l’introduzione di una modalità in solitario del gioco, che fino ad ora era indicato per <b>2-4 giocatori</b>.<br/>Il “Card-Crafting System”, la meccanica distintiva del gioco, sarà ulteriormente espansa grazie a nuovi avanzamenti e Carte Valle, che amplieranno la possibilità di evoluzione delle carte. Un’altra aggiunta di questa espansione saranno i <b>Titani</b>, carte Leader che durante il gioco potranno essere poi potenziate, mentre faranno ritorno i <b>Curse token</b> apparsi per la prima volta nell’espansione Twilight Garden (<a href="https://toms.it/pYTyF">Link Amazon</a>).<br/>L’espansione Mystic Vale: Nemesis non sarà un gioco stand alone, ma richiederà la scatola base di Mystic Vale per poter essere utilizzata.</p>
      <p>All’interno di ogni scatola di Mystic Vale: Nemesis potrete trovare 108 Avanzamenti, 36 Valli, 8 Leaders, 13 Nemesis, 1 indicatore Corruzione, 1 segnalino Clessidra, 46 curse tokens e il libro delle regole. Mystic Vale: Nemesis sarà distribuito, in inglese, a partire dal <b>29 febbraio 2020</b>. Attualmente il gioco è in preorder nei maggiori siti di distribuzione degli Stati Uniti ad un prezzo al pubblico di circa <b>28 dollari</b>. Per quel che riguarda una eventuale localizzazione italiana di questo titolo, al momento non abbiamo alcuna notizia.</p>
      <blockquote>Volete giocare a Mystic Vale? Trovate la scatola base a <a href="https://toms.it/lcyCd">questo link</a> di Amazon.</blockquote>
    </article>
  </body>
</html>