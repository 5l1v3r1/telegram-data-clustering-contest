<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Chetirima-sa-postradalite-v-meleto-na-spirkata-vuv-Varna-dvama-ot-tyah-s-opasnost-za-zhivota-911266"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T09:22:00+00:00"/>
    <meta property="og:title" content="Четирима са пострадалите в мелето на спирката във Варна, двама от тях с опасност за живота"/>
    <meta property="og:description" content="Според официална информация от полицията във Варна двама от общо пострадалите четирима при мелето на..."/>
  </head>
  <body>
    <article>
      <h1>Четирима са пострадалите в мелето на спирката във Варна, двама от тях с опасност за живота</h1>
      <address>
        <time datetime="2019-11-05T09:22:00+00:00">05 Nov 2019, 09:22</time>
      </address>
      <p>Според официална информация от полицията във Варна двама от общо пострадалите четирима при мелето на автобусна спирка във Варна вчера, са с опасност за живота. Ето какво гласи и съобщението от ОД МВР-Варна:</p>
      <p>На 04.11. т.г., около 07:40 часа, в гр. Варна, на кръстовището на бул. «Владислав Варненчик», на автобусна спирка «Тракия», е възникнало ПТП. Водачът на л.а. «Фолксваген» Г.Д. (21 г.), по време на движение, поради причини в процес на изясняване, губи контрол над автомобила, отклонява се вдясно и блъска пешеходци, престояващи на спирката.</p>
      <p>Вследствие на инцидента са пострадали четирима души. Непълнолетно момиче от Белослав е тежко пострадало и е настанено със съчетана травма в Реанимацията на МБАЛ «Св. Анна» с опасност на живота.</p>
      <p>Настанен за лечение, с опасност за живота, е и 28-годишен мъж, получил фрактури на двата крака и съчетана травма.</p>
      <p>Без опасност за живота са другите две пострадали – непълнолетно момиче и жена на 51 г. Те са настанени за лечение съответно с фрактура на крак и контузия на мозъка и комоцио. По случая има образувано досъдебно производство. Водачът на автомобилът е задържан за срок до 24 часа.</p>
      <p>По-рано стана ясно, че състоянието на 14-годишното момиче, което пострада най-тежко при кошмарния инцидент на спирка "Тракия" във Варна, е без промяна. То е в кома и на апаратно дишане. </p>
      <p>Младият мъж, който също е в Реанимацията на варненския "Пирогов", е в съзнание и контактен, макар и все още леко объркан.</p>
    </article>
  </body>
</html>