<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/sciopero-benzinai-6-7-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-05T09:59:00+00:00"/>
    <meta property="og:title" content="Sciopero dei benzinai: 6 e 7 novembre chiusura degli impianti stradali e autostradali"/>
    <meta property="og:description" content="Varie le motivazioni che hanno condotto i sindacati allo sciopero"/>
  </head>
  <body>
    <article>
      <h1>Sciopero dei benzinai: 6 e 7 novembre chiusura degli impianti stradali e autostradali</h1>
      <h2>Varie le motivazioni che hanno condotto i sindacati allo sciopero</h2>
      <address><time datetime="2019-11-05T09:59:00+00:00">05 Nov 2019, 09:59</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/69040995957011/movie_20191105_171419-2.mp4"/>
      </figure>
      <p>Confermato lo sciopero dei benzinai per mercoledì 6 e giovedì 7 novembre, con chiusura degli impianti stradali e autostradali in tutta Italia. “Di fronte al silenzio assordante del Governo e all’indifferenza del Ministero dello sviluppo economico – affermano i sindacati di categoria, Faib Confesercenti, Fegica Cisl e Figisc/Anisa Confcommercio – le organizzazioni dei gestori non hanno potuto fare altro che ricorrere alla mobilitazione generale, che culminerà con lo sciopero che avrà inizio alle ore 6 di mercoledì 6 novembre e terminerà alle ore 6 di venerdì 8 novembre“. Varie le motivazioni che hanno condotto i sindacati allo sciopero.</p>
      <p>“La protesta – scrivono i sindacati – è rivolta innanzitutto nei confronti del Governo che sta gravando, con adempimenti inutili e cervellotici, su un’intera categoria con provvedimenti che vanno dalla fatturazione elettronica ai Registratori di cassa telematici (anche per fatturati di 2 mila euro all’anno); dalla rimodulazione dell’Indice Sintetico di Affidabilità fiscale (ISA) irraggiungibile per i gestori all’introduzione di Documenti di Trasporto (Das) e modalità di Registrazione giornaliera in formato elettronico; dall’invio dei corrispettivi giornalieri in formato elettronico fino al gravame fiscale e contributivo per i Gestori che non ricevono – in tempo – da fornitori e Agenzia delle Entrate i documenti necessari per la loro contabilità”.</p>
      <p>Per muoverti con i <i>mezzi pubblici</i> nella città di <a href="https://moovitapp.com/index/it/mezzi_pubblici-Napoli_e_Campania-882?utm_source=city_news&amp;utm_medium=organic"><b>Avellino</b></a> usa la nostra <i>Partner App</i> gratuita <a href="https://moovitapp.com/tripplan?customerId=6207&amp;lang=it&amp;utm_source=city_news&amp;utm_medium=organic&amp;metroId=882"/>!</p>
    </article>
  </body>
</html>