<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zlociny-a-soudy/narodni-muzeu-bomba-policie-podezrely-kufr-magistrala-pyrotechnik-20191105.html"/>
    <meta property="og:site_name" content="Pražský deník"/>
    <meta property="article:published_time" content="2019-11-05T09:09:00+00:00"/>
    <meta property="og:title" content="Bomba u muzea? Policie uzavřela magistrálu, ale černý kufr byl prázdný"/>
    <meta property="og:description" content="Jako by se inteligentní stroj z kultovního amerického filmu Číslo 5 žije najednou zjevil v Praze a dostal náročný úkol. Vozítko pyrotechniků zkoumalo v úterý dopoledne u Národního muzea podezřelé zavazadlo. Policie po dobu zásahu uzavřela frekventovanou magistrálu. Kufr však byl prázdný."/>
  </head>
  <body>
    <article>
      <h1>Bomba u muzea? Policie uzavřela magistrálu, ale černý kufr byl prázdný</h1>
      <address><time datetime="2019-11-05T09:09:00+00:00">05 Nov 2019, 09:09</time> by <a rel="author">Michael Bereň</a></address>
      <p>„Vzhledem k nálezu podezřelého zavazadla před Národním muzeem bude z rozhodnutí pyrotechnika po nezbytně nutnou dobu uzavřena Wilsonova ulici ve směru z Prahy 7 na Prahu 2,“ oznámili policisté na oficiálním twitterovém účtu. Dopravní opatření trvalo zhruba půl hodiny.</p>
      <figure>
        <img src="https://g.denik.cz/63/d8/ikem-d17012935vto1_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/ikem-kvuli-vyhruzce-prohledavali-pyrotechnici-zadnou-bombu-nenasli-20190627.html">IKEM kvůli výhrůžce prohledávali pyrotechnici. Žádnou bombu nenašli Přečíst článek ›</a>
      </aside>
      <p>Zasahujícím policistům podle mluvčího pražských hasičů Martina Kavky dvě jejich jednotky. Jinak hojně navštěvované místo u zrekonstruované historické budovy muzea bylo vyklizeno. Na chvíli byly uzavřeny i výstupy z metra ve stanici Muzeum. K černému kufru u fontány nejprve vyjel robot ovládaný na dálku pyrotechnikem, který mohl někomu připomenout právě titulního hrdinu ze zmiňovaného filmu. K podezřelému zavazadlu byl pak vyslán i u veřejnosti oblíbený „pyropes“.</p>
      <p>Byl to však planý poplach. Žádná bomba se nenašla. „Kufr byl prázdný, pyrotechnik opatření ukončil a doprava byla obnovena,“ uvedla pražská policie na sociální síti krátce po desáté hodině. Provoz v centru se tak pomalu vrací do normálního stavu.</p>
      <figure>
        <img src="https://g.denik.cz/63/1c/evakuaceletiste2_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/policie-evakuovala-letiste-praha-cestujici-vyhrozovala-bombou-20190416.html">Hrozba bombou na Letišti Praha? Paniku vyvolala jazyková bariéra Přečíst článek ›</a>
      </aside>
    </article>
  </body>
</html>