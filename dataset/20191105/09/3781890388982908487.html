<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740073"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T09:00:00+00:00"/>
    <meta property="og:title" content="เหยื่อผุดเพิ่ม!จ้างทำกระทง สุดท้ายโดนแจ้งจับ'ลิขสิทธิ์'"/>
    <meta property="og:description" content="'เหยื่อ'โผล่แฉเพิ่ม หลังรับทำกระทงช่วงปิดเทอม-หารายได้พิเศษ เจอลูกค้าสั่งทำกระทง 'เน้นลายการ์ตูน' สุดท้ายส่งของกลับพบเป็นเจ้าหน้าที่ลิขสิทธิ์เรียกค่าปรับหลักหมื่นบาท!"/>
  </head>
  <body>
    <article>
      <h1>เหยื่อผุดเพิ่ม!จ้างทำกระทง สุดท้ายโดนแจ้งจับ'ลิขสิทธิ์'</h1>
      <address>
        <time datetime="2019-11-05T09:00:00+00:00">05 Nov 2019, 09:00</time>
      </address>
      <p>
        <b>"เหยื่อ"โผล่แฉเพิ่ม หลังรับทำกระทงช่วงปิดเทอม-หารายได้พิเศษ เจอลูกค้าสั่งทำกระทง "เน้นลายการ์ตูน" สุดท้ายส่งของกลับพบเป็นเจ้าหน้าที่ลิขสิทธิ์เรียกค่าปรับหลักหมื่นบาท!</b>
      </p>
      <p>จากกรณีโลกออนไลน์เกิดกระแสวิจารร์อย่างหนัก ภายหลังจากที่คุณพ่อรายหนึ่งได้เผยเรื่องราวของลูกสาววัย 15 ปีทำกระทงขายเพื่อหารายได้พิเศษ ได้ถูกลูกค้าสั่งทำกระทงเน้นย้ำทำ<i><b> "กระทงลายการ์ตูน"</b></i> แต่เมื่อนัดรับส่งของกลับแจ้จับละเมิดลิขสิทธิ์พร้อมเรียกปรับเป็นเงิน 30,000 แต่ทางผู้ปกครองขอต่อรองจ่ายเพียง 5,000 บาท จนทำให้เรื่องราวดังกล่าวกลายเป็นที่วิพากษ์วิจารณ์ในสังคมออนไลน์อย่างกว้างขวางนั้น<br/><br/>เกี่ยวกับเรื่องดังกล่าว ล่าสุดเมื่อวันที่ 5 พ.ย. ผู้สื่อข่าว <b>"เดลินิวส์ออนไลน์"</b> รายงานว่า โลกออนไลน์ต่างเกิดกระแสวิจารณ์ขึ้นอีกครั้ง เมื่อแฟนเพจ@หมายจับกับบรรจง ได้เผยเรื่อราวระบุ <i><b>"โผล่อีกราย! สาววัย22 โดนล่อซื้อกระทงที่โคราชจับลิขสิทธิ์เสียเงิน 1 หมื่นแลกปล่อยตัว" </b></i>คุณแม่รายหนึ่งได้เผยเรื่องราวของลูกสาวที่อยากหารายได้ช่วงปิดเทอม ถูกลูกค้าสั่งทำ <b>"กระทงการ์ตูน"</b> แต่เมื่อไปส่งก็ถูกจับละเมิดลิขสิทธิ์เช่นกัน นอกจากนี้ ทางเพจดังกล่าวยังได้เผยเรื่องราวของบุคคลที่อ้างตัวว่าเป็นเจ้าหน้าที่ด้านลิขสิทธิ์ ทำทีสั่งซื้อกระทงเป็นจำนวนมาก แต่เมื่อถึงเวลานัดรับก็แจ้งละเมิดลิขสิทธิ์กับผู้ที่ทำกระทงพร้อมให้จ่ายเงินค่าปรับหลักหมื่นบาท</p>
      <figure>
        <img src="https://www.dailynews.co.th/admin/upload/20191105/news_pdoZHfxJBT123357_533.jpg?v=201911060411?v=2693"/>
      </figure>
      <p>อย่างไรก็ตาม ภายในวันที่เด็กสาววัย 15 ปีถูกจับละเมิดลิขสิทธินั้น ก่อนหน้านี้ภายในวันเดียวกัน โดยเพจดังเผยว่า "<b><i>ยังไม่หมด! นี่เป็นรายที่ 4 โดนตัวแทนลิขสิทธิ์ล่อซื้อกระทงการ์ตูนจับส่งสภ.นครราชสีมา โดนจ่าย 2 หมื่นบาทแลกปล่อยตัว คนนี้โดนวันเดียวกันกับน้องอายุ15ปีที่เป็นข่าว" </i></b>โดยการสั่งซื้อกระทงริลัคคุมะ 30 ใบ และคิตตี้อีก 20 ใบพร้อมจ่ายมัดจำเป็นเงิน 200 บาท แต่กลับแจ้งจับละเมิดลิขสิทธิ์พร้อมเรียกเงินค่าปรับเป็นเงิน 50,000 บาทอีกด้วย..</p>
      <figure>
        <img src="https://www.dailynews.co.th/admin/upload/20191105/news_GBuXqZmKxv123358_533.jpg?v=201911060411?v=1820"/>
      </figure>
      <figure>
        <img src="https://www.dailynews.co.th/admin/upload/20191105/news_aMdfIzkszb123358_533.jpg?v=201911060411?v=6068"/>
      </figure>
      <p>ขอบคุณภาพและข้อมูลจาก @หมายจับกับบรรจง<br/><br/><br/><b>ข่าวที่เกี่ยวข้อง..<br/><a href="https://www.dailynews.co.th/regional/739970">-คาใจจ้างเด็กทำ'กระทง' ลิขสิทธิ์แอบตลบหลังจับละเมิด</a><br/><a href="https://www.dailynews.co.th/regional/740003">-ทนายชี้"ลิขสิทธิ์"จ้างเด็กทำกระทง มีความผิดฐานกรรโชก</a></b></p>
      <figure>
        <img src="https://www.dailynews.co.th/admin/upload/20191105/news_JiWauWoeif123412_533.jpg?v=201911060411?v=3117"/>
      </figure>
      <p> </p>
    </article>
  </body>
</html>