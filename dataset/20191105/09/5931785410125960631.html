<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/doslo-vreme-da-i-golden-stejt-iznenadi-sansi-se-ne-sale-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T09:37:16+00:00"/>
    <meta property="og:title" content="Došlo vreme da i Golden stejt iznenadi, Sansi se ne šale [VIDEO]"/>
    <meta property="og:description" content="Košarkaši Golden stejt Voriorsa pobedili su u noći između ponedeljka i utorka ekipu Portland Trajlblejzersa 127:118. Ništa ovo ne bi bilo čudno, da je u pitanju neka od prethodnih pet sezona, ali u ovoj, stvari se odvijaju malo drugačije. Totalno drugačiji sastav u odnosu na prošlogodišnji tim izveo je ponovo na parket Stiv Ker protiv […]"/>
  </head>
  <body>
    <article>
      <h1>Došlo vreme da i Golden stejt iznenadi, Sansi se ne šale [VIDEO]</h1>
      <address><time datetime="2019-11-05T09:37:16+00:00">05 Nov 2019, 09:37</time> by <a rel="author">Nemanja</a></address>
      <p>Košarkaši Golden stejt Voriorsa pobedili su u noći između ponedeljka i utorka ekipu Portland Trajlblejzersa 127:118.</p>
      <p>Ništa ovo ne bi bilo čudno, da je u pitanju neka od prethodnih pet sezona, ali u ovoj, stvari se odvijaju malo drugačije. Totalno drugačiji sastav u odnosu na prošlogodišnji tim izveo je ponovo na parket Stiv Ker protiv favorizovanog Portlanda sa sve Si-Džej Mekalumom i Demijenom Lilardom i uspeo u onome čemu se malo ko nadao – da ih pobedi.</p>
      <p>Vodili su košarkaši Voriorsa gotovo tokom celog meča, da bi samo u jednom momentu sredinom utakmice izgubili prenodnost. Druga pobeda u sezoni, prva u novoj hali, ,,Čejs centru“ za bolje raspoloženje u ekipi iako im, kako se stvari odvijaju, cilj može biti i takozvano ,,tankovanje“.</p>
      <p>Erik Paskal je imao sjajno veče sa 34 poena i 13 skokova za domaće, dok je Ki Bovman upisao 19. U dresu Portlanda istakao se Lilard sa 39 poena.</p>
      <figure>
        <iframe src="https://www.youtube.com/embed/CTT9KSQTA1M" width="560" height="315" data-service="Youtube" scrolling="no"/>
      </figure>
      <p>Blago iznenađenje, prema ,,bukmejkerima“ zabeležila je i ekipa Finiks Sansa pošto su na svom parketu savladali, do sada, jedinu neporaženu ekipu u <a href="https://www.sportskacentrala.com/tag/nba/">NBA</a> ligi – Filadelfija Seventisikserse. Neizvestan meč, pun preokreta ipak je u finišu pripao Sansima, ali je Devin Buker sa nekoliko vezanih poena napravio razliku na samom kraju i doneo radost domaćim navijačima u Finiksu.</p>
      <p>Upravo je Buker bio nabolji akter meča sa 40 poena, dok je odličnu rolu imao i Riki Rubio sa 21 poenom i 10 skokova.</p>
      <p>U gostujućem sastavu Al Harford je imao učinak od 34 poena, Tobajas Heris od 24 i 10 skokova, a Furkan Korkmaz je upisao 20 poena.</p>
      <figure>
        <iframe src="https://www.youtube.com/embed/yW64OM5NBFQ" width="560" height="315" data-service="Youtube" scrolling="no"/>
      </figure>
      <p>Memfis Grizlisi našeg Marka Gudurića poraženi su od Hjuston Rokitsa uprkos tome što su vodili na poluvremenu. Treća deonica ih je koštala pozitivnog ishoda, ali Džejms Harden se pitao i na ovoj utakmici imao 44 poena i 10 skokova. U poraženom timu istakao se Dža Morant sa 23 poena, dok je Marko Gudurić za 17 minuta upisao četiri poena.</p>
      <figure>
        <iframe src="https://www.youtube.com/embed/h1hn6BgRxJg" width="560" height="315" data-service="Youtube" scrolling="no"/>
      </figure>
      <p>
        <b>Vašington Vizards – Detroit Pistons 115:99</b>
        <br/>
        <b>Bruklin Nets – Nju Orlenas Pelikans 135:125</b>
        <br/>
        <b>Memfis Grizlis – Hjuston Rokets 100:107</b>
        <br/>
        <b>Minesota Timbervulfs – Milvoki Baks 106:134</b>
        <br/>
        <b>Finiks Sans – Filadelfija Seventisiksers 114:109</b>
        <br/>
        <b>Golden stejt Voriors – Portland Trajlblejzers 127:118</b>
      </p>
    </article>
  </body>
</html>