<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191105-svoboda-v-merezhi-freedom-house-nazvav-ukrayinu-chastkovo-vilnoyu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T09:51:38+00:00"/>
    <meta property="og:title" content="Свобода в мережі: Freedom House назвав Україну частково вільною"/>
    <meta property="og:description" content="Україна опинилася серед частково вільних країн у рейтингу правозахисної організації Freedom House, яка вимірює Свободу в мережі-2019."/>
  </head>
  <body>
    <article>
      <h1>Свобода в мережі: Freedom House назвав Україну частково вільною</h1>
      <address>
        <time datetime="2019-11-05T09:51:38+00:00">05 Nov 2019, 09:51</time>
      </address>
      <p>Україна опинилася серед частково вільних країн у рейтингу правозахисної організації Freedom House, яка вимірює Свободу в мережі-2019.</p>
      <p>Правозахисники з організації Freedom House відзначають, що уряди у всьому світі дедалі частіше використовують соціальні мережі для маніпулювання під час виборчих кампаній й контролю за своїми громадянами.</p>
      <p>З огляду на ці тенденції рівень глобальної свободи інтернету знижується вже дев’ятий рік поспіль.</p>
      <p>До <b>невільних країн</b> віднесли Азербайджан, Білорусь, Казахстан, Узбекистан та Росію.</p>
      <p>В Україні правозахисники відзначили прагнення політичних діячів маніпулювати суспільною дискусією за допомогою дезінформації та проплаченого контенту.</p>
      <p>Однак попри це, <b>в Україні спостерігалося поступове поліпшення рівня свободи інтернету</b> протягом останнього року. Зокрема, про це свідчить відсутність відключень мережі у зоні війни на Донбасі.</p>
      <p><b>Читайте:</b> <a href="https://fakty.com.ua/ua/ukraine/20191029-uryad-pidpysav-memorandum-pro-pokryttya-vsiyeyi-ukrayiny-internetom/">Уряд підписав меморандум про покриття всієї України інтернетом</a></p>
      <p>Україна продовжує блокувати сотні веб-сайтів, зокрема, відомі новинні та соціальні медіа-платформи.</p>
      <p>Також правозахисники наголошують на проблемах зі свободою в мережі на непідконтрольних уряду частинах Донецької та Луганської областей, де регулярно блокуються українські та закордонні веб-сайти та часто арештують активних користувачів медіа-платформ і онлайн-журналістів.</p>
      <p>Нагадаємо, старі моделі iPhone і iPad можуть залишитися <a href="https://fakty.com.ua/ua/lifestyle/20191104-starym-iphone-zablokuyut-internet-yakyh-modelej-torknetsya-i-shho-robyty/">без доступу до інтернету</a>, якщо не встановлять новітнє програмне забезпечення 10.3.4 або 9.3.6.</p>
      <p><b>Джерело:</b> <a href="https://www.freedomonthenet.org/report/freedom-on-the-net/2019/the-crisis-of-social-media">Freedom House</a></p>
    </article>
  </body>
</html>