<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/viktor-orban-il-felicita-pe-ludovic-orban-pentru-alegerea-in-functia-de-premier-al-romaniei-18542580"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T09:57:29+00:00"/>
    <meta property="og:title" content="Viktor Orban îl felicită pe Ludovic Orban pentru alegerea în funcţia de premier al României"/>
    <meta property="og:description" content="Premierul ungar Viktor Orban i-a trimis o scrisoare lui Ludovic Orban, liderul PNL, în care îl felicită pentru alegerea în funcţia de prim-ministru al României, informează agenţia de ştiri MTI."/>
  </head>
  <body>
    <article>
      <h1>Viktor Orban îl felicită pe Ludovic Orban pentru alegerea în funcţia de premier al României</h1>
      <address><time datetime="2019-11-05T09:57:29+00:00">05 Nov 2019, 09:57</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Premierul ungar Viktor Orban i-a trimis o scrisoare lui Ludovic Orban, liderul PNL, în care îl felicită pentru alegerea în funcţia de prim-ministru al României, informează agenţia de ştiri MTI.</p>
      <p>"Pot să vă asigur că Ungaria este pregătită să coopereze cu noul guvern român în spiritul respectului reciproc şi al intereselor celor două naţiuni", afirmă liderul de la Budapesta.</p>
      <p>Totodată, potrivit ofiţerului de presă al lui Viktor Orban, premierul ungar şi-a manifestat dorinţa de a "continua să lucrăm împreună într-un spirit constructiv pentru aprofundarea legăturile ungaro-române, şi pentru o Uniune Europeană de succes, fundamentată pe naţiuni puternice".</p>
    </article>
  </body>
</html>