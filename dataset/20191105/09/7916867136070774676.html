<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134325-siauliai-ir-cbet-pradeda-maratona-tarpusavyje-zais-triskart-per-9-dienas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-05T09:51:00+00:00"/>
    <meta property="og:title" content="„Šiauliai“ ir „Cbet“ pradeda maratoną: tarpusavyje žais triskart per 9 dienas"/>
    <meta property="og:description" content="Karaliaus Mindaugo taurės turnyro II etapas prasideda šį vakarą Šiauliuose. Dvi praėjusį savaitgalį „Betsafe–LKL“ čempionate smūgius patyrusios „Šiaulių“ ir Prienų „CBet“ komandos surems ginklus KMT turnyro II etape. Šiame etape vyks dvejos rungtynės namie ir išvykoje, į ketvirtfinalį pateks komanda, iškovojusi pergalę bendru rezultatu. Rungtynės Šiauliuose prasidės 19 val., jas tiesiogiai transliuos LKL.lt ir DELFI TV. ..."/>
  </head>
  <body>
    <article>
      <h1>„Šiauliai“ ir „Cbet“ pradeda maratoną: tarpusavyje žais triskart per 9 dienas</h1>
      <address>
        <time datetime="2019-11-05T09:51:00+00:00">05 Nov 2019, 09:51</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-200458-any1000x1000.jpg">
          <img src="https://www.basketnews.lt/paveikslelis-200458-any630x500.jpg"/>
        </a>
      </figure>
      <p>Nuotr. BNS</p>
      <p>Karaliaus Mindaugo taurės turnyro II etapas prasideda šį vakarą Šiauliuose.</p>
      <p>Dvi praėjusį savaitgalį „Betsafe–LKL“ čempionate smūgius patyrusios „Šiaulių“ ir Prienų „CBet“ komandos surems ginklus KMT turnyro II etape.</p>
      <p>Šiame etape vyks dvejos rungtynės namie ir išvykoje, į ketvirtfinalį pateks komanda, iškovojusi pergalę bendru rezultatu.</p>
      <p>Rungtynės Šiauliuose prasidės 19 val., jas tiesiogiai transliuos LKL.lt ir DELFI TV.</p>
      <p>„Bandysime atsitiesti, – LKL svetainei internete sakė „Šiaulių“ žaidėjas Evaldas Šaulys, kurio komanda šeštadienį Alytuje neprilygo „Sintek–Dzūkijai“. – Jau sezono pradžioje turėjome skaudžių pamokų. Tąkart atsitiesėme, bandysime tai padaryti ir vėl.“</p>
      <p>Smūgį savaitgalį patyrė ir „CBet“ – namie 59:101 neprilygo Klaipėdos „Neptūnui“. Tai buvo rekordine persvara pažymėtos sezono rungtynes.</p>
      <p>„Tai smagi komanda, – varžovus įvertino Šaulys. – Velička jų pagrindinis žaidėjas, kuris kontroliuoja komandą, turi metikų Ulecką, Varną, priekinė linija irgi stipri. Manau, kad per trejas rungtynes viena kitą pažinsime.“</p>
      <p>„Šiauliai“ ir „CBet“ tarpusavyje žais net triskart per artimiausias 9 dienas. Atsakomosios KMT II etapo rungtynės vyks kitą trečiadienį Prienuose, o tarp šių susitikimų įsiterps „Betsafe–LKL“ devintojo turo kova, kuri šeštadienį vyks Šiauliuose.</p>
      <p>„Šiauliai“ pirmajame KMT etape bendru 44 taškų pranašumu pranoko Palangos „Kuršius“, Prienų krepšininkai per dvejas rungtynes 31 taško persvara nugalėjo „Šilutę“.</p>
      <p>Ir Šiaulių, ir Prienų ekipos praėjusį sezoną žaidė KMT ketvirtfinalyje.</p>
      <p>„Manau, kad ketvirtfinalis – privalomas etapas mums, o toliau – kaip Dievas duos“, – pabrėžė Šaulys, nors šios poros favorite II etape laikoma Prienų komanda. </p>
      <h3>Šį sezoną metamos baudos</h3>
      <figure>
        <img src="https://www.basketnews.lt/paveikslelis-198228-any100x100.jpg"/>
      </figure>
      <p>67% 10,9</p>
      <figure>
        <img src="https://www.basketnews.lt/paveikslelis-147664-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/51-lietuvos-krepsinio-lyga/statistika.html">10,9</a></li>
        <li>Taiklumas: <a href="https://www.basketnews.lt/lygos/51-lietuvos-krepsinio-lyga/statistika.html">67,4%</a></li>
        <li>Vieta lygoje: <a href="https://www.basketnews.lt/lygos/51-lietuvos-krepsinio-lyga/statistika.html">10</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82221-prienu-cbet-vilniaus-rytas.html">18</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82654-prienu-cbet-klaipedos-neptunas.html">4</a></li>
        <li>Daugiausia pataiko: <a href="https://www.basketnews.lt/zaidejai/13681-arnas-velicka.html">Arnas Velička</a></li>
      </ul>
    </article>
  </body>
</html>