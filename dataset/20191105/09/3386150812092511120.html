<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/tech/whatsapp-lets-users-watch-netflix-trailers-directly-app/"/>
    <meta property="og:site_name" content="Lokmat"/>
    <meta property="article:published_time" content="2019-11-05T09:26:45+00:00"/>
    <meta property="og:title" content="WhatsApp वरही घेता येणार Netflix वरच्या व्हिडीओची मजा"/>
    <meta property="og:description" content="व्हॉट्सअ‍ॅपने असंच एक फायदेशीर फीचर आणलं आहे. या फीचरचा सर्वाधिक फायदा हा Netflix युजर्सना होणार आहे."/>
  </head>
  <body>
    <article>
      <h1>WhatsApp वरही घेता येणार Netflix वरच्या व्हिडीओची मजा</h1>
      <h2>व्हॉट्सअ‍ॅपने असंच एक फायदेशीर फीचर आणलं आहे. या फीचरचा सर्वाधिक फायदा हा Netflix युजर्सना होणार आहे.</h2>
      <address><time datetime="2019-11-05T09:26:45+00:00">05 Nov 2019, 09:26</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>नवी दिल्ली - <a href="https://www.lokmat.com/topics/whatsapp/">व्हॉट्सअ‍ॅप</a> आपल्या युजर्सचं चॅटिंग आणखी मजेशीर व्हावं यासाठी नवनवीन फीचर्स आणत असतं. यावेळीही <a href="https://www.lokmat.com/topics/whatsapp/">व्हॉट्सअ‍ॅपने</a> असंच एक फायदेशीर फीचर आणलं आहे. या फीचरचा सर्वाधिक फायदा हा Netflix युजर्सना होणार आहे. याआधी काही दिवसांपूर्वी व्हॉट्सअ‍ॅपमध्ये एक फीचर आलं होतं. यामध्ये YouTube चे व्हिडीओ हे व्हॉट्सअ‍ॅप चॅटमध्ये दिसत होते. Picture in Picture मोडच्या माध्यमातून YouTube व्हिडीओ हा एका फ्लोटिंग विंडोमध्ये व्हॉट्सअ‍ॅप चॅटमध्ये प्ले होतो. अशाच पद्धतीने Netflix वरचे व्हिडीओ पाहता येणार आहेत.</p>
      <p>WABetainfo च्या एका रिपोर्टनुसार व्हॉट्सअ‍ॅपमध्ये Netflix ला देखील सपोर्ट देण्यात येणार आहे. Netflix चे ट्रेलरचे व्हिडीओ आता थेट व्हॉट्सअ‍ॅपमध्ये प्ले होणार आहेत . जर कोणी तुम्हाला व्हॉट्सअ‍ॅपवर Netflix चा कंटेंट अथवा फिल्म किंवा सीरीजचा ट्रेलर पाठवला तर ते युजर्सला व्हॉट्सअ‍ॅप चॅटमध्येच पाहता येणार आहे. सध्या एखाद्या व्यक्तीने Netflix ची लिंक शेअर केली तर ती ओपन करण्यासाठी  Netflix अ‍ॅप ओपन होतं. त्यानंतर ट्रेलर पाहायला मिळतो.   </p>
      <p>WABetainfo ने काही स्क्रीनशॉट्स शेअर केले आहेत ज्यामध्ये यूट्यूब व्हिडीओप्रमाणेच हे व्हिडीओ चॅटमध्ये प्ले होताना दिसत आहेत. यूट्यूब व्हिडीओ शिवाय इन्स्टाग्राम आणि फेसबुकचे व्हिडीओ ही व्हॉट्सअ‍ॅप चॅटमध्ये डायरेक्ट प्ले होतात. Netflix स्ट्रीमिंग सपोर्ट सध्या आयओएस युजर्सना देण्यात येणार आहे. कंपनी सध्या या फीचरची चाचणी करत असून लवकरच युजर्सना लवकरच हे फीचर मिळणार आहे. व्हॉट्सअ‍ॅपच्या बीटा व्हर्जनसाठी डार्क मोड फीचर जारी करण्यात आले आहे. </p>
      <figure>
        <img src="https://d3pc1xvrcw35tl.cloudfront.net/images/686x514/whatsapp-974_201910307293.jpg"/>
      </figure>
      <p>
        <b>
          <a href="https://www.lokmat.com/tech/now-you-can-use-whatsapp-google-search-engine-know-how-use/">गुगलप्रमाणे आता Whatsapp वरही हवं ते सर्च करा; कसं ते जाणून घ्या</a>
        </b>
      </p>
      <p>व्हॉट्सअ‍ॅपवरही गुगलप्रमाणेच हवं ते सर्च करता येणार आहे. व्हॉट्सअ‍ॅपचा वापर हा सध्या मोठ्या प्रमाणात केला जातो. व्हॉट्सअ‍ॅप संवाद साधण्याचं प्रभावी माध्यम आहे.  व्हॉट्सअ‍ॅपही आपल्या युजर्ससाठी नवनवीन फीचर्स आणत असतं. आता व्हॉट्सअ‍ॅप  युजर्सनाही गोष्टी सर्च करता येणार आहे. युजर्स व्हॉट्सअ‍ॅप बोटच्या (Whatsapp Bot) माध्यमातून हे अ‍ॅप सर्च इंजिनमध्ये बदलू शकतात. या फीचरच्या मदतीने युजर्स खेळ, मनोरंजन, टेक, बातम्या यासारख्या महत्त्वाच्या गोष्टी सर्च करू शकतात. व्हॉट्सअ‍ॅप गुगल सर्च इंजिनमध्ये बदलण्यासाठी युजर्सना काही सोप्या स्टेप्स फॉलो कराव्या लागणार आहेत.</p>
      <figure>
        <img src="https://d3pc1xvrcw35tl.cloudfront.net/images/686x514/whatsapp-11_201909295755.jpg"/>
      </figure>
      <p>
        <b>
          <a href="https://www.lokmat.com/tech/whatsapp-end-support-ios-8-and-all-windows-phones-2020/">काय सांगता? 'या' स्मार्टफोन्सवर चालणार नाही WhatsApp</a>
        </b>
      </p>
      <p>
        <b>
          <a href="https://www.lokmat.com/photos/tech/whatsapp-chat-will-be-automatically-deleted-new-feature-soon/">WhatsApp कमाल करणार; चॅट आपोआपच गायब होणार</a>
        </b>
      </p>
      <p>व्हॉट्सअ‍ॅपच्या फीचरवर लक्ष ठेवणारी साईट WABetaInfo ने दिलेल्या माहितीनुसार, फेसबुकच्या मालकीची कंपनी व्हॉट्सअ‍ॅप एका अशा भन्नाट फिचरवर काम करत आहे की, पाठविलेला मॅसेज किती वेळ दिसेल याची वेळ पाठवणाऱ्याला ठरवता येणार आहे. म्हणजेच एखाद्याने मेसेज केला तर त्या मेसेजचे आयुष्य ठरवता येणार आहे. ही वेळ संपल्यानंतर चॅट आपोआप डिलीट होणार आहे. यासाठी व्हॉट्सअ‍ॅपमध्ये डिसअ‍ॅपीअर्ड हे फीचर देण्यात येणार आहे. हे सिलेक्ट केल्यावर सर्व चॅट गायब होणार आहे. हे फीचर आधीपासूनच टेलिग्राम अ‍ॅपवर आहे. व्हॉट्सअ‍ॅपवर सध्या पाठविलेले मेसेज पाठवणाऱ्याकडून डिलीट करता येतात. यावेळी मेसेज डिलिटेड असे दिसते. परंतू नव्या फिचरमध्ये हे दिसणार नाही. टाईम एक्स्पायर असे दिसण्याची शक्यता आहे.</p>
      <p> </p>
    </article>
  </body>
</html>