<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814039.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T09:04:00+00:00"/>
    <meta property="og:title" content="جدول زمان‌بندی یازدهمین دوره انتخابات مجلس"/>
    <meta property="og:description" content="به گزارش ایسنا، ثبت‌نام از داوطلبان انتخابات مجلس از روز دهم تا شانزدهم آذر برگزار می شود. در فاصله ۱۰ تا ۱۶ خرداد، داوطلبان مشمول ماده ۲۹ قانون انتخابات فرصت داشتند تا استعفای خود را تقدیم مقام مافوق خود کنند. این انتخابات در روز دوم اسفند برگزار می شود."/>
  </head>
  <body>
    <article>
      <h1>جدول زمان‌بندی یازدهمین دوره انتخابات مجلس</h1>
      <address>
        <time datetime="2019-11-05T09:04:00+00:00">05 Nov 2019, 09:04</time>
      </address>
      <p>وزیر کشور بر اساس جدول زمان‌بندی یازدهمین دوره انتخابات مجلس شورای اسلامی، در روز دهم آذر دستور شروع رسمی فرایند انتخابات را صادر می‌کند.</p>
      <p>به گزارش ایسنا، ثبت‌نام از داوطلبان انتخابات مجلس از روز دهم تا شانزدهم آذر برگزار می شود. در فاصله ۱۰ تا ۱۶ خرداد، داوطلبان مشمول ماده ۲۹ قانون انتخابات فرصت داشتند تا استعفای خود را تقدیم مقام مافوق خود کنند. این انتخابات در روز دوم اسفند برگزار می شود.</p>
      <p>براساس ماده ۲۸ قانون انتخابات مجلس (اصلاحی 95/3/3) انتخاب‌شوندگان هنگام ثبت‌نام باید دارای شرایط زیر باشند:</p>
      <p>۱- (اصلاحی 1395/3/3)- اعتقاد و التزام عملی به اسلام.</p>
      <p>۲- (اصلاحی 1395/3/3)- التزام عملی به نظام مقدس جمهوری اسلامی ایران.</p>
      <p>۳-  تابعیت کشور جمهوری اسلامی ایران.</p>
      <p>۴- ابراز وفاداری به قانون‌اساسی و اصل مترقی ولایت مطلقۀ فقیه.</p>
      <p>۵- (اصلاحی ۱۳/ ۱۰/ ۱۳۸۵)- داشتن مدرک تحصیلی کارشناسی‌ارشد یا معادل آن.</p>
      <p>۶- نداشتن سوء شهرت در حوزۀ انتخابیه.</p>
      <p>۷- سلامت جسمی در حد برخورداری از نعمت بینایی، شنوایی و گویایی.</p>
      <p>۸- حداقل سن سی سال تمام و حداکثر هفتادوپنج سال تمام. ‌</p>
      <p>
        <b>کلیات برنامه زمان‌بندی برگزاری انتخابات یازدهمین دوره انتخابات مجلس شورای اسلامی</b>
      </p>
      <p>۹۸/۲/۱۰: اعلام رسمی تاریخ ثبت‌نام از داوطلبان نمایندگی مجلس شورای اسلامی از طریق رسانه‌های گروهی توسط وزارت کشور</p>
      <p>۹۸/۳/۱۰ تا ۹۸/۳/۱۶: مهلت استعفای داوطلبان مشمول ماده ۲۹ قانون انتخابات</p>
      <p>۹۸/۹/۱۰ تا ۹۸/۹/۱۶: دستور شروع انتخابات و ثبت نام از داوطلبان</p>
      <p>۹۸/۹/۱۰ تا ۹۸/۹/۱۵: تشکیل هیأت‌های اجرایی</p>
      <p>۹۸/۹/۱۰ تا ۹۸/۹/۲۱: بررسی سوابق داوطلبان در مراجع چهارگانه</p>
      <p>۹۸/۹/۱۷ تا ۹۸/۹/۲۶: بررسی صلاحیت داوطلبان در هیأت‌های اجرایی</p>
      <p>۹۸/۹/۲۷: ابلاغ مراتب رد صلاحیت به داوطلبان توسط فرماندار مرکز حوزه انتخابی</p>
      <p>۹۸/۹/۲۸ تا ۹۸/۱۰/۱: شکایت داوطلبان رد صلاحیت شده به هیأت نظارت استان</p>
      <p>۹۸/۱۰/۲ تا ۹۸/۱۰/۲۱: رسیدگی به شکایات داوطلبان رد صلاحیت شده توسط هیأت نظارت استان و اظهار نظر در خصوص صلاحیت کلیه داوطلبان پس از کسب نظر هیأت مرکزی نظارت و اعلام آن به فرماندار مربوطه</p>
      <p>۹۸/۱۰/۲۲ تا ۹۸/۱۱/۱۱: ابلاغ مراتب تأیید یا رد صلاحیت داوطلبان توسط فرماندار مرکز حوزه انتخابیه و دریافت شکایت از داوطلبان رد صلاحیت شده و اظهار نظر قطعی و نهایی شورای نگهبان در خصوص کلیه داوطلبان و اعلام آن به وزارت کشور</p>
      <p>۹۸/۱۱/۱۲ تا ۹۸/۱۱/۱۴: دریافت شکایت از داوطلبانی که در سیر مراحل قبلی تأیید شده‌اند لیکن شورای نگهبان نظر به رد صلاحیت آنان دارد.</p>
      <p>۹۸/۱۱/۱۵ تا ۹۸/۱۱/۲۱: رسیدگی به شکایات داوطلبان توسط شورای نگهبان و اعلام آن به وزارت کشور</p>
      <p>۹۸/۱۱/۲۲: اعلام قطعی اسامی نامزدها به مراکز حوزه‌های انتخابیه توسط وزارت کشور</p>
      <p>۹۸/۱۱/۲۳: انتشار آگهی اسامی نامزدهای تایید شده</p>
      <p>۹۸/۱۱/۲۳: جمع‌بندی، تهیه، تنظیم و انتشار آگهی انتخابات</p>
      <p>۹۸/۱۱/۲۳ تا ۹۸/۱۱/۳۰: تبلیغات انتخاباتی نامزدها</p>
      <p>۹۸/۱۲/۱: ممنوعیت تبلیغات انتخاباتی</p>
      <p>۹۸/۱۲/۲: اخذ رأی از واجدین شرایط</p>
    </article>
  </body>
</html>