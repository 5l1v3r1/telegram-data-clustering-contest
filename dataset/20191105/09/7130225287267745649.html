<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/vergi-harc-ve-cezalara-zam-kapida-yuzde-22-58-yeniden-degerleme-orani-sosyal-medyanin-gundeminde-888785"/>
    <meta property="og:site_name" content="Onedio"/>
    <meta property="article:published_time" content="2019-11-05T09:05:44+00:00"/>
    <meta property="og:title" content="Vergi, Harç ve Cezalara Zam Kapıda: Yüzde 22,58 'Yeniden Değerleme Oranı' Sosyal Medyanın Gündeminde"/>
    <meta property="og:description" content="Hazine ve Maliye Bakanlığı tarafından belirlenen 'yeniden değerleme' oranına esas teşkil eden Yİ-ÜFE, ekim ayı sonunda 12 aylık ortalamalara göre yüzd..."/>
  </head>
  <body>
    <article>
      <h1>Vergi, Harç ve Cezalara Zam Kapıda: Yüzde 22,58 'Yeniden Değerleme Oranı' Sosyal Medyanın Gündeminde</h1>
      <address><time datetime="2019-11-05T09:05:44+00:00">05 Nov 2019, 09:05</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Hazine ve Maliye Bakanlığı tarafından belirlenen 'yeniden değerleme' oranına esas teşkil eden Yİ-ÜFE, ekim ayı sonunda 12 aylık ortalamalara göre yüzde 22,58 artış gösterdi. Çeşitli <a href="https://onedio.com/etiket/vergi/57a1d61e0bb1aa6265a7cc2a">vergi</a> ve harçlarla ilgili kanunlarda, vergi, harç ve ceza tutarlarının her yıl yeniden değerleme oranı kadar artması öngörülüyor. Ancak Cumhurbaşkanlığı'nın oranları revize etme yetkisi bulunuyor.</h4>
      <h4>Gelin yüzde 22,58 oranı üzerinden muhtemel artışlara bakalım... </h4>
      <p>2018 yılında yeniden değerleme oranı yüzde 23,73 olduğu halde motorlu taşıtlar vergisinde yüzde 15.9 oranında artış yapılmıştı. </p>
      <p>Buna karşılık çevre cezaları, çevre temizlik vergisi, damga vergisi, özel iletişim vergisi, cezalar ve harçlar yüzde 23,73 olarak ilan edilen yeniden değerleme oranı değiştirilmeksizin artırılmıştı. </p>
      <p>2020 yılında hangi vergiler ile harç ve cezaların yüzde 22,58'lik yeniden değerleme oranında, hangilerinin daha düşük oranda artırılacağı Cumhurbaşkanlığı kararları ve tebliğler ile belirlenecek.</p>
      <h3>Eğer bu oran geçerli olursa, kırmızı ışıkta geçmenin cezası 235 liradan 288 liraya yükselecek.</h3>
      <figure>
        <img src="https://img-s2.onedio.com/id-5dc130bdf53b51e24082c5ef/rev-0/w-500/s-e271ec769ff014f6326d6d22db261257c2bf110f.jpg"/>
      </figure>
      <h3>Motorlu taşıtlar vergisinde 1 Ocak 2018'den sonra tescilli taşıtlar için değerine göre vergilendirme yapılıyor.</h3>
      <figure>
        <img src="https://img-s2.onedio.com/id-5dc13bd862530ab24800e807/rev-0/w-500/s-3b7bd1d9773d57d347f081052a07524cb8653edb.jpg"/>
        <figcaption>Bu gruptaki araçlar için de 1300 motor silindir ve altındaki hacime sahip otomobillerde değeri 46 bin 300 liranın altında olanların vergisi 861 liradan bin 55 liraya, 81 bin 100 lirayı geçmeyenlerde 946 liradan bin 159 liraya, 81 bin 100 lirayı geçenlerde ise bin 33 liradan bin 266 liraya yükselecek.</figcaption>
      </figure>
      <h3>10 yıllık pasaportun harç bedeli 1.100 liranın üzerine çıkacak. Diğer muhtemel bedeller ise şöyle</h3>
      <figure>
        <img src="https://img-s2.onedio.com/id-5dc137af7e769df142af9561/rev-0/w-500/s-4140d9aff31c1bb5b96c3062ae391eb087034ac2.jpg"/>
        <figcaption>
          <i>
            <a href="https://www.bloomberght.com/vergi-harc-ve-cezalara-yuzde-22-58-zam-yolda-2237143">Bloomberg HT</a>
          </i>
        </figcaption>
      </figure>
      <h3>Harçlar yeniden değerleme oranında artırılırsa 613 lira olan B sınıfı ehliyetin harç ücreti yeni yılda 750 lirayı aşacak.</h3>
      <figure>
        <img src="https://img-s2.onedio.com/id-5dc133526031b45d41765a25/rev-0/w-500/s-ed66f85b5158062856abdf959b3897f9e856a1b5.jpg"/>
      </figure>
      <h3>Yurt dışından getirilen telefonun harcı ise 1.838 lira olacak.</h3>
      <figure>
        <img src="https://img-s1.onedio.com/id-5dc12dbbbbc6e69b3fe12e1e/rev-0/w-500/s-bb2a050b8e3b599e1b5bf074f0132ee7867a8587.jpg"/>
        <figcaption>Yurt dışından getirilen telefon harcı da yeniden değerleme oranında artacak. <br/>1 Ocak 2020 tarihinden itibaren harç yeniden değerleme oranında artacak ve 1.838 liraya çıkacak.<br/>Temmuz ayında harç 618 liradan 1.500 liraya çıkarılmıştı.</figcaption>
      </figure>
      <h3>Sigara içmenin cezası 153 liradan 187 liraya yükselecek.</h3>
      <figure>
        <img src="https://img-s2.onedio.com/id-5dc12e0c53c28d8b3fb04c97/rev-0/w-500/s-05d8b87e722194f618a09bc9c39494351c1810a2.jpg"/>
        <figcaption>153 lira olan dilenciliğin cezası da 187.5 lira olacak. 5 yıllık silah taşıma ruhsatı ise 1.819 liradan 2.229 liraya çıkacak.</figcaption>
      </figure>
      <h3>Emlak vergisinde muhtemel artış: Yüzde 11,29</h3>
      <figure>
        <img src="https://img-s2.onedio.com/id-5dc12e47ce0d1f7f3d45118d/rev-0/w-500/s-3fb732b0f5f791875fd46c1b1401f3e8eb969e02.jpg"/>
        <figcaption>Emlak vergisi yeniden değerleme oranın yarısı kadar belirleniyor. Bu durumda emlak vergilerindeki artışın da yüzde 11,29 olması bekleniyor.</figcaption>
      </figure>
      <h3>Dün açıklanan enflasyon verileri ardından 'yeniden değerleme oranı' sosyal medyanın gündeminde...</h3>
      <figure>
        <iframe data-src="https://twitter.com/ozanbingoll/status/1191354388750700545?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/okadioglu/status/1191321273101619201?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/mehmetarslan06/status/1191333104314724352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ogzhnblgy/status/1191598571604328449?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/OnderKahveci/status/1191423193074032641?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/UlkeToptanDeli/status/1191623070869577728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>