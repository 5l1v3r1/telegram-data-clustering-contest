<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/subsydiyi-otrymayut-ti-komu-vony-naspravdi-potribni-goncharuk/"/>
    <meta property="og:site_name" content="Рубрика"/>
    <meta property="article:published_time" content="2019-11-05T09:42:38+00:00"/>
    <meta property="og:title" content="Субсидії отримають ті, кому вони насправді потрібні, - Гончарук"/>
    <meta property="og:description" content="Прем’єр-міністр Олексій Гончарук заявив, що субсидії отримають ті, кому вони насправді потрібні. Про це він сказав під час презентації проєкту держбюджету на 2020 рік. «Усі, хто потребує субсидій в цьому опалювальному сезоні, абсолютно всі їх отримають. Так, ми працюємо над системою ефективності. Ми хочемо, щоб субсидії від держави отримували лише ті, кому це насправді потрібно. […]"/>
  </head>
  <body>
    <article>
      <h1>Субсидії отримають ті, кому вони насправді потрібні, - Гончарук</h1>
      <address><time datetime="2019-11-05T09:42:38+00:00">05 Nov 2019, 09:42</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/15-17-620x420.jpg"/>
      </figure>
      <p>
        <b>
          <b>Прем’єр-міністр Олексій Гончарук заявив, що субсидії отримають ті, кому вони насправді потрібні.</b>
        </b>
      </p>
      <p>Про це він сказав під час презентації проєкту держбюджету на 2020 рік.</p>
      <p>«Усі, хто потребує субсидій в цьому опалювальному сезоні, абсолютно всі їх отримають. Так, ми працюємо над системою ефективності. Ми хочемо, щоб субсидії від держави отримували лише ті, кому це насправді потрібно. Тому, якщо у вас будинок в 600 квадратних метрів і ви тричі на рік їздите закордон, у вас дорога машина і так далі, це для нас, як для держави, ознака, що не вам, у першу чергу, потрібно допомагати», – пояснює він.</p>
      <p>Гончарук підкреслив, що за рахунок збільшення ефективності системи соціальних виплат, уряд намагатиметься надавати ресурси лише тим, хто без цього не зможе справитися.</p>
    </article>
  </body>
</html>