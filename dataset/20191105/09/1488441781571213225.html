<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/samsung-patch-sicurezza-novembre-2019-dettagli-678313/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T09:03:56+00:00"/>
    <meta property="og:title" content="I dettagli delle patch di sicurezza di novembre firmate Samsung, che approdano anche sui Galaxy S9"/>
    <meta property="og:description" content="Per questo mese di novembre, Samsung ha deciso di mettersi avanti con i lavori, iniziando a rilasciare le nuove patch..."/>
  </head>
  <body>
    <article>
      <h1>I dettagli delle patch di sicurezza di novembre firmate Samsung, che approdano anche sui Galaxy S9</h1>
      <address><time datetime="2019-11-05T09:03:56+00:00">05 Nov 2019, 09:03</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Per questo mese di <b>novembre</b>, <a href="https://www.androidworld.it/tag/samsung/">Samsung</a> ha deciso di mettersi avanti con i lavori, iniziando a rilasciare le nuove patch di sicurezza <a href="https://www.androidworld.it/2019/10/28/samsung-galaxy-tab-s4-patch-novembre-2019-676103/">ancor prima</a> che ottobre potesse essere archiviato. Per i <b>dettagli</b> sulle novità contenute nei nuovi accorgimenti di sicurezza però, ha preferito attendere qualche giorno in più, ma ora ci siamo.</p>
      <p>Come di consueto, le patch di sicurezza che Samsung sta distribuendo sui suoi principali dispositivi Android sono basate su quelle che Google elabora mensilmente per l’intero ecosistema del robottino verde, con qualche <b>aggiunta specifica</b>. In particolare, troviamo <b>39 <i>fix</i> di vulnerabilità</b> che affliggevano soltanto i dispositivi del colosso coreano, oltre ad un ulteriore <i>fix</i> per un <i>bug </i>(<b>CVE-2019-2215</b>) che Google aveva già introdotto ad ottobre sui suoi Pixel, ma che Samsung ha implementato soltanto con questo nuovo aggiornamento.</p>
      <p>In queste stesse ore, anche <b>Galaxy S9 e S9+</b> hanno iniziato a ricevere due nuovi firmware – numero di versione rispettivamente <b>G960FXXS7CSJ3</b> e <b>G965FXXS7CSJ3</b> – che portano in dote proprio le<b> patch di sicurezza di novembre 2019</b>. E il vostro smartphone o tablet Samsung è già stato aggiornato, oppure siete ancora in attesa?</p>
      <p>Via: <a href="https://www.sammobile.com/news/samsung-monthly-updates-november-2019-security-patch-detailed/">SamMobile (1)</a>, <a href="https://www.sammobile.com/news/new-samsung-galaxy-s9-update-brings-november-2019-security-patch/">(2)</a></p>
    </article>
  </body>
</html>