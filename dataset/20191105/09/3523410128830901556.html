<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638256/%D8%A2%D9%84%D8%A8%D9%88%D9%85-%D8%A8%DB%8C-%D9%86%D8%A7%D9%85-%D9%85%D8%AD%D8%B3%D9%86-%DA%86%D8%A7%D9%88%D8%B4%DB%8C-%D9%BE%D9%86%D8%AC%D9%85-%D8%A2%D8%B0%D8%B1-%D9%85%D9%86%D8%AA%D8%B4%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T09:58:00+00:00"/>
    <meta property="og:title" content="آلبوم «بی نام» محسن چاوشی پنجم آذر منتشر می شود"/>
    <meta property="og:description" content="تازه ترین آلبوم موسیقی محسن چاوشی خواننده موسیقی پاپ کشورمان روز پنجم آذر با عنوان «بی نام» در دسترس مخاطبان قرار می گیرد."/>
  </head>
  <body>
    <article>
      <h1>
        <a href="https://www.bultannews.com/fa/news/638256/%D8%A2%D9%84%D8%A8%D9%88%D9%85-%D8%A8%DB%8C-%D9%86%D8%A7%D9%85-%D9%85%D8%AD%D8%B3%D9%86-%DA%86%D8%A7%D9%88%D8%B4%DB%8C-%D9%BE%D9%86%D8%AC%D9%85-%D8%A2%D8%B0%D8%B1-%D9%85%D9%86%D8%AA%D8%B4%D8%B1-%D9%85%DB%8C-%D8%B4%D9%88%D8%AF">آلبوم «بی نام» محسن چاوشی پنجم آذر منتشر می شود</a>
      </h1>
      <h2>تازه ترین آلبوم موسیقی محسن چاوشی خواننده موسیقی پاپ کشورمان روز پنجم آذر با عنوان «بی نام» در دسترس مخاطبان قرار می گیرد.</h2>
      <address><time datetime="2019-11-05T09:58:00+00:00">05 Nov 2019, 09:58</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تازه ترین آلبوم موسیقی <b>محسن چاوشی</b> خواننده موسیقی پاپ کشورمان به تهیه کنندگی هادی حسینی روز پنجم آذر ماه با عنوان «بی نام» در دسترس مخاطبان قرار می گیرد. آلبوم «بی نام» که پیش تر قرار بود تخت عنوان «قمار باز» با صدای محسن چاوشی روانه بازار موسیقی کشور شود، با ۱۱ قطعه و اشعاری از مولانا و سعدی تهیه و تولید شده است و در این بین از اشعار برخی شاعران دیگر نیز به صورت ترکیبی و در تجربه ای جدید استفاده شده است.</p>
      <p>موسیقی این آلبوم را به صورت کامل محسن چاوشی بر عهده داسته است و محمد جاسمی نیز به عنوان همخوان و خواننده مهمان دراین اثر حضور دارد. قطعه جنجالی «قمارباز» با همین نام در لیست قطعات آلبوم هست. من اینکه به گفته دست اندرکاران تولید آلبوم، این اثر بدون تبلیغات میدانی روانه بازار موسیقی کشور خواهد شد.</p>
      <p>انتشار و لو رفتن دموهایی بی کیفیت و چند ثانیه از چند قطعه این آلبوم از جمله قطعات «باز آمدم»، «قوم به حج رفته» و «بحر تفکر» در روزها و هفته های گذشته در فضای مجازی باعث شده چاوشی تنظیم هایی جدید و مدرن را روی این قطعات امتحان کند.</p>
      <p>محسن چاوشی پیش از این آلبوم‌های«یه شاخه نیلوفر»، «ژاکت»، «حریص»، «سنتوری»، «پرچم سفید»، «من خود آن سیزده‌ام»، «پاروی بی‌قایق» و «امیر بی‌گزند» را به صورت مستقل منتشر کرده است و در آلبوم‌های گروهی چون «خاص»، «من و ما»، «دلصدا»، «هشت» و «سلام آقا» نیز حضور داشته است. خواندن تیتراژ فیلم سینمایی سنتوری و اجرای چند قطعه پرطرفدار برای سریال «شهرزاد» از دیگر آثار محسن چاوشی در همه سال‌های فعالیت‌اش در حوزه موسیقی است.</p>
    </article>
  </body>
</html>