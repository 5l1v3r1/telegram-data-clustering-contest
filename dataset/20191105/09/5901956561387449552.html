<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/v-eksploziji-umrli-trije-gasilci-246036"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T09:26:00+00:00"/>
    <meta property="og:title" content="V eksploziji umrli trije gasilci"/>
    <meta property="og:description" content="QUARGNENTO – Na nekem gospodarskem poslopju v Quargnentu v severnoitalijanski deželi Piemont je ponoči odjeknila eksplozija, v kateri so umrli trije gasilci. Gasilce so na prizorišče poklicali ..."/>
  </head>
  <body>
    <article>
      <h1>V eksploziji umrli trije gasilci</h1>
      <h2>Enega gasilca še pogrešajo.</h2>
      <address><time datetime="2019-11-05T09:26:00+00:00">05 Nov 2019, 09:26</time> by <a rel="author">STA, T. V.</a></address>
      <p>QUARGNENTO – Na nekem gospodarskem poslopju v Quargnentu v severnoitalijanski deželi Piemont je ponoči odjeknila eksplozija, v kateri so umrli trije gasilci.<br/><br/>Gasilce so na prizorišče poklicali zaradi požara. Ko so prispeli do poslopja, je tam odjeknila eksplozija. Umrli so trije gasilci, stari 47, 38 in 32 let. Še dva gasilca in en karabinjer so poškodovani in so jih prepeljali v bližnji bolnišnici. Enega gasilca še pogrešajo in ga iščejo pod ruševinami.<br/><br/>Namestnik notranje ministrice <b>Matteo Mauri </b>je povedal, da preiskujejo možnost, da je bila eksplozija povzročena namerno. Dodal je, da se je znova pokazalo, kako nevarno je delo gasilcev, kako se žrtvujejo in kako je njihovo delo pomembno za življenje državljanov.<br/><br/>Tožilec <b>Enrico Cieri </b>je kasneje sporočil, da so preiskovalci v bližnji zgradbi našli neeksplodirano plinsko jeklenko, električne žice in časomerilec. »Zaradi tega domnevamo, da je bila eksplozija namerna in podtaknjena.«</p>
    </article>
  </body>
</html>