<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/biella-citta-creativa-unesco-in-visita-in-citta-la-delegazione-della-namibia"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-05T09:48:32+00:00"/>
    <meta property="og:title" content="Biella Città Creativa Unesco: in visita in città la delegazione della Namibia"/>
    <meta property="og:description" content="Domani il ricevimento ufficiale in sala consiglio a Palazzo Oropa"/>
  </head>
  <body>
    <article>
      <h1>Biella Città Creativa Unesco: in visita in città la delegazione della Namibia</h1>
      <h2>Domani il ricevimento ufficiale in sala consiglio a Palazzo Oropa</h2>
      <address>
        <time datetime="2019-11-05T09:48:32+00:00">05 Nov 2019, 09:48</time>
      </address>
      <p>Biella è entrata a far parte del Creative Cities Network UNESCO e sono subito partite le attività previste nel dossier di candidatura. In particolare, questa settimana, si inaugurano le iniziative legate al tema Tessere Relazioni. Uno dei progetti strategici proposti e contenuti nel dossier biellese vede il coinvolgimento di un partner d’eccezione: la Repubblica di Namibia, una delle regioni attualmente sottorappresentate nel network UNESCO. E proprio questa settimana sarà presente sul nostro territorio, con un programma ricco di visite e incontri, una delegazione dalla Namibia composta da alte cariche istituzionali e da rappresentanti dell’imprenditoria:</p>
      <p>Hinda Bonaventura, Ambasciata della Repubblica di Namibia;</p>
      <p>Lucia Basson, governatore Regione di Karas;</p>
      <p>Lukas Shekwaanyena, Regione di Karas;</p>
      <p>Beatus Kasete, Regione di Karas;</p>
      <p>Desmond Basson, Municipalità di Kettmanshoop;</p>
      <p>Hilia Titus, Municipalità di Kettmanshoop, vice sindaco;</p>
      <p>Gabriel Freyer, businessman;</p>
      <p>Henry Jongwe, businessman:</p>
      <p>Apollus Christiaan Baisako, businessman.</p>
      <p>“Sarà l’occasione per far conoscere il Biellese e per parlare del progetto, basato sullo scambio reciproco del know-how e dell’identità profonde dei due territori – spiega Claudio Corradino, sindaco di Biella – tracceremo un asse creativo fra noi, territorio d’eccellenza tessile, e Keetmanshoop, capoluogo della regione laniera namibiana di Karas. Sono molto contento che saranno presenti i comuni del territorio, proprio a dimostrazione dell’unione che ha caratterizzato la fase di candidatura con il documento di sostegno firmato da tutti i sindaci”.</p>
      <p>Il progetto è nato grazie alla mediazione di Petter Johannesen, Console Onorario della Repubblica di Namibia dell’Ambasciata di Namibia a Milano e Bia Srl, società che ha seguito fin dall’inizio il progetto, ed è stato costruito secondo i dettami dell’AGENDA UN 2030 e affronta i temi della sostenibilità ambientale, benessere animale, creatività manifatturiera. La realizzazione del progetto con la Namibia rappresenterà un modello di collaborazione inclusiva. In particolare, al fine di rafforzare la cooperazione internazionale e sviluppare un’attiva collaborazione Italia-Namibia, Biella si impegna con Keetmanshoop al supporto formativo (workshops per operatori a Biella) e alla mentorship per la sua futura candidatura nel Field Crafts &amp; Folk Art. Con riferimento alla lana Karakul, Biella supporterà la tessitura/artigianato namibiani quali alternative strategiche al commercio delle pellicce animali. La collaborazione affronterà elementi tecnico-manifatturieri ma anche creativi (storytelling del prodotto, marketing delle industrie creative): a sostegno di una crescita rispettosa delle specificità culturali, valorizzando in funzione UCCN la rete delle 170 Ambasciate del Terzo Paradiso.</p>
      <p>Durante questa settimana la delegazione sarà accompagnata a visitare le eccellenze del territorio, ci saranno molti workshop di reciproca presentazione e di approfondimento dei punti che caratterizzeranno il progetto che vede coinvolti i due territori.</p>
      <p>Domani mattina, mercoledì 6 novembre, la delegazione sarà ricevuta presso la sala consigliare di Palazzo Oropa per un incontro ufficiale, la delegazione sarà accolta dalle massime autorità del territorio, dalle rappresentanze economiche e dalle municipalità del Biellese. Sarà questa anche l’occasione per incontrare i media locali.</p>
      <p>“La grande soddisfazione per l’ingresso di Biella nel network Creative Cities UNESCO si concretizza oggi nelle prime azioni con la visita della delegazione namibiana a Città Studi, tra i più importanti poli per la formazione tessile in Italia – dichiara il Presidente della Fondazione Cassa di Risparmio di Biella Franco Ferraris -. Da oggi inizia dunque una nuova fase del percorso UNESCO che vedrà al centro la realizzazione dei sei progetti inseriti nel dossier. Tutti i soggetti istituzionali del territorio sono coinvolti attivamente. Sono inoltre particolarmente felice di aver ospitato la delegazione nel primo workshop operativo di lunedì 4 novembre presso la Sala Consiglio della Fondazione”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/eventi-e-cultura/biella-citta-creativa-stupisce-per-la-bellezza-e-la-particolarita-al-creativitaly-di-parigi"/>
        <a href="https://laprovinciadibiella.it/attualita/cinema-biella-2-2"/>
        <a href="https://laprovinciadibiella.it/eventi-e-cultura/eventi-biella-tutti-gli-appuntamenti-oggi-2-2-2"/>
      </related>
    </article>
  </body>
</html>