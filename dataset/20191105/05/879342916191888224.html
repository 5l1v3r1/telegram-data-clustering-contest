<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/svit/sud-dozvolyv-peredachu-podatkovyx-deklaraczij-trampa-prokuraturi-nyu-jorka"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T05:06:01+00:00"/>
    <meta property="og:title" content="Суд дозволив передачу податкових декларацій Трампа прокуратурі Нью-Йорка"/>
    <meta property="og:description" content="Апеляційний суд Другого округу США дозволив передачу податкових декларацій з 2011 року американського президента Дональда Трампа прокуратурі штату Нью-Йорк."/>
  </head>
  <body>
    <article>
      <h1>Суд дозволив передачу податкових декларацій Трампа прокуратурі Нью-Йорка</h1>
      <address>
        <time datetime="2019-11-05T05:06:01+00:00">05 Nov 2019, 05:06</time>
      </address>
      <p>
        <b>Апеляційний суд Другого округу США дозволив передачу <a href="https://www.slovoidilo.ua/2019/03/02/novyna/svit/konhres-pereviryt-podatky-trampa-10-rokiv-zmi">податкових декларацій з 2011 року американського президента Дональда Трампа</a> прокуратурі штату Нью-Йорк.</b>
      </p>
      <p>Про це в понеділок, 4 листопада, повідомило агентство Reuters.</p>
      <p>Адвокати глави Білого дому заявили, що продовжать оскаржувати рішення апеляційного суду.</p>
      <p>«<i>Рішення Другого округу буде передано до Верховного суду. Питання, порушене в цій справі, йде до серця республіки. Конституційні питання мають значення</i>», - наводить телеканал NBC News слова одного з адвокатів Трампа, Джея Секулово.</p>
      <p>Раніше окружний прокурор Манхеттена Сайрус Венс направив в американський підрозділ фірми Mazars вимогу представити дані про податкові виплати президента США і його компанії Trump Organization в рамках розслідування у сфері нерухомості.</p>
      <p>Політичні противники президента США шляхом оприлюднення його податкових декларацій намагаються знайти в документах свідоцтва порушення Трампом закону в той період, коли він ще був бізнесменом і не керував країною. Публікація цих декларацій може розповісти про реальний розмір статків американського лідера, а також про його боргові зобов'язання і угоди до президентства.</p>
      <p>2 листопада губернатор штату Нью-Йорк Ендрю Куомо заявив, що податкові питання спонукали американського президента переїхати в інший штат.</p>
      <p>Трамп 31 жовтня пояснив зміну місця проживання з Нью-Йорка на Флориду поганим ставленням до нього політиків штату.</p>
      <p>У травні демократи в штаті Нью-Йорк ухвалили законопроект, що <a href="https://www.slovoidilo.ua/2019/07/09/novyna/polityka/konhres-domihsya-dostupu-deklaraczij-trampa">дозволяє конгресу США запросити податкову декларацію президента країни</a>. У липні Трамп подав позов до суду з вимогою заборонити надання своєї податкової декларації конгресу.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/11/novyna/svit/rejtynh-trampa-vpav-cherez-poboyuvannya-recesiyi-ssha"/>
        <a href="https://www.slovoidilo.ua/2019/07/09/novyna/polityka/konhres-domihsya-dostupu-deklaraczij-trampa"/>
        <a href="https://www.slovoidilo.ua/2019/03/02/novyna/svit/konhres-pereviryt-podatky-trampa-10-rokiv-zmi"/>
      </related>
    </article>
  </body>
</html>