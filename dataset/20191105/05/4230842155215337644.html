<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-doba-na-donbasi-bojovyky-20-raziv-obstrilyaly-pozytsiyi-zsu/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T05:34:32+00:00"/>
    <meta property="og:title" content="Доба на Донбасі: бойовики 20 разів обстріляли позиції ЗСУ"/>
    <meta property="og:description" content="4 листопада збройні формування Російської Федерації та її найманці 20 разів порушили режим припинення вогню."/>
  </head>
  <body>
    <article>
      <h1>Доба на Донбасі: бойовики 20 разів обстріляли позиції ЗСУ</h1>
      <address>
        <time datetime="2019-11-05T05:34:32+00:00">05 Nov 2019, 05:34</time>
      </address>
      <p>4 листопада збройні формування Російської Федерації та її найманці 20 разів порушили режим припинення вогню.</p>
      <p>Противник <b>20 разів обстріляв позиції ЗСУ із заборонених Мінськими угодами мінометів</b> калібру 120 та 82 мм, а також з ПТРК, озброєння БМП, гранатометів різних систем та стрілецької зброї.</p>
      <p>В районі відповідальності оперативно-тактичного угруповання <b>Схід</b> зафіксовано чотири обстріли неподалік Водяного, два – поблизу Мар’їнки. Також противник стріляв біля Красногорівки, поблизу Пищевики та Старогнатівки і в районі Гнутового.</p>
      <p><b>Читайте:</b> <a href="https://fakty.com.ua/ua/proisshestvija/20191104-obstril-poblyzu-novotoshkivskogo-shkolyariv-evakuyuvaly-do-bomboshovyshha/">Обстріл поблизу Новотошківського – школярів евакуювали до бомбосховища</a></p>
      <p>В районі відповідальності оперативно-тактичного угруповання <b>Північ</b> стріляли на околиці <b>Новотошківського</b>, а також неподалік Новолуганського, Хутора Вільного, Кримського, Троїцького, Залізного, Новгородського.</p>
      <p>Раніше Факти ICTV писали, що в Організації Об’єднаних Націй заявили про більш ніж <a href="https://fakty.com.ua/ua/ukraine/20191103-za-p-yat-rokiv-vijny-na-donbasi-zagynulo-ponad-3-3-tys-myrnyh-zhyteliv-oon/">3 тис. 330 убитих мирних громадян</a>, внаслідок війни на Донбасі, яка триває з 2014 року.</p>
    </article>
  </body>
</html>