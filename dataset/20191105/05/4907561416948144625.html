<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/fedakarlik-gerekiyor-2216952"/>
    <meta property="og:site_name" content="Posta"/>
    <meta property="article:published_time" content="2019-11-05T05:00:29+00:00"/>
    <meta property="og:title" content="Fedakarlık gerekiyor"/>
    <meta property="og:description" content="Evlilik çok ciddi kurum, uzun yıllar mutlu ve sağlıklı şekilde yürümesi gerekiyor ki çocuklar sorunsuz büyüsün, eşler huzuru yakalasın."/>
  </head>
  <body>
    <article>
      <h1>Fedakarlık gerekiyor</h1>
      <address><time datetime="2019-11-05T05:00:29+00:00">05 Nov 2019, 05:00</time> by <a rel="author">Dr. Haydar Dümen</a></address>
      <p>Evlilik çok ciddi kurum, uzun yıllar mutlu ve sağlıklı şekilde yürümesi gerekiyor ki çocuklar sorunsuz büyüsün, eşler huzuru yakalasın. Bazen evlilik çatırdıyor, eşlerden biri yatağın ucuna sıkışıyor. Evliliğin sürmesi için her iki taraf da fekadarlık yapmalı ve yardım alınmalı.</p>
      <p>
        <b>Bozulmuş olabilir mi? </b>
      </p>
      <p>
        <b>19 yaşında kızım. Erkek arkadaşımla yüzeysel ilişkiye girdik. Hiç acı hissetmedim ama kan geldi. Sizce kızlık zarım bozulmuş mudur? Kafayı yemek üzereyim. Ne yapacağım? </b>
      </p>
      <p>
        <b>CEVAP </b>
      </p>
      <p>Sevgili okurum, kafayı yeme. İncinme oldu bir yerlerde. Kızlık zarı yerinde duruyor. Zaten zarar görmüşse yapılacak bir şey yok. Ama evlendiğinde kanayacaktır. Bu görüşün oranı yüzde 90 dolaylarındadır. </p>
      <p>
        <b>Hiç gece boşalmadım </b>
      </p>
      <p>
        <b>28 yaşındayım, haftada 2 ya da 3 kere mastürbasyon yapıyorum Şimdiye kadar hiç gece boşalması yaşamadım. Sizce normal mi? </b>
      </p>
      <p>
        <b>CEVAP </b>
      </p>
      <p>Değerli okurum, haftada 1-2 kere mastürbasyon yapmaya devam et. Gece boşalmalarını unut. Olup olmaması erkekliğinle ilgili değil. Ama ne zaman kadınla ilişki kuracaksın, normal cinsel birleşmeye geçeceksin asıl sorun burada düğümleniyor. 12-14 yıldır ergenlikten bu yana artık mastürbasyondan vazgeçip doğal yollara geçme zamanın gelmiş. Bunun alt yapısı nasıl hazırlanır bilemiyorum. Ama bu böyle sürerse, ileride kadına geçmekte çok zorlanacaksın. </p>
      <p>
        <b>Canım istemiyor </b>
      </p>
      <p>
        <b>20 yaşındayım, ne mastürbasyon yapıyorum ne de ilişkiye girmek istiyorum. Kız arkadaşım ilişkiye girmek istiyor ama benim canım istemiyor. Beni terk etti. Ne yapmalıyım? </b>
      </p>
      <p>
        <b>CEVAP </b>
      </p>
      <p>Değerli okurum, kız arkadaşını bilmem ama senin cinselliğe yoğunlaşman gerekiyor. Ruhun beslenmesi ve o ruhun ileride doğru yola yönelmesi tabii karşı cinsten hoşlanmak, onunla ilişkiler sürdürmek gerekir. </p>
      <p>
        <b>Tatmin eder miyim? </b>
      </p>
      <p>
        <b>20 yaşındayım. Penisimin boyu 15 santim ve orta kalınlıkta. İlişki sırasında sorun olur mu? Kız arkadaşımı tatmin edebilir miyim? </b>
      </p>
      <p>
        <b>CEVAP </b>
      </p>
      <p>Değerli okurum, cinsel organın anatomi kitaplarının dediği kadar normal. </p>
      <p>
        <b>Kocam kaçıyor </b>
      </p>
      <p>
        <b>16 aylık evli kadınım ve çok mutsuzum. Evliliğimizin ilk 10 ayı hep eşime yaklaştım ama o benden kaçtı. İlişkimiz kısa sürdü. Çünkü penisi sertliğini kaybediyordu. 6 ay sonra o benimle ilgilenmeye başladı. Şimdi ben istemiyorum. Cinselliği seviyorum ama olanlardan yoruldum. Ne yapayım? </b>
      </p>
      <p>
        <b>CEVAP </b>
      </p>
      <p>Sevgili okurum, büyük olasılıkla evliliğiniz sürmeyecek. Bu yaraları sarmaya kalksanız ve her şey yolunda gitse bile aylar hatta yıllar sürecek. O süreçte de ortaya çıkan sorunlar bir ötekini olumsuz etkileyecek. Yoksa ki önünüzde 60 yıl var. Bu konuyu enine boyuya çok iyi değerlendir. Ayrıca ailen de seni dışlamasın, destekleri lazım. Tek başına başaracağın bir iş değil. </p>
      <p>
        <b>Kırılmış olabilir </b>
      </p>
      <p>
        <b>Penisim galiba kırıldı. Ereksiyon halindeyken bir tuhaf duruyor. Ne yapmam gerekiyor? </b>
      </p>
      <p>
        <b>CEVAP </b>
      </p>
      <p>Değerli okurum, bu işi iyi bilen bir üroloji uzmanına başvuracaksın. Ameliyatla düzeltilecek ve hayat normal devam edecek. </p>
      <p>
        <b>Biraz kan görmüş </b>
      </p>
      <p>
        <b>18 yaşındayım. Kız arkadaşımla üstümüzde kıyafetlerle sürtünme yoluyla ilişkiye girdik. Kız arkadaşım lavaboya gidip geldikten sonra biraz kan geldiğini söyledi. Çok korktu. Acaba kızlık zarı bozulmuş mudur? </b>
      </p>
      <p>
        <b>CEVAP </b>
      </p>
      <p>Değerli okurum, ilk cümleni okuduğumda acaba bunlar bir otobüste miydi diye düşündüm. Fırsat bulmuşsunuz, sürtünme yaşayacak kadar da ortam hazır. Giysi üzerinden, biraz tempo ve sonunda kızlık zarı bozuldu mu? Eğer böyle kızlık zarı bozuluyor olsaydı, memlekette kız kalmazdı, sizler de çıra yakar, keyfinize bakardınız. Sakin olun, ileri gitmeyin. </p>
      <p>
        <b>Sevgilim hamile mi? </b>
      </p>
      <p>
        <b>20 yaşındayım. 3.5 yıllık ilişkim var. Kız arkadaşımla sürtünme yoluyla ilişkiye girdik. İç çamaşırlarımız üzerimizdeydi. Ama sevgilim bir türlü adet göremedi. Acaba kız arkadaşımın hamile olma ihtimali var mı? </b>
      </p>
      <p>
        <b>CEVAP </b>
      </p>
      <p>Değerli okurum, kızın adet görememesi psikolojik olabilir diye düşünüyorum. </p>
      <p>
        <b>Sürekli zevk suyu geliyor </b>
      </p>
      <p>
        <b>18 yaşındayım. Penisim sertleştiğinde hemen zevk suyu geliyor, bir şeyler izlerken de sertleşiyor. Hiç ilişkiye girmedim, bu yüzden mi? Mastürbasyon yaptığımda ise 2 saat zevk suyu geliyor. Yardım edin. </b>
      </p>
      <p>
        <b>CEVAP </b>
      </p>
      <p>Değerli okurum, canlı, diri, koç gibi delikanlısın. İştahı olan insanın yemeğe ağzının sulanması gibi kayganlaştırmayı sağlayıcı bir maddedir o. Yani ağzımızda tükürük olmasaydı lokmaları yutamazdık, tıpkı buna benzer. Doğa neylerse iyi eyler. Ne yaratmışsa iyi yaratmıştır. Yeter ki biz, onun düzenini bozmayalım. Hem dünya çapında hem de kişisel. Birazcık irade o kadar. </p>
      <p>
        <b>Ayrılmak istiyor </b>
      </p>
      <p>
        <b>18 yaşında kızım. Erkek arkadaşım ilişkiye girmek istiyor. Ben kabul etmedim ama onu seviyorum. Sevgilim “Güvenmiyorsan ayrılalım” dedi. Ne yapacağımı bilemiyorum. </b>
      </p>
      <p>
        <b>CEVAP </b>
      </p>
      <p>Sevgili okurum, ayrıl. O karnı doymamış, aklı başına gelmemiş, eli ekmek tutmamış, sorumsuz delikanlıyı seksle elde tutamazsın. Ayrıl, ikinize de iyilik yap. </p>
      <p>
        <b>Aşırı ilgi duyuyorum </b>
      </p>
      <p>
        <b>18 yaşındayım, 1.80 yaşındayım. Benim güzel kızlara karşı aşırı ilgim var. Benim ufaklık onları görünce devleşiyor. Onlarla ilişkiye girmek istiyorum. Ya elimden kaza çıkarsa? </b>
      </p>
      <p>
        <b>CEVAP </b>
      </p>
      <p>Değerli okurum, kaza falan çıkmayacak. Sen insansın, genç, yiğit bir delikanlısın. Kaza çıkmadığı sürece hiç sorun yok. Doğanın olması gerekenler yönünde programladığı bir yoldasın. Buna karşılık sana verilen irade denilen kavramı şoförlük ehliyeti gibi iyi kullanırsan hedeflere kazasız belasız ulaşacaksın.</p>
      <p>
        <b>BÖYLE SORU YOK!</b>
      </p>
      <p>
        <b>Sertleşme olmuyor </b>
      </p>
      <p>
        <b>57 yaşındayım, şeker ve tansiyon hastasıyım. Hastalıklarımla ilgili ilaç kullanıyorum, sertleşme olmuyor. Olsa da hemen bitiyor. Yardım edin. </b>
      </p>
      <p>
        <b>CEVAP </b>
      </p>
      <p>Değerli okurum, adı gibi tatlı olması bir yana, şeker deyince mübarek sanki tuzak deposu. Tedavi edilmezse kalp damarlarına ve yaşam dinamolarına büyük çelme takması bir yana kesinlikle iyileştirilmesi gereken önemli bir hastalıktır. Uzman önerilerine uyulduğunda normal yaşam süresine kavuşulur. Uzmanını bul, gölgesine otur. Otur ki bunca yıllık hanımın da hakkını yeme. O senden kimbilir neler bekliyor? Hadi okurum, vakit kaybetme, testlerini yaptır, sonuçları da bana bildirmeyi unutma.</p>
      <p>
        <b>GÜNÜN SORULARI</b>
      </p>
      <p>
        <b>Benimki normal mi? </b>
      </p>
      <p>
        <b>Cinsel organım 14-15 santim, normal mi? Bir de mastürbasyon yaparken boşalmayı yönetebiliyorum, normal ilişkide de bunu yapabilir miyim? </b>
      </p>
      <p>
        <b>CEVAP</b>
      </p>
      <p>Değerli okurum, Allah yaratırken bu delikanlıyı “Bir güzellik” daha vereyim demiş ve mükemmeli yaratmış. Sen hâlâ neyin peşindesin, anlayamadım. Daha dereyi görmeden paçayı sıvamışsın. Al önüne baklavayı afiyetle ye. İç dünyanı sakın bozma. İki soruna da yanıtım aslanlar gibi, doğal ve normal. </p>
      <p>
        <b>Neden kanamadı? </b>
      </p>
      <p>
        <b>7 aylık nişanlı kızım. Nişanlımla ilk defa ilişkiye girdim. Kanama olmadı. Kendimden eminim ikinci kere ilişkiye girmek istedim, yine kanama olmadı. Acaba bunun nedeni nedir? </b>
      </p>
      <p>
        <b>CEVAP</b>
      </p>
      <p>Sevgili okurum, göğsünü kabartarak düğün yapabilirsin. Zarın esnekliğinden ve yapısından kanama olmaz. Artık erkekler de anneler de bunu öğrendi. Böylece nice dramlar engellendi. Şu anda en masum sen, damat adayı ve evlilik. Jinekoloğa gidip raporunu alabilirsin. Hadi bir an önce düğün hazırlıklarına başla. Beni de düğününe davet et.</p>
      <p>
        <b>GÜNÜN SÖZÜ</b>
      </p>
      <p>Sevgiyi siz, nefreti karşınızdaki yaratır. H.D.</p>
    </article>
  </body>
</html>