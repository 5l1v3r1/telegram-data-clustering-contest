<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ministr-ekonomiki-milovanov-hoche-likviduvati-1261-derzhpidprijemstvo-637709.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T05:10:47+00:00"/>
    <meta property="og:title" content="Міністр економіки Милованов хоче ліквідувати 1261 держпідприємство"/>
    <meta property="og:description" content="Мінекономіки буде з'ясовувати у кожного центрального органу влади, навіщо йому потрібен той чи інший актив"/>
  </head>
  <body>
    <article>
      <h1>Міністр економіки Милованов хоче ліквідувати 1261 держпідприємство</h1>
      <address>
        <time datetime="2019-11-05T05:10:47+00:00">05 Nov 2019, 05:10</time>
      </address>
      <h4>Мінекономіки буде з'ясовувати у кожного центрального органу влади, навіщо йому потрібен той чи інший актив</h4>
      <p>Міністерство економічного розвитку і торгівлі України планує провести ліквідацію 1261 державного підприємства.</p>
      <p>Про це розповів міністр економіки Тимофій Милованов в інтерв'ю «Цензор.нет».</p>
      <p>«Відправити на ліквідацію планується 1261 підприємство. Це означає, що цих підприємств не існує. Або там стіл і два стільці. Наприклад, у нас в концерні «Укрспирт« є такі заводи», - сказав Миілованов.</p>
      <p>Мінекономіки буде узгожувати списки існуючих державних підприємств і з'ясовувати у кожного центрального органу влади, навіщо йому потрібен той чи інший актив.</p>
      <p>«У нас 3733 підприємства. Але це включаючи ті, які знаходяться в зоні АТО і в Криму. Тобто, мінус 600, у нас залишається 3 з гаком тисячі підприємств. Їх складно порахувати - ми місяць не могли з МінАПК узгодити список їхніх підприємств», - зазначив міністр.</p>
      <p>На даний момент існує 61 орган влади, який управляє підприємствами.</p>
      <p>За словами Милованова, Офіс управління проектами сформував концепцію приватизації, згідно якої підприємства класифікуються на три категорії. Перша група - стратегічні підприємства, які залишаються в управлінні міністерств та інших органів влади. Друга група йде на приватизацію. Третя - на ліквідацію. На кожному такому підприємстві створять ліквідаційні комісії.</p>
      <p>Нагадаємо, Верховна Рада 3 жовтня скасувала перелік заборонених до приватизації державних компаній, прийнявши законопроект № 1054-1 в цілому з подальшою техніко-юридичної доопрацюванням.</p>
      <related>
        <a href="https://glavcom.ua/economics/finances/pid-kontrol-minekonomrozvitku-pereyshlo-blizko-500-strategichnih-pidprijemstv-milovanov-637311.html"/>
        <a href="https://glavcom.ua/economics/finances/ukrajina-gotova-do-pripinennya-tranzitu-gazu-z-rosiji-orzhel-637705.html"/>
        <a href="https://glavcom.ua/news/v-ukrajini-planuyut-vidkriti-predstavnictvo-airbus-637675.html"/>
      </related>
    </article>
  </body>
</html>