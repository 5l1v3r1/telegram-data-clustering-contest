<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-20-vorozhih-obstriliv-zvedennya-oos-50051613.html"/>
    <meta property="og:site_name" content="НВ"/>
    <meta property="article:published_time" content="2019-11-05T05:10:00+00:00"/>
    <meta property="og:title" content="Бойовики на Донбасі 20 разів обстріляли позиції українських військових"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 20 разів порушили режим припинення вогню."/>
  </head>
  <body>
    <article>
      <h1>Бойовики на Донбасі 20 разів обстріляли позиції українських військових</h1>
      <h2>Протягом минулої доби в районі проведення операції Об'єднаних сил на Донбасі терористи 20 разів порушили режим припинення вогню.</h2>
      <address>
        <time datetime="2019-11-05T05:10:00+00:00">05 Nov 2019, 05:10</time>
      </address>
      <p>Як <a href="https://www.facebook.com/pressjfo.news/photos/a.364697644022858/704376650054954/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід неподалік Водяного бойовики чотири рази вели вогонь з озброєння БМП-1, гранатометів різних систем та великокаліберних кулеметів, двічі неподалік Мар'їнки — з РПГ та стрілецької зброї, в районі Красногорівки — з СПГ та великокаліберних кулеметів, поблизу Пищевика — з ручних протитанкових гранатометів, неподалік Старогнатівки — зі стрілецької зброї, у районі Гнутового — з мінометів калібру 82 мм.</p>
      <p>В районі відповідальності оперативно-тактичного угруповання Північ на околиці Новотошківського терористи обстрілювали українських військових з усього спектру озброєння, починаючи зі стрілецької зброї до мінометів різних калібрів та артилерії калібру 122 мм, тричі неподалік Новолуганського — з мінометів калібру 120 та 82 мм, стрілецької зброї та ручних протитанкових і автоматичних гранатометів, поблизу Хутора Вільного — з СПГ, у районі Кримського — з великокаліберних кулеметів, двічі біля Троїцького — з автоматичних гранатометів, великокаліберних кулеметів та СПГ, неподалік Залізного — з мінометів калібру 82 мм та великокаліберних кулеметів, поблизу Новгородського — з автоматичних гранатометів.</p>
      <p>Протягом минулої доби втрат серед військовослужбовців Об'єднаних сил не зафіксовано.</p>
      <p>З початку поточної доби обстрілів з боку бойовиків не було.</p>
    </article>
  </body>
</html>