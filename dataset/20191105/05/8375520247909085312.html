<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/boyoviki-na-donbasi-gatili-z-zaboronenoji-artileriji-ta-minometiv-637710.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T05:26:35+00:00"/>
    <meta property="og:title" content="Бойовики на Донбасі гатили з забороненої артилерії та мінометів"/>
    <meta property="og:description" content="4 листопада бойовики на Донбасі 20 разів порушили режим припинення вогню"/>
  </head>
  <body>
    <article>
      <h1>Бойовики на Донбасі гатили з забороненої артилерії та мінометів</h1>
      <address>
        <time datetime="2019-11-05T05:26:35+00:00">05 Nov 2019, 05:26</time>
      </address>
      <h4>4 листопада бойовики на Донбасі 20 разів порушили режим припинення вогню</h4>
      <p>На Донбасі протягом минулої доби, 4 листопада, збройні формування Російської Федерації та її найманці 20 разів порушили режим припинення вогню.</p>
      <p>Про це повідомляє прес-центр штабу операції Об'єднаних сил у Facebook.</p>
      <p>Зазначається, що обстріли здійснювали з заборонених Мінськими домовленостями артилерії калібру 122 мм, мінометів калібру 82 та 120 мм, озброєння БМП, гранатометів, великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання «Схід» бойовики здійснили 10 обстрілів:</p>
      <ul>
        <li>чотири рази неподалік Водяного - з озброєння БМП-1, гранатометів різних систем та великокаліберних кулеметів;</li>
        <li>два рази поблизу Мар'їнки - з РПГ та стрілецької зброї;</li>
        <li>біля Красногорівки - з СПГ та великокаліберних кулеметів;</li>
        <li>поблизу Пищевика - з ручних протитанкових гранатометів;</li>
        <li>неподалік Старогнатівки - зі стрілецької зброї;</li>
        <li>у районі Гнутового - з мінометів калібру 82 мм.</li>
      </ul>
      <p>В районі відповідальності оперативно-тактичного угруповання «Північ» стріляли на околиці Новотошківського, а також неподалік Новолуганського, Хутора Вільного, Кримського, Троїцького, Залізного, Новгородського.</p>
      <p>«Вчора, 4 листопада, втрат внаслідок обстрілів серед військовослужбовців Об'єднаних сил не зафіксовано З початку цієї доби збройні формування Російської Федерації та її найманці вогневої активності не проявляли. Втрат не зафіксовано», - йдеться в повідомленні.</p>
      <related>
        <a href="https://glavcom.ua/news/rosiyskiy-politolog-prognozuje-vidstavku-putina-i-povernennya-donbasu-ukrajini-637665.html"/>
        <a href="https://glavcom.ua/news/u-posolstvi-ssha-shvalyuyut-rozvedennya-sil-u-zolotomu-637659.html"/>
        <a href="https://glavcom.ua/news/mzs-ukrajini-vislovilo-protest-cherez-vizit-rosiyskogo-deputata-u-zolote-637657.html"/>
      </related>
    </article>
  </body>
</html>