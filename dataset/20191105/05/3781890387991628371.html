<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740050"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T05:20:00+00:00"/>
    <meta property="og:title" content="ชาวเน็ตรุมถล่มคนนำจับเด็กทำกระทง แฉเมียเป็นนกต่อ"/>
    <meta property="og:description" content="ชาวเน็ตรุมถล่มหนุ่มคนนำตำรวจไปจับเด็กอายุ 15 ปีทำกระทงรูปการ์ตูนเละ แฉเมียเป็นนกต่อสั่งทำ จากนั้นนำตำรวจไปจับกรรโชกทรัพย์ ระบุทำเป็นขบวนการ และเหยื่อเคยถูกมาหลายรายแล้ว"/>
  </head>
  <body>
    <article>
      <h1>ชาวเน็ตรุมถล่มคนนำจับเด็กทำกระทง แฉเมียเป็นนกต่อ</h1>
      <address>
        <time datetime="2019-11-05T05:20:00+00:00">05 Nov 2019, 05:20</time>
      </address>
      <p>
        <b>ชาวเน็ตรุมถล่มหนุ่มคนนำตำรวจไปจับเด็กอายุ 15 ปีทำกระทงรูปการ์ตูนเละ แฉเมียเป็นนกต่อสั่งทำ จากนั้นนำตำรวจไปจับกรรโชกทรัพย์ ระบุทำเป็นขบวนการ และเหยื่อเคยถูกมาหลายรายแล้ว</b>
      </p>
      <p>จากกรณีตัวแทนลิขสิทธิ์การ์ตูนไปล่อซื้อเด็กอายุ 15 ปี ไปหลอกสั่งให้เด็กทำกระทงรูปการ์ตูน พอนัดเอามาส่งก็จับเด็กแบบคาหนังคาเขา ล่าสุดนายเดชา กิตติวิทยานันท์  ทนายชื่อดัง เจ้าของเพจ “ทนายคลายทุกข์” ได้ให้ความเห็นทางกฎหมาย ว่า คนแจ้งจับเด็กทำผิดกฎหมายเข้าข่ายกรรโชกทรัพย์ ข่มขู่เพื่อเอาเงิน พร้อมกับจี้ให้สำนักงานตำรวจแห่งชาติสอดส่องตำรวจที่กระทำเกี่ยวกับเรื่องนี้<br/><br/>ความคืบหน้าเมื่อวันที่ 5 พ.ย.แฟนเพจ Red Skull ชิม ช๊อป ใช้ ได้โพสต์ข้อความพร้อมภาพของผู้นำตัวตำรวจไปจับด.ญวัย 15 ปีที่ทำกระทงรูปการ์ตูนขาย โดยระบุว่า เปิดวาปเลยดีกว่า ว่า จ้างเด็กให้ทำกระทงลายการ์ตูนแล้วล่อจับลิขสิทธิ์ หาแดกง่ายจังนะไอ้เ-ย<br/><br/>ภายหลังจากที่มีการโพสต์ข้อความดังกล่าวออกไป ได้มีชาวโลกออนไลน์เข้ามาถล่มชายคนดังกล่าวเป็นจำนวนมาก พร้อมออกมาแฉว่าเรื่องนี้มีการทำเป็นขบวนการ โดยทางเมียของคนที่นำตำรวจไปจับนั้น เป็นคนสั่งเด็กหญิงทำกระทง  นอกจากนี้ยังมีพ่อค้า แม่ค้า ที่ถูกจับเรื่องลิขสิทธิ์ออกมาแฉเพิ่มว่าชายคนดังกล่าวก็เคยทำกับตนเองมาก่อน โดยจ่ายค่าถูกจับไป 5 หมื่นบาท</p>
      <figure>
        <img src="https://www.dailynews.co.th/admin/upload/20191105/news_GwgFlFSKdQ110253_533.jpg?v=20191105136?v=9491"/>
      </figure>
      <figure>
        <img src="https://www.dailynews.co.th/admin/upload/20191105/news_oUKgbPyQNC110346_533.jpg?v=20191105136?v=4211"/>
      </figure>
      <figure>
        <img src="https://www.dailynews.co.th/admin/upload/20191105/news_HRdhObUNIO110636_533.jpg?v=20191105136?v=5516"/>
      </figure>
      <p>อ่านข่าวที่เกี่ยวข้อง<br/><a href="https://www.dailynews.co.th/regional/739970">คาใจจ้างเด็กทำ'กระทง' ลิขสิทธิ์แอบตลบหลังจับละเมิด... </a><br/><br/>ขอบคุณเพจ Red Skull ชิม ช๊อป ใช้<br/> </p>
    </article>
  </body>
</html>