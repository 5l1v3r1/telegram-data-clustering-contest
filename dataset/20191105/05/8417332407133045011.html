<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/2019/11/05/Sjekk-naboen-med-god-samvittighet-20316857.ece"/>
    <meta property="og:site_name" content="adressa.no"/>
    <meta property="article:published_time" content="2019-11-05T05:41:08+00:00"/>
    <meta property="og:title" content="Sjekk naboen med god samvittighet"/>
    <meta property="og:description" content="Det er ingen skam å sjekke hva naboer og venner tjener."/>
  </head>
  <body>
    <article>
      <h1>Sjekk naboen med god samvittighet</h1>
      <address><time datetime="2019-11-05T05:41:08+00:00">05 Nov 2019, 05:41</time> by <a rel="author">Kari Hovde</a></address>
      <p>Det er ingen skam å sjekke hva naboer og venner tjener.</p>
      <aside><a href="https://www.adressa.no/meninger/2019/11/05/javascript:void(0);">Del denne artikkelen på Facebook</a> <a href="https://www.adressa.no/meninger/2019/11/05/javascript:void(0);">Del denne artikkelen på Twitter</a> <a href="https://www.adressa.no/meninger/2019/11/05/javascript:void(0);">Del denne artikkelen på e-post</a></aside>
      <p><b>Mens ungene </b>har gledet seg hele høsten til Halloween og ei bøtte med snop, har skattelistene lenge vært høstens pose med Bridgeblanding for mange voksne. Å sjekke hvor høy inntekt, formue og skatt andre har, regnes som god underholdning. Samtidig kan sysselen også oppleves som selvpining og kos med misnøye. Er du en lavtlønnet sliter som må snu på krona, er det fortærende å registrere at dataingeniøren, laksekongen og arveprinsessen lenger nedi gata har avsindig mye mer å rutte med.</p>
      <p><b>Å søke i skattelistene </b>er fortsatt gratis og relativt enkelt, men Solberg-regjeringen sørget i 2014 for at du får vite hvem som «snoker» i dine tall. En slik sosial kostnad har gjort det mye mindre attraktivt for hvermannsen å søke i listene.</p>
      <p>
        <b>LES OGSÅ KOMMENTAREN: <a href="https://www.adressa.no/pluss/meninger/2019/11/02/Sover-du-lite-blir-du-tykk-syk-og-dum-20288682.ece">Sover du lite, blir du tykk, syk og dum</a></b>
      </p>
      <p><b>Den moralistiske tankegangen </b>til Høyre og Frp er til å forstå: Det er kanskje ikke så behagelig at naboen og svogeren – eller hele bygda for den saks skyld – vet hva du tjener. Særlig ikke hvis du har høy inntekt og grassat mye penger på bok. Isolert sett er det heller ikke nødvendig at du som privatperson får vite hva eksen tjener nå som han har blitt direktør.</p>
      <p><b>Men skatt, inntekt og formue </b>er slett ingen privatsak. Det bør være mest mulig åpenhet rundt økonomiske forskjeller og hvordan pendelen svinger i samfunnet. Hvem bidrar mest og minst til felleskassa? Hvilke yrkesgrupper tjener mest og hvilke tjener minst? Tallene kan avdekke trender som at rosabloggere tjener mer enn statsministeren. Skattetall var også bakteppet da Dagens Næringsliv nylig skrev om hvilke grep milliardærarvingene Alexandra og Katharina Andresen gjorde for å kutte skatt.</p>
      <p><b>Å sitte på makt og penger </b>er legitimt, men de som tjener mest må tåle å bli sett i kortene. Føl derfor ingen skattesnokeskam når skattelistene offentliggjøres tirsdag.</p>
      <h4>På forsiden nå</h4>
      <figure>
        <img src="https://www.adressa.no/incoming/article20283532.ece/5z8co2/ALTERNATES/w980-default/3d223b15-5334-48f4-9813-31246579c870"/>
      </figure>
      <p>
        <a href="https://www.adressa.no/pluss/nyheter/2019/11/06/%C2%ABSimon%C2%BB-ble-gift-ved-hjelp-av-et-stempel-i-Trondheim.-Legen-sier-74-%C3%A5ringen-ikke-forst%C3%A5r-hva-han-blir-spurt-om-20331433.ece">Trondheim«Simon» ble gift ved hjelp av et stempel. Legen sier 74-åringen ikke forstår hva han blir spurt om</a>
      </p>
      <figure>
        <img src="https://www.adressa.no/incoming/article20333079.ece/lr319u/ALTERNATES/w980-default/3081361d-189d-4c9b-8109-1ec7c9f00572"/>
      </figure>
      <p>
        <a href="https://www.adressa.no/pluss/kultur/2019/11/06/Her-var-planen-%C3%A5-bygge-flere-hundre-leiligheter.-Det-endte-med-%C3%A5-bli-noe-helt-annet-20308404.ece">Her var planen å bygge flere hundre leiligheter. Det endte med å bli noe helt annet</a>
      </p>
      <figure>
        <img src="https://www.adressa.no/incoming/article20326353.ece/pwccli/ALTERNATES/w980-layout/e6ff7ffb-d95b-4866-80e5-fb2073e7fefc?v=51.1"/>
      </figure>
      <p>
        <a href="https://www.adressa.no/pluss/nyheter/2019/11/06/Trolig-lever-50-000-menn-med-sykdommen.-De-fleste-av-dem-vet-det-ikke-20281694.ece">Trolig lever 50 000 menn med sykdommen. De fleste av dem vet det ikke</a>
        <a href="https://www.adressa.no/nyheter/utenriks/2019/11/06/Politiaksjon-p%C3%A5-flyplassen-i-Amsterdam-20338000.ece">Falsk alarm utløste stor politiaksjon på Schiphol</a>
      </p>
      <figure>
        <img src="https://www.adressa.no/incoming/article20338522.ece/vmpai2/ALTERNATES/w980-layout/ed3f587c-95ba-4bf7-bdcf-9fd4bc41a88e.jpg?v=42.35"/>
      </figure>
      <p>
        <a href="https://www.adressa.no/100Sport/meninger/To-RBK-sporsmal-skygger-over-alt-annet-282394b.html">kommentarTo Rosenborg-spørsmål skygger over alt annet</a>
      </p>
      <figure>
        <img src="https://www.adressa.no/incoming/article20338387.ece/5iecpn/ALTERNATES/w980-square/d9da199e-c798-41c7-b621-99e95a19079c.jpg"/>
      </figure>
      <p>
        <a href="https://www.adressa.no/100Sport/fotball/Tidligere-Liverpool-spiller-mener-dette-er-RBKs-styrke--Vi-ma-vare-obs-282409b.html">RBK - Sporting kl. 18.55Tidligere Liverpool-spiller mener dette er RBKs styrke: – Vi må være obs</a>
      </p>
      <figure>
        <img src="https://www.adressa.no/incoming/article19696870.ece/20v5a0/ALTERNATES/w980-portrait/c0330596-b08e-4805-908a-293834e18bd4"/>
      </figure>
      <p>
        <a href="https://www.adressa.no/meninger/ordetfritt/2019/11/06/Mari-Holm-L%C3%B8nseth-H-om-Adresseavisens-miniserie-%C2%ABSend-nudes%C2%BB-Nei-hun-skal-ikke-takke-seg-selv-for-at-bildene-kom-p%C3%A5-avveie-20330443.ece">DebattNei, hun skal ikke takke seg selv for at bildene kom på avveie</a>
      </p>
    </article>
  </body>
</html>