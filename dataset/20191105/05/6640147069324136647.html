<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/radeon-software-adrenalin-edition-2019-19-11-1/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T05:00:00+00:00"/>
    <meta property="og:title" content="AMD, i driver per Red Dead Redemption 2 risolvono problemi con The Outer Worlds"/>
    <meta property="og:description" content="Supporto per la versione PC di Red Dead Redemption 2 e nuove estensioni Vulkan per i driver AMD Radeon Software Adrenalin Edition 2019 19.11.1. Sistemati anche due bug con il recente gioco The Outer Worlds."/>
  </head>
  <body>
    <article>
      <h1>AMD, i driver per Red Dead Redemption 2 risolvono problemi con The Outer Worlds</h1>
      <address><time datetime="2019-11-05T05:00:00+00:00">05 Nov 2019, 05:00</time> by <a rel="author">Jacopo Ferrante</a></address>
      <p>I nuovi driver <b>Radeon Software Adrenalin Edition 2019 19.11.1</b> assicurano il supporto alla <b>versione PC di Red Dead Redemption 2</b> di Rockstar Games. Anche i possessori di schede video Nvidia <a href="http://www.tomshw.it/hardware/nvidia-driver-red-dead-redemption-2/">hanno ricevuto</a> i driver ottimizzati per il gioco poche ore fa.</p>
      <p>Il debutto di Red Dead Redemption 2 è previsto per oggi, su Rockstar Launcher ed Epic Games Store. Il gioco era <a href="https://www.tomshw.it/videogioco/red-dead-2-disponibile-preload-pc/">in pre-load dalla settimana scorsa</a> in virtù anche dei 109,47 GB occupati dal titolo. <b>AMD non è entrata nei dettagli</b> per quanto concerne il tipo di miglioramenti apportati dai driver Adrenalin 19.11.1 (nessuna percentuale di incremento prestazionale insomma), ma è consigliabile aggiornare prima di installare il gioco.</p>
      <figure>
        <img src="https://www.tomshw.it/images/images/2019/11/red-dead-redemption-2-60646.768x432.jpg"/>
      </figure>
      <p>AMD ha anche incluso il supporto per una serie di <b>estensioni dell’API Vulkan</b>, i cui dettagli potete trovarli nella <a href="https://www.amd.com/en/support/kb/release-notes/rn-rad-win-19-11-1">pagina ufficiale</a> dedicata driver con i link per il download e le altre note di rilascio. Riportiamo l’<b>elenco dei problemi</b> risolti da questa versione dei driver e i problemi su cui AMD sta ancora lavorando:</p>
      <p>
        <b>Problemi risolti</b>
      </p>
      <ul>
        <li>Alcuni utenti potrebbero non essere in grado di connettere il proprio account Twitch dalla pagina Connetti in Radeon Settings per lo streaming live.</li>
        <li>In <a href="http://www.tomshw.it/videogioco/the-outer-worlds-recensione/">The Outer Worlds</a> a volte può verificarsi un arresto anomalo dell’applicazione quando si apre la schermata di inventario dei personaggi.</li>
        <li>In The Outer Worlds è possibile che i modelli dei personaggi vengano visualizzati in modo errato nella schermata dell’inventario.</li>
        <li>Frame rate limitato a 60 fps in alcuni giochi API Vulkan.</li>
        <li>Lo streaming con OBS potrebbe subire pesanti cadute di frame quando si usa la codifica AMF.</li>
      </ul>
      <p>
        <b>Problemi noti</b>
      </p>
      <ul>
        <li>Le GPU della serie Radeon RX 5700 potrebbero presentare cali di frame rate in alcuni giochi a 1080p e impostazioni di gioco basse.</li>
        <li>L’overlay delle prestazioni potrebbe causare stuttering o un lampeggiamento (flashing) dello schermo in alcune applicazioni.</li>
        <li>Le GPU della serie Radeon RX 5700 potrebbero non visualizzare i contenuti a schermo quando il PC si riprende dallo stato di sospensione o ibernazione con più schermi collegati.</li>
        <li>L’attivazione dell’HDR potrebbe causare instabilità del sistema durante il gioco con Radeon ReLive abilitato.</li>
        <li>Potrebbe verificarsi dello stuttering con Radeon FreeSync abilitato su display con refresh a 240 Hz con le schede della serie Radeon RX 5700.</li>
        <li>La Radeon VII potrebbe mostrare una frequenza di memoria elevata in idle o sul desktop.</li>
        <li>L’overlay delle prestazioni potrebbe riportare un uso della memoria VRAM errato.</li>
        <li>Richiamare Radeon Overlay potrebbe portare ad avere giochi sfocati o minimizzati quando l’HDR è attivato in Windows.</li>
      </ul>
    </article>
  </body>
</html>