<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kavgayi-ayirmak-isterken-bicaklandi-214140h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T05:32:15+00:00"/>
    <meta property="og:title" content="Kavgayı ayırmak isterken bıçaklandı"/>
    <meta property="og:description" content="Bursa'da iki kişi arasında çıkan kavgayı ayırmaya çalışan Yunus E. (32), bıçaklanarak yaralandı. Yunus E., hastaneye kaldırılırken, Eyüp E. ise jandarma ekiplerince gözaltına alındı. "/>
  </head>
  <body>
    <article>
      <h1>Kavgayı ayırmak isterken bıçaklandı</h1>
      <h2>Bursa'da iki kişi arasında çıkan kavgayı ayırmaya çalışan Yunus E. (32), bıçaklanarak yaralandı. Yunus E., hastaneye kaldırılırken, Eyüp E. ise jandarma ekiplerince gözaltına alındı. </h2>
      <address>
        <time datetime="2019-11-05T05:32:15+00:00">05 Nov 2019, 05:32</time>
      </address>
      <p>Olay, dün akşam saatlerinde İnegöl ilçesi Hasanpaşa Mahallesi'nde meydana geldi.</p>
      <p>Sokakta karşılaşan Aslan Y. (29) ile Eyüp E. (30) arasında bilinmeyen nedenle tartışma çıktı. Tartışmanın kısa sürede büyüyerek kavgaya dönüşmesi üzerine Eyüp E., üzerindeki bıçakla Aslan Y.'yi yaralamaya çalıştı.</p>
      <p>Bu sırada, iddiaya göre kavgayı ayırmaya çalışan  Yunus E., bıçağın bacağına ve koluna isabet etmesi sonucu yaralandı. Yunus E. kanlar içinde yığılırken, çevredekilerin ihbarı üzerine olay yerine jandarma ekipleri sevk edildi.</p>
      <p>Yaralı Yunus E. mahalleli tarafından İnegöl Devlet Hastanesi'ne götürüldü. İlk müdahalesi yapılan Yunus E.'nin, ameliyata alındığı bildirildi.</p>
      <p>Olayın ardından Eyüp E. ise jandarma ekiplerince gözaltına alındı. </p>
    </article>
  </body>
</html>