<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/05/nov-sluchai-na-afrikanska-chuma-pri-divo-prase-v-loveshko.428628"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T13:53:00+00:00"/>
    <meta property="og:title" content="Нов случай на африканска чума при диво прасе в Ловешко"/>
    <meta property="og:description" content="Прасето е отстреляно при лов край село Бежаново | Dnes.bg"/>
  </head>
  <body>
    <article>
      <h1>Нов случай на африканска чума при диво прасе в Ловешко</h1>
      <h2>Прасето е отстреляно при лов край село Бежаново</h2>
      <address><time datetime="2019-11-05T13:53:00+00:00">05 Nov 2019, 13:53</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Нов случай на африканска чума при диво прасе е регистриран в Ловешко, в землището на луковитското село Бежаново. </p>
      <related>
        <a href="https://www.dnes.bg/stranata/2019/09/24/otstreliaha-divo-prase-s-afrikanska-chuma-v-loveshko.423903"/>
      </related>
      <p>Прасето е било отстреляно при индивидуален лов, заяви за БТА директорът на Областната дирекция по безопасност на храните в Ловеч д-р Росен Федерчев.</p>
      <p>Това е четвърти случай на заразено с АЧС диво прасе в областта, другите три бяха в селата Дебнево и Ломец в община Троян и в Априлци.</p>
      <p>По думите на Федерчев определена е 200 кв. км ефектирана зона. Районът се претърсва за умрели диви свине в тази зона от служители на Северозападно държавно предприятие.</p>
      <p>Със заповед на директора на Регионалната дирекция по горите в Ловеч са определени и подзоните. В подзона А, която е 3,14 кв. м, е забранено да се извършват дейности като дърводобив, транспортиране на дървесина, лов, събиране на билки и гъби. Ограничава се и достъпът на хора и животни.</p>
      <p>В останалите две подзони е позволен индивидуален лов, лов с капани и групов лов, но без кучета.</p>
      <p>Определени са и мерки за биосигурност.<br/> </p>
    </article>
  </body>
</html>