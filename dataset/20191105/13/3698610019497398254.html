<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/temperatura-povitrya-v-kiyevi-za-odin-den-pobila-dva-rekordi-328539_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T13:13:00+00:00"/>
    <meta property="og:title" content="Температура повітря в Києві за один день побила два рекорди"/>
    <meta property="og:description" content="В ніч на 5 листопада температура повітря у Києві була не нижчою за +12,3°С."/>
  </head>
  <body>
    <article>
      <h1>Температура повітря в Києві за один день побила два рекорди</h1>
      <h2>В ніч на 5 листопада температура повітря у Києві була не нижчою за +12,3°С.</h2>
      <address>
        <time datetime="2019-11-05T13:13:00+00:00">05 Nov 2019, 13:13</time>
      </address>
      <p>Минулої доби, 4 листопада, метеорологи в Києві <a href="https://dt.ua/UKRAINE/u-kiyevi-temperatura-pobila-rekord-328451_.html"><b>зафіксували два температурні режими</b></a>, повідомили у Центральній геофізичній обсерваторії Бориса Срезневського. Середньодобова температура у понеділок відповідала вересневій.</p>
      <p>"За минулу добу 4 листопада у Києві було зафіксовано два температурні рекорди. Після полудня 4 листопада стовпчик максимального термометра піднявся до +17,6°С, що на 2,7°С вище попереднього максимального значення температури повітря для цього дня, зафіксованого у 1957 році. Середньодобова температура склала +12,9°С, що на 0,6°С вище попереднього рекорду температури повітря, який тримався з 1996 року", - йдеться у повідомленні.</p>
      <p>За кліматичними даними таке значення відповідає 21 вересню. Окрім того, температура в ніч на 5 листопада не пускалася нижче +12,3°С. В обсерваторії пояснили, що тим самим повторилося  попереднє рекордне значення 1930 року.</p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a> </b>з великою кількістю днів з плюсовою температурою, ніж у попередні роки.</p>
      <p>За її словами, зміни клімату передбачають збільшення кількості днів із температурами вище 0 взимку, але при цьому кількість днів із температурою -10…-20 не змінюється – в залежності від регіону кількість таких днів може бути 2-3 за сезон, тоді як переважатиме протягом зими температура від -5 до +5 градусів.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>