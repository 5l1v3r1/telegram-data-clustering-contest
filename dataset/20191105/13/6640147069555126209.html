<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/vigor-gk50-low-profile-tastiera-gaming-msi-con-switch-kailh/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T13:45:00+00:00"/>
    <meta property="og:title" content="Vigor GK50 Low Profile, tastiera gaming MSI con switch Kailh"/>
    <meta property="og:description" content="MSI ha presentato la nuova tastiera meccanica gaming Vigor GK50 Low Profile con switch Kailh."/>
  </head>
  <body>
    <article>
      <h1>Vigor GK50 Low Profile, tastiera gaming MSI con switch Kailh</h1>
      <address><time datetime="2019-11-05T13:45:00+00:00">05 Nov 2019, 13:45</time> by <a rel="author">Vittorio Rienzo</a></address>
      <p><b>MSI</b> ha presentato una nuova tastiera gaming, la <b>Vigor GK50 Low Profile</b>. Si tratta di una tastiera <b>meccanica</b> con <b>layout completo a 104 tasti</b> (quindi inclusiva di tastierino numerico), la cui particolarità sono gli switch.</p>
      <p>È infatti la prima tastiera di MSI a montare <b>switch meccanici low profile</b>, decisamente più sottili rispetto agli switch ai quali ormai i produttori ci hanno abituati sulle tastiere meccaniche, ma che non rinunciano al feeling tradizionale dei prodotti di questo tipo.</p>
      <figure>
        <img src="https://www.tomshw.it/images/images/2019/11/generica-60746.768x432.jpg"/>
      </figure>
      <p>Gli switch in questione sono i <b>Kailh</b> low profile, e non i classici <b>Cherry</b>, che presentano alcune differenze per quanto riguarda corsa e peso di attivazione, ma rimangono garantite le <b>50 milioni di pressioni</b> così come per i diretti concorrenti. Viene mantenuta anche l’illuminazione <b>RGB per key </b>(personalizzabile per ogni singolo tasto) grazie ad un LED RGB posto nella parte superiore dell’interruttore.</p>
      <p>A tal proposito infatti, la tastiera sarà compatibile con il software <b>MSI Dragon Center</b>, che permetterà oltre alla personalizzazione dell’illuminazione, la sincronizzazione con gli altri accessori o componenti hardware marcati MSI.</p>
      <figure>
        <img src="https://www.tomshw.it/images/images/2019/11/generica-60745.768x432.jpg"/>
      </figure>
      <p>Le altre caratteristiche invece sono quelle tipiche a cui ormai MSI ci ha abituato, con un connettore <b>USB 2.0 placcato oro</b> ed <b>N-key rollover</b> con antighosting su tutti i tasti. Mancano purtroppo all’appello tasti macro e multimediali dedicati, quest’ultimi sostituiti con la combo del tasto <b>FN+tasti funzione</b>.</p>
      <p>Attualmente MSI non ha ancora fornito la disponibilità della tastiera, che avrà un prezzo di listino di <b>99,90 euro</b> e sarà distribuita con <b>layout italiano</b>.</p>
    </article>
  </body>
</html>