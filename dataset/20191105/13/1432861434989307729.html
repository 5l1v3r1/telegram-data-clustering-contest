<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/grizman---noviqt-koutinxo-1402880.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T13:15:00+00:00"/>
    <meta property="og:title" content="Гризман - новият Коутиньо?"/>
    <meta property="og:description" content="Многожеланата лятна придобивка на Барселона Антоан Гризман определено не се представя според очакванията Французинът не демонстрира качествата, с които впечатляваше футболния свят с екипа на Атлетико (Мадрид)"/>
  </head>
  <body>
    <article>
      <h1>Гризман - новият Коутиньо?</h1>
      <address><time datetime="2019-11-05T13:15:00+00:00">05 Nov 2019, 13:15</time> by <a rel="author">Sportlive.bg</a></address>
      <p>Многожеланата лятна придобивка на <a href="https://www.sportlive.bg/tags/2223"><b>Барселона </b></a>Антоан Гризман определено не се представя според очакванията. Французинът не демонстрира качествата, с които впечатляваше футболния свят с екипа на Атлетико (Мадрид). Това доведе до някои сравнения с "разочарованието" Филипе Коутиньо, който не успя да се наложи на "Камп Ноу", но за сметка на това намери формата си сега, докато е под наем в Байерн Мюнхен.</p>
      <p>Гризман донякъде бе привлечен като заместник на Коу. Световният шампион от Мондиал 2018 има 4 гола и 3 асистенции до този момент за каталунците след 1047 минути игра. Във втория сезон за бразилеца, пък (той се присъедини в средата на сезона, затова се гледа първият му пълен сезон), той бе записал абсолютно същите показатели, но за 1080 минути.</p>
      <p>28-годишният бивш играч на Атлетико е хвален за добрата си работа в защита, но се оказва, че е възвръщал притежанието на топката за своя отбор само 2 пъти повече от Коутиньо за същия период миналия сезон - 34 срещу 32. 27-годишният футболист обаче има 21 точни удара на фона на 17-те за Гризман.</p>
      <p>Началото определено не е мечтано, но има цели 27 мача от Ла Лига до края на сезона, в които французинът може да промени първоначалното впечатление, за да не се превърне в новия Коутиньо за Барселона.<b> Междувременно, бъдещият шампион на Испания ще се нуждае от най-малко точки за последните 13 години. Вижте подробности - <a href="https://www.sportlive.bg/worldfootball/spain/Bydeshtiqt-shampion-na-Ispaniq-shte-se-nuzhdae-ot-naj-malko-tochki-za-poslednite-13-godini-1391690.html">в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Kuman-Imam-klauza-v-dogovora-da-poema-Barselona-no-ne-ot-sega-1391470.html"/>
        <a href="https://www.sportlive.bg/worldfootball/spain/Suares-s-oshte-edna-travma-aut-e-za-blizo-mesec-1391369.html"/>
        <a href="https://www.sportlive.bg/worldfootball/spain/Levante-matira-Barselona-s-geroichen-obrat-sprq-seriqta-im-v-La-Liga-1391141.html"/>
        <a href="https://www.sportlive.bg/worldfootball/italy/Inter-i-Milan-vlizat-v-spor-za-half-na-Barselona--1391093.html"/>
        <a href="https://www.sportlive.bg/worldfootball/championsleague/Kyde-da-gledame-sblysyka-Barselona---Slaviq-(Praga)-v-Shampionska-liga-1402162.html"/>
      </related>
    </article>
  </body>
</html>