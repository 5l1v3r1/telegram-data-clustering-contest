<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/sluga-narodu-zbere-frakciyu-dlya-obgovorennya-zakonoproektiv-pro-referendum-328538_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T13:12:00+00:00"/>
    <meta property="og:title" content="&quot;Слуга народу&quot; збере фракцію для обговорення законопроектів про референдум"/>
    <meta property="og:description" content="Щоправда президента на зустрічі не буде.  "/>
  </head>
  <body>
    <article>
      <h1>"Слуга народу" збере фракцію для обговорення законопроектів про референдум</h1>
      <h2>Щоправда президента на зустрічі не буде.  </h2>
      <address>
        <time datetime="2019-11-05T13:12:00+00:00">05 Nov 2019, 13:12</time>
      </address>
      <p>Фракція президентської партії "Слуга народу" у вівторок збереться на засідання для обговорення законодавчих ініціатив про порядок проведення референдумів в Україні, повідомив народний депутат від фракції "Слуга народу", член комітету з питань організації державної влади Віталій Безгін. У той же час він спростував інформацію про те, що президент України Володимир Зеленський збирає термінову нараду щодо підготовки закону про народовладдя.</p>
      <p>Безгін підтвердив час і місце зборів (на 16:00 у Верховній Раді), проте підкреслив, що ніяку термінову нараду, скликану президентом, мова не йде.</p>
      <p>"Справді, напрацювання в цьому напрямку відбуваються, але це ніяка не термінова нарада, яку збирає президент. Дійсно, буде робоча зустріч з експертним середовищем, з представниками депутатського корпусу, з представниками відповідальних міністерств. Це буде не перша зустріч щодо роботи в цьому напрямку, і звичайно, так, вона буде стосуватися теми народовладдя. Тобто, ми припускаємо, що це буде проект з чотирьох-п'яти законопроектів", - заявив депутат.</p>
      <p>Безгін уточнив, що на зустрічі буде присутній перший заступник голови Верховної Ради Руслан Стефанчук, а також члени комітетів з питань організації державної влади та цифровий трансформації, представники уряду, експерти та громадські активісти.</p>
      <p>Раніше перший заступник голови фракції "Слуга народу" Олександр Корнієнко заявляв, що фракція партії "Слуга народу" планує до кінця 2019 зареєструвати у Верховній Раді законопроект про народовладдя, який передбачає і процедуру проведення референдуму.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>