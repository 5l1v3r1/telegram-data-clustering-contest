<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/google-pariaza-pe-it-istii-romani-gigantul-american-vrea-sa-isi-deschida-un-centru-de-cercetare-la-bucuresti-si-sa-inchirieze-1-000-mp-de-birouri-18543632"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T13:02:26+00:00"/>
    <meta property="og:title" content="Google pariază pe IT-iştii români: Gigantul american vrea să îşi deschidă un centru de cercetare la Bucureşti şi să închirieze 1.000 mp de birouri"/>
    <meta property="og:description" content="Google are în plan să deschidă un centru de cercetare la Bucureşti, unde va recruta cel puţin 50 de angajaţi, potrivit datelor din piaţa imobiliară. Pentru viitorul centru de cercetare Google ia în calcul să închirieze 1.000 mp de birouri în clădirea Unirii View de lângă piaţa Unirii."/>
  </head>
  <body>
    <article>
      <h1>Google pariază pe IT-iştii români: Gigantul american vrea să îşi deschidă un centru de cercetare la Bucureşti şi să închirieze 1.000 mp de birouri</h1>
      <address><time datetime="2019-11-05T13:02:26+00:00">05 Nov 2019, 13:02</time> by <a rel="author" href="https://www.zf.ro/autor/bogdan-alecu" target="_blank">Bogdan Alecu</a></address>
      <p>Google are în plan să deschidă un centru de cercetare la Bucureşti, unde va recruta cel puţin 50 de angajaţi, potrivit datelor din piaţa imobiliară. Pentru viitorul centru de cercetare Google ia în calcul să închirieze 1.000 mp de birouri în clădirea Unirii View de lângă piaţa Unirii.</p>
      <p>În prezent în România firma Google Bucharest SRL, subsidiara locală a gigantului american cu acelaşi nume, a raporat pentru anul trecut o cifră de afaceri netă de 20,6 milioane lei (circa 4,4 milioane euro), în creştere cu 9% faţă de 2017, potrivit datelor de la Ministerul de Finanţe. În biroul din Bucureşti Google a avut anul trecut 15 angajaţi.</p>
      <p>În urmă cu câţiva ani, fostul country manager al Google Bucharest a explicat faptul că afacerile raportate de subsidiara locală la Ministerul de Finanţe nu includ şi veniturile din publicitatea online, fiindcă reprezentanţa locală este doar o entitate care oferă consultanţă companiilor din România. Operaţional, totul este centralizat în Irlanda. Şi nu numai pentru Google, ci şi pentru alţi giganţi IT precum Facebook, Microsoft, Oracle sau IBM. Tot ce este business Google în România este realizat din Irlanda, aşa cum este şi pentru Marea Britanie, Franţa, Israel sau Africa de Sud.</p>
    </article>
  </body>
</html>