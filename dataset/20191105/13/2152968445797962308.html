<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/crime/2019/11/05/plevenskata-policiia-izdirva-61-godishniia-cvetan-hristov.428610"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T13:18:00+00:00"/>
    <meta property="og:title" content="Плевенската полиция издирва 61-годишния Цветан Христов"/>
    <meta property="og:description" content="Мъжът си тръгнал от тържество на 25 октомври и не се е прибрал | Dnes.bg"/>
  </head>
  <body>
    <article>
      <h1>Плевенската полиция издирва 61-годишния Цветан Христов</h1>
      <h2>Мъжът си тръгнал от тържество на 25 октомври и не се е прибрал</h2>
      <address><time datetime="2019-11-05T13:18:00+00:00">05 Nov 2019, 13:18</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Плевенската полиция издирва Цветан Христов Христов от града, съобщиха от Областната дирекция на МВР.<br/> <br/>61-годишният Христов е в неизвестност от 02:50 часа на 25 октомври тази година, когато не се е прибрал в дома си в Плевен, местността “Табакова чешма".</p>
      <p>По информация на близките му предишния ден, около 19:30 часа, Цветан Христов тръгнал с личния си автомобил "Сузуки" на тържество в частен дом в с. Радишево.</p>
      <p>Там стоял до 02:50 часа на 25 октомври, след което си тръгнал с колата. </p>
      <p>Мъжът е на видима възраст 60 – 65 години; ръст – среден; телосложение – нормално; лице – овално, бяло, коса –  бръсната; вежди – тънки; устни – дебели /месести/; нос – правилен; очи – сини. Облечен е бил с карирана риза с дълъг ръкав /синьо-бяла/, тъмен панталон и тъмни обувки.</p>
      <p>От проведените към настоящия момент издирвателни мероприятия Цветан Христов не е установен.</p>
      <p>Умоляват се гражданите, които имат информация за местонахождението на издирваното лице, да се обадят на телефон 112 или в най-близкото поделение на МВР, като анонимността им е гарантирана.        </p>
    </article>
  </body>
</html>