<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638326/%D8%B1%D8%B4%D8%AF-656-%D9%88%D8%A7%D8%AD%D8%AF%DB%8C-%D8%B4%D8%A7%D8%AE%D8%B5-%DA%A9%D9%84-%D8%A8%D9%88%D8%B1%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T13:39:00+00:00"/>
    <meta property="og:title" content="رشد 656 واحدی شاخص کل بورس"/>
    <meta property="og:description" content="شاخص کل بورس اوراق بهادار تهران در پایان معاملات امروز سه‌شنبه با 656 واحد رشد همراه شد."/>
  </head>
  <body>
    <article>
      <h1>
        <a href="https://www.bultannews.com/fa/news/638326/%D8%B1%D8%B4%D8%AF-656-%D9%88%D8%A7%D8%AD%D8%AF%DB%8C-%D8%B4%D8%A7%D8%AE%D8%B5-%DA%A9%D9%84-%D8%A8%D9%88%D8%B1%D8%B3">رشد 656 واحدی شاخص کل بورس</a>
      </h1>
      <h2>شاخص کل بورس اوراق بهادار تهران در پایان معاملات امروز سه‌شنبه با 656 واحد رشد همراه شد.</h2>
      <address><time datetime="2019-11-05T13:39:00+00:00">05 Nov 2019, 13:39</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،‌‌ شاخص کل<b> بورس اوراق بهادار تهران</b> در پایان معاملات امروز سه‌شنبه 14 آبان 98 با 656 واحد رشد به رقم 305 هزار و 333 واحد رسید.   شاخص کل با معیار هموزن 372 واحد تقویت شده و به رقم 85 هزار و 688 واحد رسید.   ارزش روز بازار در بورس اوراق بهادار تهران امروز به بیش از یک میلیون و 113 هزار میلیارد تومان رسید.   معامله‌گران بورس بیش از 2.9 میلیارد سهام و حق تقدم و اوراق مالی در قالب 353 هزار نوبت معامله و به ارزش 1235 میلیارد تومان دادوستد کردند.   شاخص قیمت با معیار وزنی ـ ارزشی امروز 175 واحد رشد کرده و به رقم 81 هزار و 801 واحد رسید.   شاخص قیمت با معیار هموزن 249 واحد رشد کرده و به رقم 57 هزار و 296 واحد رسید.   شاخص آزاد شناور 875 واحد تقویت شده و به رقم 349 هزار و 493 واحد رسید.   شاخص بازار اول بورس با رشد 338 واحد به رقم 221 هزار و 460 واحد رسید.   شاخص بازار دوم بورس با افزایش 1959 واحد به رقم 622 هزار و 969 واحد رسید.   امروز نمادهای بانک ملت، پتروشیمی پارس، ایران‌خودرو، پتروشیمی خلیج فارس، صنایع شیمیایی ایران و پتروشیمی نوری بیشترین اثر تقویتی در شاخص کل بورس را داشتند و نماد بانک پارسیان بیشترین اثر کاهشی در شاخص بورس را داشته است.   نمادهای پربیننده در بورس امروز شامل بانک تجارت با قیمت هر سهم 454 ریال، بانک ملت 5407 ریال، بانک اقتصاد نوین 2898 ریال و شرکت‌های مس شهید باهنر، سایپا، صنایع شیمیایی ایران و ایران‌ترانسفو از نمادهای پربیننده بودند.   امروز در پایان معاملات در فرابورس ایران شاخص کل بدون تغییر در رقم 3884 واحد باقی ماند. ارزش روز بازار اول و دوم فرابورس به بیش از 222 هزار میلیارد تومان رسید.   امروز معامله‌گران بورس بیش از 812 میلیون سهام حق تقدم و اوراق مالی به ارزش 699 میلیارد تومان و در قالب 205 هزار معامله دادوستد کردند.   امروز نمادهای توسعه مولد نیروگاهی جهرم، قاسم ایران و بیمه کوثر، بیشترین اثر افزایشی در شاخص فرابورس را داشتند و نمادهای تولید نیروی برق دماوند، ذوب‌آهن اصفهان، پتروشیمی مارون و مادیران بیشترین اثر کاهشی در شاخص فرابورس را داشتند.   نمادهای پربیننده در فرابورس امروز شامل ذوب‌آهن اصفهان، صنایع کاغذ پارس، سرمایه‌گذاری میراث فرهنگی، توسعه مولد نیروگاهی جهرم، جنرال مکانیک، ریل پرداز سیر، پتروشیمی زاگرس از نمادهای پربیننده فرابورس بودند.   امروز با پیام ناظر بازار، برخی از نمادهای بورس مشمول توقف، برخی بازگشایی شده، برخی مشمول حراج و تعدادی نیز مشمول وقفه معاملاتی شدند.   امروز توقف نماد حفاری شمال به علت افشای اطلاعات بااهمیت گروه الف روی داد. همچنین اطلاعیه در مورد عدم تایید بخشی از معاملات نماد سرمایه‌گذاری نیرو منتشر شد.   در پیام دیگری از ناظر بازار، توقف نماد سرمایه‌گذاری البرز به علت افشای اطلاعات با اهمیت گروه ب روی داد.   وقفه معاملاتی نماد فنرسازی خاور، به علت بیش از 20 درصدی قیمت روی داد. بازگشایی نماد لوله و ماشین‌سازی ایران، حراج مجدد نمادهای معاملاتی سیمان فارس و نساجی بروجرد روی داد.   همچنین وقفه معاملاتی نماد شرکت پارس خزر و شرکت لعابیران به علت تغییرات بیش از 20 درصدی قیمت روی داد.   همچنین بازگشایی نماد معاملاتی قند ثابت خراسان، شرکت‌ باما و بیمه ملت، روی داد. حراج مجدد نماد معاملاتی حق تقدم سیمان فارس نو، شرکت پارس‌ سوئیچ، فنرسازی زر و شرکت تامین سرمایه امید روی داد.   وقفه معاملاتی نماد شرکت آبسال و شرکت تولیدی مهرام و شرکت صنایع شیمیایی سینا و نیز شرکت کنترل خوردگی تکین‌کو روی داد.   نمادهای معاملاتی سیمان فارس، نساجی بروجرد مشمول دستورالعمل رفع گره معاملاتی شدند.   توقف نماد بیمه ملت به علت افشای اطلاعات بااهمیت گروه ب روی داد.</p>
    </article>
  </body>
</html>