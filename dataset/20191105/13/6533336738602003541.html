<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/ogni-buco-39-newco-fs-atlantia-tengono-ali-due-218190.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-05T13:20:00+00:00"/>
    <meta property="og:title" content="Per ogni buco c'"/>
    <meta property="og:description" content="PER OGNI BUCO C'È UNA NEWCO - FS E ATLANTIA TENGONO LE ALI IN DUE STAFFE PER IL SALVATAGGIO ALITALIA, SPERANDO CHE DELTA E LUFTHANSA SI SCANNINO PER DIVENTARE PARTNER INDUSTRIALE DELLA NOSTRA COMPAGNIA DI BANDIERA. SOLO CHE MANCA ANCORA L'OK DEFINITIVO ALL'ENNESIMO PRESTITO PONTE CHE PERMETTE ALLA COMPAGNAI DI VOLARE DURANTE LE TRATTATIVE"/>
  </head>
  <body>
    <article>
      <h1>Per ogni buco c'</h1>
      <address>
        <time datetime="2019-11-05T13:20:00+00:00">05 Nov 2019, 13:20</time>
      </address>
      <p>
        <b>PER OGNI BUCO C'È UNA NEWCO - FS E ATLANTIA TENGONO LE ALI IN DUE STAFFE PER IL SALVATAGGIO ALITALIA, SPERANDO CHE DELTA E LUFTHANSA SI SCANNINO PER DIVENTARE PARTNER INDUSTRIALE DELLA NOSTRA COMPAGNIA DI BANDIERA. SOLO CHE MANCA ANCORA L'OK DEFINITIVO ALL'ENNESIMO PRESTITO PONTE CHE PERMETTE ALLA COMPAGNAI DI VOLARE DURANTE LE TRATTATIVE</b>
      </p>
      <hr/>
      <p>
        <b>Rosario Dimito per “il <a href="http://www.ilmessaggero.it/">Messaggero</a>”</b>
      </p>
      <figure>
        <a href="https://www.dagospia.com/mediagallery/Dago_fotogallery-254615/1045685.htm">
          <img src="https://cdn-static.dagospia.com/img/foto/07-2018/delta-airlines-1045685.jpg"/>
        </a>
        <figcaption>DELTA AIRLINES</figcaption>
      </figure>
      <p>Fs e Atlantia vanno avanti in parallelo nella scelta del partner industriale con Delta e Lufthansa. Ieri ci sarebbe stata una call fra i due potenziali soci italiani e la compagnia tedesca per fissare un cronoprogramma di incontri nei quali discutere il piano industriale. La settimana scorsa, invece, Ferrovie e il gruppo autostradale avrebbero scritto a Delta sollecitando la ripresa del negoziato, ora in stand by, per valutare i punti ancora aperti.</p>
      <figure>
        <a href="https://www.dagospia.com/mediagallery/Dago_fotogallery-254615/594758.htm">
          <img src="https://cdn-static.dagospia.com/img/foto/09-2014/angela-merkel-con-aereo-lufthansa-in-mano-594758.jpg"/>
        </a>
        <figcaption>angela merkel con aereo lufthansa in mano</figcaption>
      </figure>
      <p>La missiva trasmessa via mail a metà della scorsa settimana, non avrebbe avuto ancora riscontro. Intanto domani, in occasione del dibattito parlamentare sul nuovo prestito-ponte da 400 milioni deciso dal governo per consentire ad Alitalia, a corto di cassa, di poter volare dal signing, cioè la firma dell'accordo sulla costituzione del consorzio al closing (contratto definitivo), è prevista una nuova audizione parlamentare dei commissari, dopo quella del 26 marzo, durante la quale Daniele Discepolo lanciò un ultimatum sui tempi di chiusura (3-4 settimane), che la politica però ha allungato fino al 21 novembre. Qualche giorno dopo l'audizione parlamentare, i commissari dovrebbero incontrare Fs e Atlantia, in linea con le condizioni da loro poste a fronte dell'ultimo rinvio.</p>
      <p>PIÙ NORD AMERICA E GERMANIA</p>
      <figure>
        <a href="https://www.dagospia.com/mediagallery/Dago_fotogallery-254615/1090745.htm">
          <img src="https://cdn-static.dagospia.com/img/foto/12-2018/daniele-discepolo-1090745.jpg"/>
        </a>
        <figcaption>DANIELE DISCEPOLO</figcaption>
      </figure>
      <p>L'obiettivo di Fs e Atlantia sarebbe di negoziare con Francoforte e Atlanta quasi in contemporanea per spuntare il piano più vantaggioso. Con Lufthansa ieri si sarebbe convenuto un'accelerazione degli incontri: giovedì e venerdì prossimi a Francoforte anche se gli italiani vorrebbero convincere i manager tedeschi a venire in Italia già domani.</p>
      <p>L'occasione sarà di approfondire la bozza di piano predisposta da Atlantia e discussa giovedì scorso a Francoforte fra i manager di Fs, gruppo dei Benetton, i rispettivi consulenti. La bozza prevede una Newco con 95 aerei, rispetto ai 118 attuali (e ai 102 del piano Delta), 3 mila esuberi circa, un network con più Nord America e Germania, meno Asia. Sarebbero ipotizzate più frequenze con New York e Miami, Francoforte e Monaco, eliminazione della rotta verso San Francisco, Nuova Delhi, Seul, valorizzazione ulteriore degli hub di Fiumicino e Linate.</p>
      <figure>
        <a href="https://www.dagospia.com/mediagallery/Dago_fotogallery-254615/906013.htm">
          <img src="https://cdn-static.dagospia.com/img/foto/06-2017/delta-airlines1-906013.jpg"/>
        </a>
        <figcaption>DELTA AIRLINES1</figcaption>
      </figure>
      <p>E' evidente che se da parte di Lufthansa ci sarà disponibilità a confrontarsi sulla bozza di Atlantia pur con alcune correzioni, il negoziato potrà avanzare. Se al contrario, i tedeschi dovessero cassarlo per proporne un altro alternativo, allora l'ipotesi Delta - sempre che il vettore Usa non abbia tagliato la corda - potrebbe riprendere quota. Ripartendo dai cambiamenti alle rotte verso il Nord America, la partecipazione di Newco a Blue Sky, l'incremento della quota nella Newco, governance anche rispetto ad eventuali futuri aumenti di capitale.</p>
      <figure>
        <a href="https://www.dagospia.com/mediagallery/Dago_fotogallery-254615/906014.htm">
          <img src="https://cdn-static.dagospia.com/img/foto/06-2017/delta-airlines-906014.jpg"/>
        </a>
        <figcaption>DELTA AIRLINES</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254615/1208754.htm">
          <img src="https://cdn-static.dagospia.com/img/foto/09-2019/gianfranco-battisti-ferrovie-dello-stato-1-1208754.jpg"/>
        </a>
        <figcaption>gianfranco battisti ferrovie dello stato 1</figcaption>
      </figure>
    </article>
  </body>
</html>