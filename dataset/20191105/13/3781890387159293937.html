<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740155"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T13:42:00+00:00"/>
    <meta property="og:title" content="ชไวนีเชื่อมูรินโญพร้อมรับงานคุมเสือใต้"/>
    <meta property="og:description" content="'ชไวน์สไตเกอร์' เชื่อ 'มูรินโญ' พร้อมรับงานคุมทัพ 'เสือใต้' แทน 'โควัช'"/>
  </head>
  <body>
    <article>
      <h1>ชไวนีเชื่อมูรินโญพร้อมรับงานคุมเสือใต้</h1>
      <address>
        <time datetime="2019-11-05T13:42:00+00:00">05 Nov 2019, 13:42</time>
      </address>
      <p>
        <b>"ชไวน์สไตเกอร์" เชื่อ "มูรินโญ" พร้อมรับงานคุมทัพ "เสือใต้" แทน "โควัช"</b>
      </p>
      <p>บาสเตียน ชไวน์สไตเกอร์ ตำนานแข้งทีมชาติเยอรมนีและ บาเยิร์น มิวนิค เชื่อว่า โชเซ มูรินโญ กุนซือมากฝีมือชาวโปรตุกีส พร้อมจะรับงานคุมทัพ "เสือใต้" แทน นิโก โควัช ที่เพิ่งถูกไล่ออกไปอย่างแน่นอน เนื่องจากเคยสอบถามเรื่องของ บาเยิร์น กับเขาบ่อย ๆ สมัยทำงานร่วมกันตอนอยู่ "ผีแดง" แมนฯ ยูไนเต็ด<br/><br/>"ชไวนี" เคยค้าแข้งกับ บาเยิร์น ถึง 13 ปี ก่อนย้ายมาเล่นที่โอลด์ แทรฟฟอร์ด ถึงแม้ในยุค มูรินโญ เขาจะได้ลงสนามแค่ 4 นัด ก่อนย้ายไปอเมริกา แต่ทั้งคู่ก็มีความสัมพันธ์ที่ดีต่อกัน และเคยคุยกันถึงเรื่อง บาเยิร์น มิวนิค อยู่เป็นประจำ<br/><br/>"ผมนึกภาพ มูรินโญ คุมทีมในเยอรมนีออก ผมจำได้ว่าเขามักจะถามผมถึงเรื่องเกี่ยวกับ บาเยิร์น และ บุนเดสลีกา ระหว่างไปเตะเกมเยือนเสมอ เวลาที่ทีวีฉายภาพการแข่งขันบุนเดสลีกา เขารู้จักผู้เล่นทุกคน แม้แต่ทีมเล็ก ๆ เขาเคยเรียนภาษาเยอรมันด้วย เขาไม่เคยทำงานที่บุนเดสลีกา ดังนั้น ผมสามารถจินตนาการได้ว่า เขามีความสนใจในการทำงานที่เยอรมนีแน่".</p>
    </article>
  </body>
</html>