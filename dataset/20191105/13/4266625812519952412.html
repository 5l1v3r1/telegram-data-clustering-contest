<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/narodovladdya_vid_zelenskogo__tse_koly_prezydent_ignoruie_petytsii_mityngy_i_1683987"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T13:20:00+00:00"/>
    <meta property="og:title" content="Народовладдя від Зеленського - це коли президент ігнорує петиції, мітинги і референдуми"/>
    <meta property="og:description" content="Давним-давно (ну, навесні, цього року), ще в епоху прогресивних відеороликів, Володимир Зеленський голосно обіцяв, що буде прислухатися до українського народу. &quot;Народ висловлює свої думки, а я звертаю на це увагу&quot;, - це слова президента в травні. Тоді &quot;слуги народу&quot; зробили шикарний ролик, в якому пообіцяли не багато, не мало – народовладдя в Україні!"/>
  </head>
  <body>
    <article>
      <h1>Народовладдя від Зеленського - це коли президент ігнорує петиції, мітинги і референдуми</h1>
      <address><time datetime="2019-11-05T13:20:00+00:00">05 Nov 2019, 13:20</time> by <a rel="author" href="https://zik.ua/author/112ua" target="_blank">112.UA</a></address>
      <p>
        <b>Давним-давно (ну, навесні, цього року), ще в епоху прогресивних відеороликів, Володимир Зеленський голосно обіцяв, що буде прислухатися до українського народу. "Народ висловлює свої думки, а я звертаю на це увагу", - це слова президента в травні. Тоді "слуги народу" зробили шикарний ролик, в якому пообіцяли не багато, не мало – народовладдя в Україні!</b>
      </p>
      <p>Про це <a href="https://ua.112.ua/statji/narodovladdia-vid-zelenskoho-tse-koly-prezydent-ihnoruie-petytsii-mitynhy-i-referendumy-513703.html">пише</a> 112.ua.</p>
      <p>"Наведемо порядок у країні - зробимо народовладдя. Готові вплинути на стан політичного життя в країні? Нехай народ на вулицях висловить свою думку. Є проблема в Україні, яка вас турбує - напишіть її в коментарях. Найактуальніші розберемо у відео-петиції і на них відреагує Володимир Зеленський особисто", - говорилося в повідомленні.</p>
      <p>І як вам народовладдя по-зеленськи? Зверталися до президента? Він реагував?</p>
      <p>Судячи з усього, не склалося у Зеленського з народовладдям. Петиції не працюють. Два рази (!) люди збирали більше 25 тисяч підписів за відставку Андрія Богдана з посади голови Офісу президента, і два рази Зеленський ігнорував ці петиції. Якось Зеленський відповів на запитання журналіста і заявив, що думка "Фейсбуку" – це ще не думка всього народу. А як з петиціями? 33 тисячі українців у законний спосіб зажадали відставки призначеного шляхом договорняка з олігархом стрьомного типа на одну з найважливіших посад у державі. Лобіста Ігоря Коломойського, який після зміни влади вже поклав свою руку на найбільш прибуткові державні активи і наживається на держмайні. А що ж Зеленський? Сором'язливо мовчить? Може і 33 тисячі мало для того, щоб це вважати думкою народу?</p>
      <figure>
        <img src="https://zik.ua/gallery/photo/1/other/1_1927805325.jpg"/>
        <figcaption> </figcaption>
      </figure>
      <p>Ну так, на вулиці Києва не так давно виходило навіть більше людей – вимагати прозорої політики по відношенню до конфлікту на Донбасі. І знову Зеленський відмовчувався.</p>
      <p>Вчора до нього на Банкову прийшли тисячі, щоб нагадати, що справу Каті Гандзюк нова влада успішно продовжує "зливати". І знову Зеленський, який весь такий народний був перед виборами, відсидівся в Офісі, написавши коротенький постик у "Фейсбуці", замість того, щоб вийти до людей, послухати їх, і поговорити, дивлячись в очі.</p>
      <p>Так де ж народовладдя, якщо не працюють петиції, немає реакції на мітинги, немає закону про референдуми, і влада навіть не намагається запитати у народу його думку з таких важливих питань як доля Донбасу і ринок землі? Здається, Зеленський дуже швидко перетворився на типового українського князька, якому море по коліно й гори по плечу, а прохання холопів біля воріт – як дзижчання настирливої мошкари.</p>
      <p>Ми це зробили разом.</p>
      <p>
        <b>Ігор Вальский</b>
      </p>
      <related>
        <h4>читайте також</h4>
        <a href="https://zik.ua/news/2019/11/04/zakon_pro_nezakonne_zbagachennya_znovu_mozhe_buty_skasovanyy_1683233"/>
        <a href="https://zik.ua/news/2019/11/01/nove_rozsliduvannya_tragedii_v_odesi_tkachenko_robyt_vse_shchob_nihto_ne_1681573"/>
        <a href="https://zik.ua/news/2019/10/31/mizhnarodnyy_biznes_gotovyy_investuvaty_u_dnr_pidsumky_investforumiv_u_1680753"/>
        <a href="https://zik.ua/news/2019/10/31/yak_slugy_narodu_vykonuyut_obitsyanky_chomu_iryna_vereshchuk_ne_golosuvala_za_1680923"/>
      </related>
    </article>
  </body>
</html>