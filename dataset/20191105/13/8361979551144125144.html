<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/prokuror-cherniveckoji-oblasti-podav-u-vidstavku-novini-ukrajini-50051724.html"/>
    <meta property="og:site_name" content="НВ"/>
    <meta property="article:published_time" content="2019-11-05T13:46:00+00:00"/>
    <meta property="og:title" content="Прокурор Чернівецької області звільнився після критики Гончарука"/>
    <meta property="og:description" content="Прокурор Чернівецької області Олег Соболь подав у відставку після критики з боку прем'єр-міністра України."/>
  </head>
  <body>
    <article>
      <h1>Прокурор Чернівецької області звільнився після критики Гончарука</h1>
      <h2>Прокурор Чернівецької області Олег Соболь подав у відставку після критики з боку прем'єр-міністра України.</h2>
      <address>
        <time datetime="2019-11-05T13:46:00+00:00">05 Nov 2019, 13:46</time>
      </address>
      <p>Про це <a href="https://acc.cv.ua/news/chernivtsi/golovniy-prokuror-bukovini-oleg-sobol-zvilnivsya-z-posadi-51283">АСС </a>розповіли у прес-службі прокуратури Чернівецької області.</p>
      <p>Соболь звільнився ще в п’ятницю, 1 листопада. Наразі обов’язки прокурора області виконує перший заступник прокурора Ігор Мустеца.</p>
      <p>«Олег Соболь написав заяву за власним бажанням щодо його звільнення з посади прокурора Чернівецької області та органів прокуратури України», — повідомили у прокуратурі.</p>
      <p>Нагадаємо, 24 жовтня прем'єр-міністр Олексій Гончарук під час візиту в Чернівці сказав, що рекомендуватиме генпрокурору Руслану Рябошапці <a href="https://nv.ua/ukr/ukraine/politics/goncharuk-poradit-ryaboshapci-zvilniti-prokurora-novini-ukrajini-50049735.html">звільнити прокурора Чернівецької області Олега Соболя.</a></p>
      <p>За його словам, за два роки роботи на цій посаді він не показав «жодних реальних результатів боротьби із контрабандою».</p>
      <p>Олег Соболь <a href="https://nv.ua/ukr/ukraine/events/lutsenko-predstaviv-novogo-prokurora-chernivetskoji-oblasti-1002543.html">був призначений прокурором Чернівецької області</a> у квітні 2017 року. До цього він очолював прокуратуру Рівненської області.</p>
    </article>
  </body>
</html>