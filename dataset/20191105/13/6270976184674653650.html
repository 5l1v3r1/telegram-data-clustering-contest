<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/rosiya-nazyvaye-zustrich-normandskoyi-chetvirky-do-kintsya-2019-peredchasnoyu/"/>
    <meta property="og:site_name" content="Рубрика"/>
    <meta property="article:published_time" content="2019-11-05T13:09:22+00:00"/>
    <meta property="og:title" content="Росія називає зустріч нормандської четвірки до кінця 2019 &quot;передчасною&quot;"/>
    <meta property="og:description" content="У Кремлі вважають, що говорити про зустрічі у “нормандському форматі” на рівні глав держав до кінця 2019 року передчасно. Про це сказав прессекретар президента РФ Дмитро Пєсков, повідомляє російське видання ТАСС. “Позиція Росії по нормандському формату незмінна і послідовна. Росія і президент Володимир Путін виступають за продовження роботи в нормандському форматі. Хочемо якомога швидше провести […]"/>
  </head>
  <body>
    <article>
      <h1>Росія називає зустріч нормандської четвірки до кінця 2019 "передчасною"</h1>
      <address><time datetime="2019-11-05T13:09:22+00:00">05 Nov 2019, 13:09</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/01/95396481_kreml-620x420.jpg"/>
      </figure>
      <p>
        <b>
          <b>У Кремлі вважають, що говорити про зустрічі у “нормандському форматі” на рівні глав держав до кінця 2019 року передчасно.</b>
        </b>
      </p>
      <p>Про це сказав прессекретар президента РФ Дмитро Пєсков, повідомляє російське видання ТАСС.</p>
      <p>“Позиція Росії по нормандському формату незмінна і послідовна. Росія і президент Володимир Путін виступають за продовження роботи в нормандському форматі. Хочемо якомога швидше провести саміт, але разом з тим вважаємо, що цей саміт повинен бути добре підготовлений для забезпечення відповідної результативності”.</p>
      <p>На питання про те, чи можливе проведення саміту до кінця року, Пєсков заявив: “Поки передчасно говорити, поки як і раніше дуже багато питань залишається на порядку денному”.</p>
      <p>Спікер Путіна відмовився говорити про зміст документа, який може бути прийнятий за підсумками майбутньої зустрічі.</p>
      <p>Для зустрічі у нормандському форматі Росія висунула певні умови – підписати “формулу Штайнмаєра”, розведення у Золотому та Петрівському. Українська сторона виконала майже всі умови. Розведення у Петрівському планується згодом у листопаді, за умови 7-ми денного режиму тиші.</p>
      <p>
        <a href="https://rubryka.com/2019/11/03/kreml-nazvav-golovnu-umovu-provedennya-normandskoyi-zustrichi/">Раніше Пєсков казав, що процес підготовки саміту “нормандської четвірки” ускладнився новими підходами і запитами “однієї зі сторін”.</a>
      </p>
      <p>Таким чином Росія блокує зустріч лідерів країн “нормандської четвірки”.</p>
      <p> </p>
    </article>
  </body>
</html>