<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/prevozil-znak-stop-zapeljal-pred-tovornjak-in-umrl-246203"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T13:08:00+00:00"/>
    <meta property="og:title" content="Prevozil znak stop, zapeljal pred tovornjak in umrl"/>
    <meta property="og:description" content="ŠENTJUR – Okoli 12.30 se je v Šentjurju zgodila prometna nesreča, v kateri sta bila udeležena voznik osebnega in voznik tovornega vozila. Po prvih podatkih voznik osebnega vozila, ki je vozil ..."/>
  </head>
  <body>
    <article>
      <h1>Prevozil znak stop, zapeljal pred tovornjak in umrl</h1>
      <h2>Letos je na območju PU Celje že 22 ljudi umrlo v prometnih nesrečah, lani v enakem obdobju 11.</h2>
      <address><time datetime="2019-11-05T13:08:00+00:00">05 Nov 2019, 13:08</time> by <a rel="author">T. V.</a></address>
      <p>ŠENTJUR – Okoli 12.30 se je v Šentjurju zgodila prometna nesreča, v kateri sta bila udeležena voznik osebnega in voznik tovornega vozila. Po prvih podatkih voznik osebnega vozila, ki je vozil iz centra Šentjurja, ni ustavil pri znaku stop in je zavil v levo na glavno cesto, tedaj pa je vanj trčil tovornjakar, ki je pravilno pripeljal iz smeri Šmarja pri Jelšah.<br/><br/>V trčenju se je 69-letni voznik osebnega vozila, doma z območja PP Šentjur, tako hudo poškodoval, da je na kraju nesreče umrl.<br/><br/>Letos je v prometnih nesrečah na območju PU Celje umrlo 22 ljudi, lani v enakem obdobju pa 11, so sporočili s PU Celje.</p>
    </article>
  </body>
</html>