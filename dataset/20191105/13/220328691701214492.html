<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/a1-predlaga-v-paket-dva-smartfona-ot-motorola-405938.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T13:46:00+00:00"/>
    <meta property="og:title" content="А1 предлага в пакет два смартфона от Motorola"/>
    <meta property="og:description" content="Новият модел Motorola One Macro и Motorola E6 Plus са на обща достъпна цена с план от А1"/>
  </head>
  <body>
    <article>
      <h1>А1 предлага в пакет два смартфона от Motorola</h1>
      <address><time datetime="2019-11-05T13:46:00+00:00">05 Nov 2019, 13:46</time> by <a rel="author">Редактори</a></address>
      <h3>Новият модел Motorola One Macro и Motorola E6 Plus са на обща достъпна цена с план от А1</h3>
      <p><a href="https://www.a1.bg/bg">А1</a> предлага в пакет два от най-новите смартфони на Motorola – One Macro и Е6 Plus. Моделите се позиционират в средния ценови клас, като комбинират отлична функционалност и достъпна цена. Клиентите на телекома могат да купят Motorola One Macro и Motorola Е6 Plus в пакет за 9,99 лева на месец или за 199,99 лева в брой с абонаментен план <a href="https://www.a1.bg/a1-one-unlimited">A1 One Unlimited 5XL</a>.</p>
      <p>
        <b>Motorola One Macro</b>
      </p>
      <p>Новият модел от серията Motorola One бе представен в началото на октомври като достъпно устройство с добри характеристики от средния ценови клас. Акцент в смартфона е специалният обектив за макрофотография, който компанията въвежда за първи път в тройната камера на гърба на устройството. Макро камерата е с 2 MP сензор и минимален фокусен диапазон от 2 см, което позволява качествено заснемане на малки обекти отблизо.</p>
      <p>Основната 13 MP камера с подобрена система за лазерен автофокус и допълнителен сензор за дълбочина увеличават възможностите на Motorola One Macro за отлични снимки с добри детайли. Селфи камерата е 8 MP и разполага с функции за снимане в HDR режим, както и за заснемане на Full HD видео.</p>
      <p>One Macro е с 6,2-инчов HD IPS LD дисплей. MediaTek Helio P70 процесорът осигурява бърза скорост на работа, а мощната батерия от 4000 mAh допълва хардуера. Смартфонът разполага с 64 GB памет за съхранение и 4 GB оперативна памет. One Macro се предлага от А1 в син цвят.</p>
      <p>
        <b>Motorola E6 Plus</b>
      </p>
      <p>Motorola E6 Plus се появи на пазара през септември, като разшири портфолиото на компанията в бюджетния сегмент. 6,1-инчовият дисплей с IPS LCD матрица и HD+ резолюция пресъздава добри цветове и контраст на изображенията за своя клас.</p>
      <p>Двойната камера комбинира основен сензор от 13 MP и сензор за дълбочина от 2 MP, позволяващ добавяне на „боке” ефект. Камерата поддържа HDR технология и възможност за снимане на панорамни изображения. Селфи камерата е с 8 MP с опция за снимане на Full HD видео с 30 кадъра в секунда.</p>
      <p>E6 Plus е с осемядрен процесор, осигуряващ добра производителност. Батерията е с капацитет от 3000 mAh. В базовата си версия моделът разполага с 32 GB памет за съхранение и 2 GB оперативна памет. Е6 Plus се предлага от А1 в сив цвят.</p>
      <p>И при двата модела има възможност за поставяне на допълнителна карта памет до 512GB. One Macro и E6 Plus работят с версията на Andorid – 9.0 Pie.</p>
    </article>
  </body>
</html>