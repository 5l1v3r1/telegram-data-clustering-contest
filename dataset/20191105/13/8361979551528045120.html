<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-meksici-rozstrilyali-sim-yu-mormoniv-video-50051719.html"/>
    <meta property="og:site_name" content="НВ"/>
    <meta property="article:published_time" content="2019-11-05T13:28:00+00:00"/>
    <meta property="og:title" content="У Мексиці розстріляли сім'ю мормонів: загинули дев’ятеро осіб, включно з шістьма дітьми"/>
    <meta property="og:description" content="У Мексиці невідомі напали на сім'ю мормонів, в результаті дев’ять членів сім'ї - всі з подвійним громадянством США та Мексики — були вбиті."/>
  </head>
  <body>
    <article>
      <h1>У Мексиці розстріляли сім'ю мормонів: загинули дев’ятеро осіб, включно з шістьма дітьми</h1>
      <h2>У Мексиці невідомі напали на сім'ю мормонів, в результаті дев’ять членів сім'ї - всі з подвійним громадянством США та Мексики — були вбиті.</h2>
      <address>
        <time datetime="2019-11-05T13:28:00+00:00">05 Nov 2019, 13:28</time>
      </address>
      <p>Про це повідомляє <a href="https://edition.cnn.com/2019/11/05/americas/mormons-attacked-us-mexico-border/index.html">CNN.</a></p>
      <p>Члени спільноти мормонів подорожували на трьох автомобілях недалеко від американо-мексиканського кордону. Сім'я їхала з міста Бавіспе в Ла-Мора.</p>
      <p>За попередніми даними, вони зазнали нападу з боку злочинного угруповання між штатами Сонора і Чіуауа.</p>
      <p>Родич загиблих розповів CNN, що невідомі обстріляли три машини, в результаті чого загинули три жінки і шестеро дітей, в тому числі двоє немовлят.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/u-meksici-znaydeno-19-zhertv-narkokartelyu-halisko-novini-svitu-50036598.html">Найкривавіший наркокартель Мексики повернувся до показових вбивств</a>
        </li>
        <li>
          <a href="https://nv.ua/ukr/world/countries/u-meksici-zahopili-sina-narkobarona-el-chapo-a-potim-vidpustili-shcho-stalosya-novini-svitu-50048638.html">Переміг наркокартель. Як у Мексиці провалилася операція із захоплення сина наркобарона Ель Чапо</a>
        </li>
      </ul>
      <p>«Жінки і діти (у віці від 10 місяців до 14 років) були вбиті, спалені заживо», - розповів Алекс Лебарон.</p>
      <p>За його словами, були дві окремі атаки на автомобілі, в яких пересувалися загиблі, з боку двох різних груп одного того ж наркокартелю. Лебарон припустив, що на подорожуючих могли напасти помилково, прийнявши їх за інших.</p>
      <p>На узбіччі дороги було знайдено вигорілий куленепробивний автомобіль.</p>
    </article>
  </body>
</html>