<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f36abf9d72904946/lionel-messi-a-mai-castigat-o-lupta-cu-cristiano-ronaldo-e-cel-mai-bine-platit-sportiv-din-lume-in-sezonul-trecut.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T13:50:00+00:00"/>
    <meta property="og:title" content="Lionel Messi a mai câştigat o luptă cu Cristiano Ronaldo: E cel mai bine plătit sportiv din lume în sezonul trecut"/>
    <meta property="og:description" content="Lionel Messi a fost cel mai bine plătit sportiv din lume în perioada iunie 2018-iunie 2019. Forbes a publicat lista celor mai bogaţi 25 de sportivi de pe mapamond, iar la venituri au fost luate în calcul salariile, bonusurile şi încasările comerciale."/>
  </head>
  <body>
    <article>
      <h1>Lionel Messi a mai câştigat o luptă cu Cristiano Ronaldo: E cel mai bine plătit sportiv din lume în sezonul trecut</h1>
      <address><time datetime="2019-11-05T13:50:00+00:00">05 Nov 2019, 13:50</time> by <a rel="author">Jurnal.md</a></address>
      <p>
        <b>Lionel Messi a fost cel mai bine plătit sportiv din lume în perioada iunie 2018-iunie 2019. Forbes a publicat lista celor mai bogaţi 25 de sportivi de pe mapamond, iar la venituri au fost luate în calcul salariile, bonusurile şi încasările comerciale.</b>
      </p>
      <p>Starul Barcelonei a încasat în perioada amintită 114,1 milioane de euro şi l-a depăşit pe marele său rival, portughezul lui Juventus, Cristiano Ronaldo, care a primit 98 de milioane de euro.</p>
      <p>Podiumul este alcătuit exclusiv din fotbalişti. Pe locul 3 este fostul coechipier al lui Messi de la Barcelona, Neymar (PSG), cu 94,3 milioane de euro.</p>
      <p>Cel mai bine plătit om din alt sport este boxerul Canelo Alvarez, al patrulea în clasament, care a primit 84,5 milioane de euro, cu 500.000 de euro peste Roger Federer, aflat pe 5.</p>
      <p>În top 10 au mai pătruns Russell Wilson (fotbal american) - 80,4 milioane de euro, Aaron Rodgers (fotbal american) - 80,2 milioane de euro şi trei baschetbalişti: LeBron James (Los Angeles Lakers) - 80 de milioane de euro, Stephen Curry (Golden State Warriors) - 71,7 milioane de euro şi Kevin Durant (adus în această vară de Brooklyn Nets de la Golden State Warriors) - 58,7 milioane de euro.</p>
      <p>
        <b>Top 10 cei mai bine plătiţi sportivi din lume (iunie 2018-2019)</b>
      </p>
      <p>1. Lionel Messi - 114,1 milioane de euro</p>
      <p>2. Cristiano Ronaldo - 98 de milioane de euro</p>
      <p>3. Neymar - 94,3 milioane de euro</p>
      <p>4. Canelo Alvarez - 84,5 milioane de euro</p>
      <p>5. Roger Federer - 84 de milioane de euro</p>
      <p>6. Russell Wilson - 80,4 milioane de euro</p>
      <p>7. Aaron Rodgers - 80,2 milioane de euro</p>
      <p>8. LeBron James - 80 de milioane de euro</p>
      <p>9. Stephen Curry - 71,7 milioane de euro</p>
      <p>10. Kevin Durant- 58,7 milioane de euro.</p>
      <p>Tiger Woods e doar al 11-lea în ierarhie, cu 57,4 milioane de euro, iar sextuplul campion mondial din Formula 1, Lewis Hamilton, este pe 13, cu 49,4 milioane de euro.</p>
      <p>Novak Djokovic e pe locul 17, cu 45,4 milioane de euro, iar Connor McGregor pe 21, cu 42,2 milioane de euro.</p>
    </article>
  </body>
</html>