<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425152/kwstas-papadopoylos-pio-aisiodoxo-to-mellon-gia-ton-kleanthh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-05T13:50:01+00:00"/>
    <meta property="og:title" content="Κώστας Παπαδόπουλος: «Πιο αισιόδοξο το μέλλον για τον Κλεάνθη»"/>
    <meta property="og:description" content="Βαθιά ανάσα πήρε η ομάδα του Κλεάνθη μετά τη μεγάλη νίκη που έκανε προχθές σε βάρος της ΑΕ Κω στο γήπεδο Παραδεισίου."/>
  </head>
  <body>
    <article>
      <h1>Κώστας Παπαδόπουλος: «Πιο αισιόδοξο το μέλλον για τον Κλεάνθη»</h1>
      <h2>Η τρίτη νίκη, αυτή τη φορά επί της ΑΕ Κω, έχει δημιουργήσει ένα κλίμα ευφορίας στην ομάδα του Παραδεισίου</h2>
      <address>
        <time datetime="2019-11-05T13:50:01+00:00">05 Nov 2019, 13:50</time>
      </address>
      <p>
        <b>Βαθιά ανάσα πήρε η ομάδα του Κλεάνθη μετά τη μεγάλη νίκη που έκανε προχθές σε βάρος της ΑΕ Κω στο γήπεδο Παραδεισίου.</b>
      </p>
      <p>
        <b>Οι «ροσονέρι» έκαναν την τρίτη τους νίκη και ασφαλώς δικαιούνται να ατενίζουν με μεγαλύτερη αισιοδοξία το μέλλον τους, όπως είπε στην «Αθλητική Ροδιακή» και ο τεχνικός Κώστας Παπαδόπουλος.</b>
      </p>
      <p>Αναλυτικά, η δήλωσή του είναι η ακόλουθη:</p>
      <p>«Ήταν ένα δύσκολο παιχνίδι γιατί η ΑΕ Κω είναι μια δυνατή ομάδα ειδικά στον επιθετικό της τομέα. Η βαθμολογική της θέση κατά τη γνώμη μου είναι πλασματική. Παρά τις ελλείψεις που είχαμε και τα προβλήματα τραυματισμού, τα παιδιά είχαν πολύ πάθος. Μελετήσαμε σωστά τον αντίπαλο, καταφέραμε να περιορίσουμε τα επιθετικά του ατού και πήραμε τους πολύτιμούς βαθμούς».</p>
      <p>Αναφορικά με τη συνέχεια, ο προπονητής του Κλεάνθη είπε:<br/>«Βλέπουμε με μεγαλύτερη αισιοδοξία το μέλλον καθώς έχουμε πλέον τρεις νίκες και οι παίκτες έχουν και καλύτερη ψυχολογία. Τα παιδιά, τα περισσότερα από τα οποία δεν έχουν εμπειρίες από την Α’ Κατηγορία, αρχίζουν και πιστεύουν περισσότερο στους εαυτούς τους. Αν η ομάδα συνεχίσει με την ίδια συγκέντρωση και βγάζει πάντα το ίδιο πάθος. Σίγουρα θα καταφέρει να παραμείνει στην κατηγορία».</p>
      <p>Εκτίει αύριο στο παιχνίδι κυπέλλου με τον Δαμάγητο την ποινή του είχε επιβληθεί από την κόκκινη κάρτα που είχε δει (στην αναμέτρηση με την ΑΕ Κατταβιάς) ο Κουτσουμπάρης. Ο παίκτης θα τεθεί και πάλι στη διάθεση του προπονητή του από το επόμενο παιχνίδι πρωταθλήματος.</p>
      <p>Εκτός Ρόδου εξακολουθούν να βρίσκονται για προσωπικούς λόγους οι Κόκα και Παπαγρηγορίου οι οποίοι δεν υπολογίζονται για αύριο και πιθανότατα και από το παιχνίδι με τον Ποσειδώνα Καρπάθου για το πρωτάθλημα. Αμφίβολη θεωρείται και η συμμετοχή του Ζαχάρη που δεν έχει ξεπεράσει το πρόβλημα τραυματισμού του.</p>
    </article>
  </body>
</html>