<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/esplode_cascina_alessandria_vigili_del_fuoco_morti-6487572/news/2019-11-05/"/>
    <meta property="og:site_name" content="Agi"/>
    <meta property="article:published_time" content="2019-11-05T13:58:00+00:00"/>
    <meta property="og:title" content="L'esplosione della cascina di Alessandria innescata con un timer"/>
    <meta property="og:description" content="La deflagrazione che ha distrutto una porzione abbandonata di un edificio a Quargnento, ucciso tre pompieri e ferito altri due vigili del fuoco e un carabiniere è stata &quot;voluta e determinata&quot; dice il procuratore. Le vittime avevano 47, 38 e 32 anni"/>
  </head>
  <body>
    <article>
      <h1>L'esplosione della cascina di Alessandria innescata con un timer</h1>
      <h2>La deflagrazione che ha distrutto una porzione abbandonata di un edificio a Quargnento, ucciso tre pompieri e ferito altri due vigili del fuoco e un carabiniere è stata "voluta e determinata" dice il procuratore. Le vittime avevano 47, 38 e 32 anni</h2>
      <address><time datetime="2019-11-05T13:58:00+00:00">05 Nov 2019, 13:58</time> by <a rel="author">AGI - Agenzia Giornalistica Italia</a></address>
      <p>C'e' un atto doloso dietro le esplosioni in una cascina disabitata dell'Alessandrino in cui sono morti tre vigili del fuoco e altri due sono rimasti feriti insieme a un carabiniere. Una squadra di pompieriè' intervenuta in seguito alla segnalazione di una fuga di gas a Quargnento, arrivata dopo la mezzanotte. Secondo alcuni testimoni c'era stata una piccola esplosione che aveva causato un incendio. Mentre l'intervento era in corso, intorno all'una e un quarto, c'è stata la deflagrazione e l'edificio è crollato.</p>
      <p>Per gli inquirenti si è trattato di un atto deliberato, anche se è stata esclusa la matrice anarchica o terroristica. "Ci sono state più esplosioni intervallate. Abbiamo trovato fili elettrici, un timer e una bombola di gas che è stata sequestrata", ha riferito il procuratore della Repubblica di Alessandria, Enrico Cieri, "tutto questo ci fa pensare che l'esplosione sia stata voluta e deliberatamente determinata". "Le prime ipotesi sembrano escludere una matrice eversiva-terroristica, per il resto facciamo lavorare gli inquirenti", ha affermato il questore di Alessandria, Michele Morelli. Il proprietario della cascina e sua moglie sono stati sentiti dagli inquirenti.</p>
      <p>In una palazzina più bassa attigua a quella crollata, sono state sarebbero due bombole di gas da cucina e sono intervenuti gli artificieri per metterle in sicurezza. L'ipotesi è che anche nella palazzina crollata ci fosse un timer e che l'effetto domino abbia fatto esplodere le altre bombole, anche se l'obiettivo era forse solo quello di distruggere la struttura e non di colpire chi e' intervenuto a domare l'incendio. Gli abitanti della zona avevano chiamato i vigili dopo che si erano sviluppati delle fiamme, poi hanno sentito il boato fortissimo e hanno visto la palazzina crollata.</p>
      <figure>
        <iframe data-src="https://twitter.com/emergenzavvf/status/1191573502278742016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Le vittime sono <b>Matteo Gastaldo</b>, il pompiere 46enne trovato sotto le macerie, <b>Marco Triches</b> di 38 anni, entrambi di Alessandria, e il 32enne <b>Antonio Candido</b> di Reggio Calabria. Nell'esplosione sono rimasti feriti altri due pompieri e un carabiniere che sono stati portati negli ospedali di Alessandria e Asti ma non sono gravi.<a href="https://twitter.com/hashtag/Esplosione?src=hash&amp;ref_src=twsrc%5Etfw">#Esplosione</a> <a href="https://twitter.com/hashtag/Quargnento?src=hash&amp;ref_src=twsrc%5Etfw">#Quargnento</a> (AL): proseguono le ricerche del Vigile del fuoco disperso.<a href="https://twitter.com/hashtag/5novembre?src=hash&amp;ref_src=twsrc%5Etfw">#5novembre</a> 7:45 <a href="https://t.co/nkfxcEpkvO">pic.twitter.com/nkfxcEpkvO</a></p>
      <figure>
        <iframe data-src="https://twitter.com/emergenzavvf/status/1191608548482076673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cordoglio è stato espresso dal premier, <b>Giuseppe Conte</b>, che ha inviato il suo sostegno ai vigili del fuoco, "eroi sempre in prima linea per garantire la nostra incolumità". "Solidale vicinanza" anche dal presidente della Repubblica, <b>Sergio Mattarella</b>, che ha espresso al corpo dello Stato "la riconoscenza per la generosa dedizione al servizio della collettività".</p>
      <related>
        <a href="https://www.agi.it/cultura/intervista_cubeddu_pompieri_morti-6492867/news/2019-11-05/"/>
      </related>
    </article>
  </body>
</html>