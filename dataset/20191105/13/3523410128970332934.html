<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638320/%D8%B1%D8%B3%D9%85%DB%8C-%D8%A7%D9%81%D8%B4%DB%8C%D9%86-%D9%82%D8%B7%D8%A8%DB%8C-%D8%AF%D8%B1-%D8%B4%DB%8C%D8%AC%DB%8C%D8%A7%DA%98%D9%88%D8%A7%D9%86%DA%AF-%D9%85%DB%8C%E2%80%8C%D9%85%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T13:23:00+00:00"/>
    <meta property="og:title" content="رسمی؛ افشین قطبی در شیجیاژوانگ می‌ماند"/>
    <meta property="og:description" content="رسانه های چینی اعلام کردند که قطبی با رزومه ای قوی در ایران، چین و ژاپن، شایسته حضور در سوپرلیگ است و مدیران باشگاه نیز تمایل دارند..."/>
  </head>
  <body>
    <article>
      <h1>
        <a href="https://www.bultannews.com/fa/news/638320/%D8%B1%D8%B3%D9%85%DB%8C-%D8%A7%D9%81%D8%B4%DB%8C%D9%86-%D9%82%D8%B7%D8%A8%DB%8C-%D8%AF%D8%B1-%D8%B4%DB%8C%D8%AC%DB%8C%D8%A7%DA%98%D9%88%D8%A7%D9%86%DA%AF-%D9%85%DB%8C%E2%80%8C%D9%85%D8%A7%D9%86%D8%AF">رسمی؛ افشین قطبی در شیجیاژوانگ می‌ماند</a>
      </h1>
      <h2>رسانه های چینی اعلام کردند که قطبی با رزومه ای قوی در ایران، چین و ژاپن، شایسته حضور در سوپرلیگ است و مدیران باشگاه نیز تمایل دارند...</h2>
      <address><time datetime="2019-11-05T13:23:00+00:00">05 Nov 2019, 13:23</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، افشین قطبی با تیم شیجیاژوانگ دست به کار بزرگی زد و در حالی که این تیم را در میانه های فصل در رتبه هفتم تحویل گرفته بود، توانست در پایان فصل رده‌ی دوم را برای آنها کسب کند تا تیم آبی پوش فوتبال چین پس از سه سال به سطح اول فوتبال این کشور بازگردد. قطبی که پیش تر نیز با شیجیا به نتایج درخشانی دست یافته بود، پس از پیروزی با لحنی که صحبت کرد که نشان از تمایل او برای تداوم حضور در این تیم داشت و حالا رسانه های چینی خبر از علاقه مدیران باشگاه شیجیاژوانگ به تمدید با این مربی ایرانی داده اند.</p>
      <p> </p>
      <p>در یکی از این گزارش ها که وبسایت PPSPORT منتشر کرده، آمده است: «قطبی از هفته نوزدهم هدایت شیجیاژوانگ را برعهده گرفت و با رکورد 10 برد و 2 باخت، این تیم را به رتبه دوم رساند تا کار بزرگی انجام داده باشد. بعد از این عملکرد موفقیت آمیز، او شایسته ادامه کار با شیجیاژوانگ و مربیگری در سوپرلیگ با این تیم است؛ چیزی که مدیران باشگاه نیز در سر دارند. در حقیقت این مربی باتجربه ی ایرانی، با رزومه قوی خود یکی از مربیان شناخته شده محسوب می‌شود. او در لیگ ژاپن با شیمیزو به موفقیت دست یافت، در لیگ ایران با پرسپولیس قهرمان شد، در مقدماتی جام جهانی 2010 سرمربی تیم ملی ایران بود و همچنین به عنوان دستیار گاس هیدینک در تیم ملی کره جنوبی فعالیت کرد».</p>
      <p> </p>
      <p>خبرنگار چینی همچنین به پیشنهاد تیم المپیک چین به افشین قطبی پرداخت و اعلام کرد که پیش از حضور در شیجیاژوانگ، این مربی 55 ساله در آستانه پیوستن به دیگر تیم چینی بود. او با این رزومه و پیشنهادات، مرب</p>
      <p>بخشی از این گزارش به فعالیت نقل و انتقالاتی تیم شیجیاژوانگ ارتباط دارد؛ جایی که خبر از این می‌دهد که مدیران باشگاه با سه بازیکن خارجی برای فصل آینده به توافق رسیده اند و قرار است تیم خوبی را برای بقا در فصل جدید سوپرلیگ چین ببندند.</p>
      <p> </p>
      <p>افشین قطبی که چهارمین دهه از مربیگری خود را پشت سر می‌گذارد، کار خود به عنوان یک مربی را از سال 1984 آغاز کرد و در این سال ها در تیم های باشگاهی چون بوریرام یونایتد، لس آنجلس گلکسی، گلدن ایگلز، شیمیزو اس پالس، پرسپولیس، سوون سامسونگ، گلوبال ساکر، فولاد و در تیم های ملی چون کره جنوبی، ایران و ایالات متحده به عنوان سرمربی و مربی فعالیت کرد و تنها مربی بین المللی فوتبال ایران محسوب می‌شود که حالا رویاهای خود را در سوپرلیگ چین و برابر ستارگان این لیگ دنبال خواهد کرد.</p>
    </article>
  </body>
</html>