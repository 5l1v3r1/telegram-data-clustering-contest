<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620039/%D9%85%D8%AD%D8%AF%D9%88%D8%AF%DB%8C%D8%AA%E2%80%8C%D9%87%D8%A7%DB%8C-%D8%AA%D8%B1%D8%A7%D9%81%DB%8C%DA%A9%DB%8C-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C-%D9%85%D8%A7%D8%B2%D9%86%D8%AF%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T13:58:00+00:00"/>
    <meta property="og:title" content="محدودیت‌های ترافیکی در محورهای مواصلاتی مازندران"/>
    <meta property="og:description" content="رییس پلیس راه مازندران گفت: به دلیل سهولت در آمد و شد خودروها، محدودیت‌های ترافیکی از امروز در محورهای مواصلاتی استان اعمال می‌شود."/>
  </head>
  <body>
    <article>
      <h1>محدودیت‌های ترافیکی در محورهای مواصلاتی مازندران</h1>
      <address>
        <time datetime="2019-11-05T13:58:00+00:00">05 Nov 2019, 13:58</time>
      </address>
      <p>
        <i>رییس پلیس راه مازندران گفت: به دلیل سهولت در آمد و شد خودروها، محدودیت‌های ترافیکی از امروز در محورهای مواصلاتی استان اعمال می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علیرضا قدمی در تشریح این خبر گفت: محدودیت‌های ترافیکی در محورهای مواصلاتی مازندران از ساعت ۱۲ امروز سه‌شنبه ۱۴ آبان ماه آغاز و تا ساعت ۱۸ روز شنبه ۱۸ آبان ماه ادامه دارد.</p>
      <p>وی تصریح کرد: تردد انواع وسایل نقلیه از ساعت ۱۴ روز جمعه ۱۷ آبان تا ۲ بامداد روز شنبه ۱۸ آبان ماه از کرج به سمت مرزن آباد ممنوع بوده و با اعلام ماموران پلیس راه د رمحل، آمد و شد انواع وسایل نقلیه از ساعت ۱۷ روز جمعه ۱۷ آبان تا ۲ بامداد روز شنبه ۱۸ آبان ماه از مرزن آباد به سمت کرج به‌صورت یک طرفه خواهد بود.</p>
      <p>رییس پلیس راه مازندران خاطرنشان کرد: تردد انواع وسایل نقلیه از ساعت ۱۴ روز جمعه ۱۷ آبان ماه تا ۲ بامداد روز شنبه ۱۸ آبان ماه از رودهن به سمت آمل ممنوع بوده و با اعلام ماموران پلیس راه درمحل، آمد و شد انواع وسایل نقلیه از ساعت ۱۶ روز جمعه ۱۷ آبان تا ۲ بامداد روز شنبه ۱۸ آبان ماه از آب اسک به رودهن (محدوده مشاء) به‌صورت یک طرفه است.</p>
      <p>قدمی افزود: در صورت افزایش و یا کاهش حجم تردد و به‌منظور تسهیل عبور و مرور وسایل نقلیه تمدید و یا لغو محدودیت‌ها در محورهای فوق توسط ماموران پلیس راه در محل اعمال خواهد شد.</p>
      <p>وی ادامه داد: تردد کلیه تریلرها به استثنای حاملین مواد سوختی و فاسد شدنی از ساعت ۸ تا ۲۴ روز جمعه ۱۷ آبان ماه از تهران به قائم شهر و بالعکس ممنوع است.</p>
      <p>رییس پلیس راه مازندران اظها ر کرد: تردد کلیه کامیون‌ها و کامیونت‌ها به استثنای حاملین مواد سوختی و فاسد شدنی از ساعت ۱۲ الی ۲۴ امروز سه شنبه ۱۴ آبان ماه و از ساعت ۶ الی ۲۴ روزهای چهارشنبه و پنجشنبه ۱۵ و ۱۶ آبان ماه ۱۶ و از ساعت ۶ روز جمعه ۱۷ آبان تا ۲ روز شنبه ۱۸ آبان ماه و همچنین از ساعت ۶ تا ۱۸ روز شنبه ۱۸ آبان ماه از محور هراز ممنوع است.</p>
      <p>قدمی از رانندگانی که قصد تردد در جاده‌های مازندران را دارند، خواست: ضمن رعایت مقررات راهنمایی و رانندگی و مدیریت سفر خود در صورت نیاز به اطلاعات بیشتر با شماره‌های ۲۱۸۲۴۴۲۰ و ۲۱۸۲۴۴۳۴ پلیس راه استان با پیش شماره ۰۱۱ تماس بگیرند.</p>
    </article>
  </body>
</html>