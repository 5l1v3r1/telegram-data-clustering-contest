<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902498/-harde-kern-psg-dreigt-met-boycot-van-champions-league-match-club-brugge-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T13:35:00+00:00"/>
    <meta property="og:title" content="'Harde kern PSG dreigt met boycot van Champions League-match Club Brugge'"/>
    <meta property="og:description" content="De harde supporterskern van PSG dreigt met een boycot van de Champions League-wedstrijd tegen Club Brugge. Zo willen de fans hun ongenoegen uiten over aanhoudende intimidatie en provocatie van de politie en bewakingsfirma Olips."/>
  </head>
  <body>
    <article>
      <h1>'Harde kern PSG dreigt met boycot van Champions League-match Club Brugge'</h1>
      <address>
        <time datetime="2019-11-05T13:35:00+00:00">05 Nov 2019, 13:35</time>
      </address>
      <p>
        <b>De harde supporterskern van PSG dreigt met een boycot van de Champions League-wedstrijd tegen Club Brugge. Zo willen de fans hun ongenoegen uiten over aanhoudende intimidatie en provocatie van de politie en bewakingsfirma Olips.</b>
      </p>
      <p>Het Collectif Ultras Paris (CUP) ligt in de clinch met PSG. Ze voelen zich geprovoceerd door de politie en bewakingsfirma Olips. Die laatste zorgt voor de veiligheid in het blok waar de CUP zit en voor de begeleiding naar de uitwedstrijden.</p>
      <p>‘Ook de vraag om een stadionverbod voor Lahoucine Zerari, een naaste van de CUP-voorzitter Romain Mabille, is in erg slechte aarde gevallen’, klinkt het in <a href="https://www.hln.be/sport/voetbal/football-talk-hoeft-club-ultra-s-psg-niet-te-vrezen-serneels-en-cayman-worden-gehuldigd-kompany-en-sandler-ook-out-voor-essevee~a8bc7e1b/"><i>Het Laatste Nieuws</i></a>. Het ziet er dus naar uit dat Club Brugge de harde kern al niet hoeft te vrezen.</p>
      <aside>Lees meer<br/><a href="https://www.voetbalprimeur.be/nieuws/902447/maakt-club-brugge-kans-tegen-teams-als-psg-is-het-soms-makkelijker-buitenshuis-.html?itm_source=www.voetbalprimeur.be&amp;itm_medium=highlighted-content">Maakt Club Brugge kans? "Tegen teams als PSG is het soms makkelijker buitenshuis"</a></aside>
    </article>
  </body>
</html>