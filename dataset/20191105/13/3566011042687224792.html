<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545111.html/%D8%B8%D8%B1%D9%81%DB%8C%D8%AA-%D9%86%D8%A7%D9%88%DA%AF%D8%A7%D9%86-%D8%AD%D9%85%D9%84-%D9%88-%D9%86%D9%82%D9%84-%D8%B9%D9%85%D9%88%D9%85%DB%8C-%D8%AF%D8%B1-%D8%B4%D9%87%D8%B1%DA%A9%D8%B1%D8%AF-%D8%B1%D9%88%D8%B2%D8%A7%D9%86%D9%87-40-%D9%87%D8%B2%D8%A7%D8%B1%D9%86%D9%81%D8%B1-%D8%A7%D8%B3%D8%AA--%D8%B3%DB%8C%D8%B3%D8%AA%D9%85-%DA%AF%D8%B1%D9%85%D8%A7%DB%8C%D8%B4%DB%8C-%D8%A7%D8%AA%D9%88%D8%A8%D9%88%D8%B3-%D9%87%D8%A7-%D8%AF%D8%B1-%D8%AD%D8%A7%D9%84-%D8%A8%D8%B1%D8%B1%D8%B3%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T13:05:00+00:00"/>
    <meta property="og:title" content="ظرفیت ناوگان حمل و نقل عمومی در شهرکرد روزانه 40 هزارنفر است/ سیستم گرمایشی اتوبوس‌ها در حال بررسی است"/>
    <meta property="og:description" content="مدیرکل ناوگان حمل و نقل عمومی شهرکرد گفت: تک‌تک دستگاه‌های اتوبوس ناوگان حمل و نقل عمومی شهرکرد به لحاظ سیستم گرمایشی در حال بررسی هستند و با سرد شدن هوا راه اندازی می شوند."/>
  </head>
  <body>
    <article>
      <h1>ظرفیت ناوگان حمل و نقل عمومی در شهرکرد روزانه 40 هزارنفر است/ سیستم گرمایشی اتوبوس‌ها در حال بررسی است</h1>
      <h2>مدیر کل ناوگان حمل و نقل عمومی شهرکرد:</h2>
      <address>
        <time datetime="2019-11-05T13:05:00+00:00">05 Nov 2019, 13:05</time>
      </address>
      <p>مدیرکل ناوگان حمل و نقل عمومی شهرکرد گفت: تک‌تک دستگاه‌های اتوبوس ناوگان حمل و نقل عمومی شهرکرد به لحاظ سیستم گرمایشی در حال بررسی هستند و با سرد شدن هوا راه اندازی می شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهرداد میرزاییان مدیرکل ناوگان حمل و نقل عمومی شهرکرد در گفت‌وگو با خبرنگار <a href="http://jahanbinnews.ir/">جهانبین‌نیوز</a>؛ اظهار کرد: تعداد کل اتوبوس‌ها در خطوط حمل و نقل عمومی شهرکرد ۹۲  دستگاه است.<br/> <br/>وی ادامه داد: از این تعداد دستگاه اتوبوس ۴۰ دستگاه ملکی و مابقی که ۵۲ دستگاه اتوبوس است شامل بخش خصوصی است.<br/> <br/>میرزاییان با بیان اینکه تعداد ایستگاه‌های خطوط اتوبوس در سطح شهرکرد ۱۴۷ ایستگاه است، اشاره کرد: شهر شهرکرد شامل ۱۶ خط اتوبوسرانی است.<br/> <br/>وی اعلام کرد: ظرفیت این ناوگان ۴۰ هزار نفر در روز است.<br/> <br/>وی با اشاره به آغاز فصل سرما تاکید کرد: تک‌تک دستگاه‌های اتوبوس ناوگان حمل و نقل عمومی شهرکرد به لحاظ سیستم گرمایشی در حال بررسی هستند.<br/> <br/>میرزاییان در پایان خاطرنشان کرد: بخاری تک‌تک دستگاه‌های اتوبوس در حال بررسی است که سالم باشند و بالطبع با سرد شدن هوا راه‌اندازی شوند.<br/> <br/>انتهای پیام/</p>
    </article>
  </body>
</html>