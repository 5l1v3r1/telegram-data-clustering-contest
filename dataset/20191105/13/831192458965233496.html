<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyta-skinika-stin-kriti-pantremeni-45chroni-chorise-ton-syntrofo-tis-gia-ton-antra-tis-i-arrostimeni-ekdikisi-poy-tin-diesyre-dimosia-deite-ti-tis-ekane/"/>
    <meta property="og:site_name" content="europost.gr"/>
    <meta property="article:published_time" content="2019-11-05T13:45:40+00:00"/>
    <meta property="og:title" content="Απίστευτα σκηνικά στην Κρήτη: Παντρεμένη 45χρονη χώρισε τον σύντροφό της για τον άντρα της! Η αρρωστημένη εκδίκηση που την διέσυρε δημόσια! Δείτε τι της έκανε!"/>
    <meta property="og:description" content="Έκανε σχέση με τον λάθος άντρα, όπως αποδείχθηκε στην πορεία. Η παντρεμένη γυναίκα αντιμετώπιζε προβλήματα στο γάμο της... Ήθελε να εκδικηθεί την πρώην σύντροφό του ένας 50χρονος Ηρακλειώτης, ο οποίος πήρε κόκκινη μπογιά και πινέλο και"/>
  </head>
  <body>
    <article>
      <h1>Απίστευτα σκηνικά στην Κρήτη: Παντρεμένη 45χρονη χώρισε τον σύντροφό της για τον άντρα της! Η αρρωστημένη εκδίκηση που την διέσυρε δημόσια! Δείτε τι της έκανε!</h1>
      <address>
        <time datetime="2019-11-05T13:45:40+00:00">05 Nov 2019, 13:45</time>
      </address>
      <p>Έκανε σχέση με τον λάθος άντρα, όπως αποδείχθηκε στην πορεία. Η παντρεμένη γυναίκα αντιμετώπιζε προβλήματα στο γάμο της…</p>
      <p>Ήθελε να εκδικηθεί την πρώην σύντροφό του ένας 50χρονος Ηρακλειώτης, ο οποίος πήρε κόκκινη μπογιά και πινέλο και έγραψε ύβρεις στον τοίχο του σπιτιού της, σε προάστιο ανατολικά του Ηρακλείου.</p>
      <p>Ξυπνώντας η 45χρονη γυναίκα και βγαίνοντας έξω από το σπίτι της, αντίκρισε αυτό που είδε και όλη η γειτονιά, προσθέτοντας το “κερασάκι” στην τούρτα όσων δυσάρεστων βίωσε το τελευταίο διάστημα μετά το χωρισμό της με τον 50χρονο.</p>
      <p>Ο 50χρονος είχε φροντίσει μαζί με τις ύβρεις να γράψει και το ονοματεπώνυμο της 45χρονης, για να… είναι σίγουρος για το διασυρμό της.</p>
      <p>Η γυναίκα προσπάθησε όπως – όπως να σβήσει τις ύβρεις και το όνομά της και στη συνέχεια πήγε στην Αστυνομία, όπου και υπέβαλε μήνυση.</p>
      <p>Εκεί, μίλησε για τον εφιάλτη που ζούσε τους τελευταίους μήνες, αφότου αποφάσισει να διακόψει τη σχέση της με τον 50χρονο και να επιστρέψει στο σύζυγό της, με τον οποίο δεν είχε πάρει διαζύγιο.</p>
      <p>Γι’ αρκετό καιρό ο πρώην φίλος της την απειλούσε, έχοντας παράλληλα γίνει σκιά της. Σε κάθε βήμα που έκανε, όπως είπε στους αστυνομικούς, τον έβλεπε μπροστά της, ζητώντας της πότε με καλό και πότε με όχι και τόσο καλό τρόπο να τα ξαναβρούν.</p>
      <p>Δεν ήταν η πρώτη φορά που η 45χρονη έκανε μήνυση σε βάρος του, ζητώντας την προστασία από την Αστυνομία. Ακόμη και στον χώρο εργασίας της, σε ξενοδοχείο του νομού, της έστηνε καρτέρι ζητώντας της να τα ξαναβρούν.</p>
      <p>Όταν εκείνη το τελευταίο διάστημα επέστρεψε στο σύζυγό της, ο 50χρονος έγινε ακόμα πιο πιεστικός απέναντι στην 45χρονη ξενοδοχοϋπάλληλο. Σύμφωνα με πληροφορίες, ο 50χρονος μετά τη σε βάρος του μήνυση συνελήφθη και με εντολή εισαγγελέα οδηγήθηκε στην Ψυχιατρική Κλινική του ΠΑΓΝΗ.</p>
      <p>Πηγή: Εφημερίδα Πατρίς, cretalive.gr</p>
      <h3>Σχετικά</h3>
    </article>
  </body>
</html>