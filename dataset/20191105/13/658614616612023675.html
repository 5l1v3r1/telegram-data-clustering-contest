<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175549/trouwen-volgend-jaar-twee-keer-zo-duur"/>
    <meta property="og:site_name" content="omroep flevoland"/>
    <meta property="article:published_time" content="2019-11-05T13:58:00+00:00"/>
    <meta property="og:title" content="Trouwen volgend jaar twee keer zo 'duur'"/>
    <meta property="og:description" content="Wie trouwplannen heeft voor volgend jaar is in Dronten waarschijnlijk een stuk duurder uit. In een voorstel van het college van B&amp;W wordt het tarief ten opzichte van dit jaar meer dan verdubbeld: van 226 euro naar 490 euro. Dit bedrag moet betaald worden voor huwelijken op werkdagen binnen kantooruren."/>
  </head>
  <body>
    <article>
      <h1>Trouwen volgend jaar twee keer zo 'duur'</h1>
      <address>
        <time datetime="2019-11-05T13:58:00+00:00">05 Nov 2019, 13:58</time>
      </address>
      <p>
        <b>Wie trouwplannen heeft voor volgend jaar is in Dronten waarschijnlijk een stuk duurder uit. In een voorstel van het college van B&amp;W wordt het tarief ten opzichte van dit jaar meer dan verdubbeld: van 226 euro naar 490 euro. Dit bedrag moet betaald worden voor huwelijken op werkdagen binnen kantooruren.</b>
      </p>
      <p>Dronten heeft nu nog aparte tarieven voor trouwen in de avonduren en in het weekend, maar die verdwijnen omdat er geen gebruik van wordt gemaakt. Als een stel in 2020 toch buiten kantooruren wil trouwen wordt er een maatwerktarief berekend.</p>
      <p>Een bruiloft op een locatie die niet formeel is aangewezen als 'huis der gemeente' wordt juist goedkoper. Voor zo'n huwelijk rekent Dronten nu nog 567 euro, en dat wordt volgend jaar 365 euro.</p>
      <p>Het voorstel wordt volgende week voorgelegd aan de gemeenteraad.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>