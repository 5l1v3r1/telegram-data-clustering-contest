<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/86bd6e716ee6a8e5/maia-sandu-l-a-invitat-pe-noul-premier-al-romaniei-ludovic-orban-la-chisinau-este-un-prieten-adevarat-al-rm.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T13:31:12+00:00"/>
    <meta property="og:title" content="Maia Sandu l-a invitat pe noul premier al României, Ludovic Orban, la Chișinău: „Este un prieten adevărat al RM”"/>
    <meta property="og:description" content="Premierul Maia Sandu l-a felicitat pe noul șef al Guvernului de la București, Ludovic Orban, cu ocazia investirii sale în funcție și l-a invitat la Chișinău."/>
  </head>
  <body>
    <article>
      <h1>Maia Sandu l-a invitat pe noul premier al României, Ludovic Orban, la Chișinău: „Este un prieten adevărat al RM”</h1>
      <address><time datetime="2019-11-05T13:31:12+00:00">05 Nov 2019, 13:31</time> by <a rel="author">Jurnal.md</a></address>
      <p>
        <b>Premierul Maia Sandu l-a felicitat pe noul șef al Guvernului de la București, Ludovic Orban, cu ocazia investirii sale în funcție și l-a invitat la Chișinău.</b>
      </p>
      <p>„Domnul Orban a fost mereu un susținător al proceselor democratice din Republica Moldova și a venit în ajutorul cetățenilor în cele mai dificile momente. Este un prieten adevărat al Republicii Moldova și sunt convinsă că împreună vom intensifica relația dintre România și Republica Moldova, implementând proiecte importante pentru cetățeni și dezvoltând inițiative noi”, a declarat Maia Sandu.</p>
      <p>„Cunosc cât de mare este responsabilitatea unui prim-ministru, mai ales în perioade instabile și care necesită decizii curajoase. Sunt convinsă că domnul Orban are puterea și înțelepciunea necesare să conducă România și să susțină țara noastră pe calea integrării europene. Îl invit pe domnul Orban la Chișinău și sper că va veni cât mai curând”, a adăugat șefa Guvernului de la Chișinău.</p>
      <p>Precizăm că noul Guvern de la București condus de Ludovic Orban a primit aseară votul Parlamentului. Ulterior, membrii Cabinetului de miniștri au depus jurământul la Cotroceni.</p>
    </article>
  </body>
</html>