<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/evlat-edindikleri-cocugun-22-yasinda-ciktigini-iddia-etmislerdi-o-kiz-konustu-2217146"/>
    <meta property="og:site_name" content="Posta"/>
    <meta property="article:published_time" content="2019-11-05T13:01:42+00:00"/>
    <meta property="og:title" content="Evlat edindikleri çocuğun 22 yaşında çıktığını iddia etmişlerdi! O kız konuştu"/>
    <meta property="og:description" content="9 yıl önce Kristine ve Michael çiftinin evlatlık olarak aldığı 9 yaşındaki Natalia Grace’in aslında 22 yaşında olduğu iddia edildi. Annesi Kristine Barnett, evlat edindiği kızı için, Sosyopat bir cüce ifadelerini kullanmış, Natalianın kendisini öldürmeye çalıştığını ileri sürmüştü. Dünyayı şaşkına çeviren olayda yıllardır kayıp olan Natalia ortaya çıktı ve ilk kez konuştu"/>
  </head>
  <body>
    <article>
      <h1>Evlat edindikleri çocuğun 22 yaşında çıktığını iddia etmişlerdi! O kız konuştu</h1>
      <address>
        <time datetime="2019-11-05T13:01:42+00:00">05 Nov 2019, 13:01</time>
      </address>
      <h4>9 yıl önce Kristine ve Michael çiftinin evlatlık olarak aldığı 9 yaşındaki Natalia Grace’in aslında 22 yaşında olduğu iddia edildi. Annesi Kristine Barnett, evlat edindiği kızı için, "Sosyopat bir cüce" ifadelerini kullanmış, Natalia'nın kendisini öldürmeye çalıştığını ileri sürmüştü. Dünyayı şaşkına çeviren olayda yıllardır kayıp olan Natalia ortaya çıktı ve ilk kez konuştu</h4>
      <p>Kristine Barnett ile eski kocası Michael Barnett 2010 yılında <a href="https://www.posta.com.tr/haberler/natalia-grace">Natalia Grace</a> adlı ve cücelik sendromuna sahip 6 yaşında Ukraynalı bir kız çocuğunu evlat edinmişti.</p>
      <p>Ancak çift 2013'te, Kanada'ya taşınmadan önce Natalia Grace'i Indiana'daki evlerinde terk etti ve çocuğu tek başına bırakmıştı. Natalia 3 sene boyunca burada tek başına yaşamıştı.</p>
      <p>Yıllar sonra Kristine Barnett ve eski kocası Michael Barnett hakkında dava açıldı ancak anne, üvey kızı Natalia Grace hakkında şoke eden iddialarda bulunmuştu.</p>
      <h4>Yetişkin gibi konuşuyordu</h4>
      <p>Kristine'in iddiasına göre üvey kızları çocuk zannedilmesine karşın bir yetişkindi. Evde Natalia ile vakit geçirdikçe yetişkin olduğuna emin olduğunu belirten Kristine, "Natalia geldikten bir süre sonra regl olmaya, kıllanmaya başladı ve süt dişleri değil normal dişleri vardı" ifadelerini kullanmıştı.</p>
      <p>Yine Kristine'in iddiasına göre Natalia yetişkinler gibi konuşuyordu. Natalia ailesi kendisini okula götürdüğünde "Bu çocuklar çok yorucu. Nasıl yapıyorsunuz bilmiyorum" gibi 'yetişkin' yorumları yapıyordu.</p>
      <h4>Öldürmeye çalıştığını iddia etti</h4>
      <p>Kristine, küçük kızın Ukraynalı olduğunu belirtmesine karşın aksanı dahi olmadığını ve Ukraynaca kelimeler söylendiğinde de hiçbir şekilde tepki vermediğini iddia etmişti. Kristine kızlarının kendisini öldürmeye çalıştığını da iddia ederek "Onu kahveme kimyasallar koyarken gördüm ve ne yaptığını sorduğumda bana 'seni zehirlemeye çalışıyorum' cevabını verdi" demişti.</p>
      <p>Washington Post ise eski koca Michael Barnett geçtiğimiz aylarda yapılan sorgusunda polise kızın çocuk yaşta olduğunu ancak karısının talimatı ile onu arkada bıraktıklarını belirttiğini ortaya çıkarmıştı.</p>
      <h4>İddialara gözyaşlarıyla yanıt verdi</h4>
      <p>Indiana'da papaz Antwon Mans ve eşi Cynthia Mans'in evlatlıkları olarak ABD'de yaşadığı ortaya çıkan Natalia Grace ABD'de Dr. Phil'in programına çıktı ve ilk kez konuştu.</p>
      <p>Pazartesi yayınlanacak bölümün tanıtımında Natalia Grace, ailesinin iddialarına gözyaşları içerisinde "Bu kesinlikle doğru değil" diyerek yanıt verdi.</p>
      <figure>
        <iframe data-src="https://twitter.com/people/status/1191357964394913792?ref_src=twsrc%5Etfw%7Ctwcamp%5Etweetembed%7Ctwterm%5E1191357964394913792&amp;ref_url=https%3A%2F%2Fwww.cnnturk.com%2Fdunya%2Fevlat-edindikleri-cocugun-22-yasinda-oldugunu-iddia-etmisti-kayip-genc-ilk-kez-konustu?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>"Söylenenlerin hepsi yalan"</h3>
      <p>16 yaşında olduğunu ve terk edildiğinde küçücük olduğunu belirten Natalia Grace, önceki ailesini yalancılıkla suçladı ve "Söylenilenlerin hepsi yalan. İnsanlar hikayeyi bir de benden dinlemeli" dedi.</p>
      <figure>
        <img src="https://i.pstimaj.com/img/75/640x0/5dc1726d66a97cb45f659a14"/>
      </figure>
      <h4>'The Orphan' filmi akıllara geldi</h4>
      <p>Herkesi şaşkına çeviren hikaye ise akıllara 'Evdeki Düşman' adıyla vizyona giren 'The Orphan' filmini akıllara getirmişti. Filmde de yaşadıkları travma sonrası bir çiftin Esther çocuğu evlat edinmesi ve ancak çocukta bir sorun olduğunu fark etmelerini konu ediniyordu. Filmin sonunda çocuğun aslında yetişkin olduğu ve aileyi öldürmeye çalıştığı anlaşılıyordu.</p>
      <p>
        <b>CNN</b>
      </p>
      <figure>
        <img src="https://i.pstimaj.com/img/75/640x0/5dc1728dae298b0be6e62583"/>
      </figure>
      <p>BUNLARI OKUDUN MU?</p>
      <figure>
        <a href="https://www.posta.com.tr/serenay-sarikayaya-gelen-yorumlar-guldurdu-2217238">
          <img src="https://i.pstimaj.com/img/100/180x95/5dc1f380ae298b28f4a31324"/>
        </a>
      </figure>
      <p>
        <a href="https://www.posta.com.tr/serenay-sarikayaya-gelen-yorumlar-guldurdu-2217238">1 Serenay Sarıkaya'ya gelen yorumlar güldürdü</a>
      </p>
      <figure>
        <a href="https://www.posta.com.tr/su-urunleri-kanununda-degisiklik-yapilmasina-dair-kanun-teklifi-kabul-edildi-2217237">
          <img src="https://i.pstimaj.com/img/100/180x95/5dc1eec9ae298b2863e7b4b7"/>
        </a>
      </figure>
      <p>
        <a href="https://www.posta.com.tr/su-urunleri-kanununda-degisiklik-yapilmasina-dair-kanun-teklifi-kabul-edildi-2217237">2 Su Ürünleri Kanunu’nda değişiklik yapılmasına dair Kan...</a>
      </p>
      <figure>
        <a href="https://www.posta.com.tr/diyarbakir-kirsalinda-3-terorist-etkisiz-hale-getirildi-2217218">
          <img src="https://i.pstimaj.com/img/100/180x95/5dc1deb9ae298b1f8b962862"/>
        </a>
      </figure>
      <p>
        <a href="https://www.posta.com.tr/diyarbakir-kirsalinda-3-terorist-etkisiz-hale-getirildi-2217218">3 Diyarbakır kırsalında 3 terörist etkisiz hale getirild...</a>
      </p>
      <figure>
        <a href="https://www.posta.com.tr/ebru-sahinden-alkislanacak-hareket-2217216">
          <img src="https://i.pstimaj.com/img/100/180x95/5dc1d89366a97cc5d1e15fc5"/>
        </a>
      </figure>
      <p>
        <a href="https://www.posta.com.tr/ebru-sahinden-alkislanacak-hareket-2217216">4 Ebru Şahin'den alkışlanacak hareket</a>
      </p>
      <figure>
        <a href="https://www.posta.com.tr/seren-serengilin-annesi-nevin-serengil-guzelligiyle-goz-kamastirdi-2217215">
          <img src="https://i.pstimaj.com/img/100/180x95/5dc1d1db66a97cc6cac68d53"/>
        </a>
      </figure>
      <p>
        <a href="https://www.posta.com.tr/seren-serengilin-annesi-nevin-serengil-guzelligiyle-goz-kamastirdi-2217215">5 Seren Serengil'in annesi, Nevin Serengil güzelliğiyle ...</a>
      </p>
      <figure>
        <a href="https://www.posta.com.tr/ispartada-7-8-milyon-yil-oncesine-ait-omurgali-fosillerine-ulasildi-2217214">
          <img src="https://i.pstimaj.com/img/100/180x95/5dc1caeaae298b1f8b96282b"/>
        </a>
      </figure>
      <p>
        <a href="https://www.posta.com.tr/ispartada-7-8-milyon-yil-oncesine-ait-omurgali-fosillerine-ulasildi-2217214">6 Isparta'da, 7-8 milyon yıl öncesine ait omurgalı fosil...</a>
      </p>
      <figure>
        <a href="https://www.posta.com.tr/balikci-tekneleri-hamsi-dolu-ambarlarla-limana-donuyor-2217213">
          <img src="https://i.pstimaj.com/img/100/180x95/5dc1c8bcae298b1f8b962829"/>
        </a>
      </figure>
      <p>
        <a href="https://www.posta.com.tr/balikci-tekneleri-hamsi-dolu-ambarlarla-limana-donuyor-2217213">7 Balıkçı tekneleri hamsi dolu ambarlarla limana dönüyor</a>
      </p>
      <figure>
        <a href="https://www.posta.com.tr/turkiyede-sisteme-kayitli-konut-sayisi-384-milyona-ulasti-2217211">
          <img src="https://i.pstimaj.com/img/100/180x95/5dc1c5a066a97cc5d2dd3772"/>
        </a>
      </figure>
      <p>
        <a href="https://www.posta.com.tr/turkiyede-sisteme-kayitli-konut-sayisi-384-milyona-ulasti-2217211">8 Türkiye'de sisteme kayıtlı konut sayısı 38,4 milyona u...</a>
      </p>
      <figure>
        <a href="https://www.posta.com.tr/gaziantepte-nefes-kesen-anlar-2217208">
          <img src="https://i.pstimaj.com/img/100/180x95/5dc1bfa8ae298b1f0085f765"/>
        </a>
      </figure>
      <p>
        <a href="https://www.posta.com.tr/gaziantepte-nefes-kesen-anlar-2217208">9 Gaziantep'te nefes kesen anlar</a>
      </p>
      <figure>
        <a href="https://www.posta.com.tr/caglar-ertugrulun-hayranlari-siraya-girdi-2217202">
          <img src="https://i.pstimaj.com/img/100/180x95/5dc1bc5666a97cc6cac68d05"/>
        </a>
      </figure>
      <p>
        <a href="https://www.posta.com.tr/caglar-ertugrulun-hayranlari-siraya-girdi-2217202">10 Çağlar Ertuğrul'un hayranları sıraya girdi</a>
      </p>
    </article>
  </body>
</html>