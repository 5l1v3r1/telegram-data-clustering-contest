<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425153/aera-apollwn-kalythiwn-den-eide-dyo-penalti-o-dhmarakhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-05T13:20:01+00:00"/>
    <meta property="og:title" content="ΑΕΡΑ-Απόλλων Καλυθιών: Δεν «είδε» δύο πέναλτι ο Δημαράκης"/>
    <meta property="og:description" content="Δύο πέναλτι (ένα για κάθε ομάδα), τα οποία δεν δόθηκαν, ήταν σύμφωνα με πληροφορίες τα μεγάλα λάθη του διαιτητή Νίκου Δημαράκη στην αναμέτρηση του ΑΕΡΑ με τον Απόλλωνα Καλυθιών (5 – 2) στο γήπεδο Αφάντου."/>
  </head>
  <body>
    <article>
      <h1>ΑΕΡΑ-Απόλλων Καλυθιών: Δεν «είδε» δύο πέναλτι ο Δημαράκης</h1>
      <address>
        <time datetime="2019-11-05T13:20:01+00:00">05 Nov 2019, 13:20</time>
      </address>
      <p>
        <b>Δύο πέναλτι (ένα για κάθε ομάδα), τα οποία δεν δόθηκαν, ήταν σύμφωνα με πληροφορίες τα μεγάλα λάθη του διαιτητή Νίκου Δημαράκη στην αναμέτρηση του ΑΕΡΑ με τον Απόλλωνα Καλυθιών (5 – 2) στο γήπεδο Αφάντου.</b>
      </p>
      <p>Το ένα ήταν σε χέρι του ποδοσφαιριστή των γηπεδούχων Μπάρδη μέσα στην περιοχή που έγινε ενώ το σκορ ήταν 3 – 1.</p>
      <p>Οι πληροφορίες αναφέρουν ότι ο παρατηρητής του Βασίλης Τσαγγάρης έκρινε ότι κακώς δεν δόθηκε καθώς ο παίκτης του ΑΕΡΑ παίζει ξεκάθαρα την μπάλα με το χέρι και ως εκ τούτου έπρεπε να τιμωρηθεί με την εσχάτη των ποινών.</p>
      <p>Το άλλο ήταν προς το τέλος της αναμέτρησης, όπου ουσιαστικά είχαν κριθεί όλα, όταν έκανε χέρι ο Φυλακούρης μέσα στη μεγάλη περιοχή.</p>
      <p>Από τις δύο περιπτώσεις, η πιο βαρύνουσα είναι η πρώτη, δεδομένου του χρονικού σημείου που έγινε και που ενδεχομένως αν δινόταν και μετατρέπονταν σε γκολ, να ήταν εφικτό να αλλάξει τις ισορροπίες του αγώνα.</p>
      <p>Συνολικά πάντως και με εξαίρεση τις δύο προαναφερθείσες φάσεις, παρατηρητής «είδε καλό» τον διαιτητή και τα λάθη που έγιναν είναι αυτό που λέμε «μέσα στο πρόγραμμα».</p>
    </article>
  </body>
</html>