<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88754"/>
    <meta property="og:site_name" content="Denník politika"/>
    <meta property="article:published_time" content="2019-11-05T13:35:08+00:00"/>
    <meta property="og:title" content="Sľubujú aj koniec ťahaníc okolo brexitu, britské strany bojujú o hlasy v predčasných voľbách"/>
    <meta property="og:description" content="5.11.2019 (Webnoviny.sk) – Všetky hlavné britské politické strany sľubujú voličom koniec ťahaníc okolo brexitu, pokiaľ zvíťazia v decembrových predčasných parlamentných voľbách. Rozchádzajú sa však v tom, ako to plánujú dosiahnuť."/>
  </head>
  <body>
    <article>
      <h1>Sľubujú aj koniec ťahaníc okolo brexitu, britské strany bojujú o hlasy v predčasných voľbách</h1>
      <address><time datetime="2019-11-05T13:35:08+00:00">05 Nov 2019, 13:35</time> by <a rel="author">Webnoviny</a></address>
      <p>5.11.2019 (Webnoviny.sk) – Všetky hlavné britské politické strany sľubujú voličom koniec ťahaníc okolo brexitu, pokiaľ zvíťazia v decembrových predčasných parlamentných voľbách. Rozchádzajú sa však v tom, ako to plánujú dosiahnuť.</p>
      <p>Premiér Boris Johnson tvrdí, že pokiaľ vyhrá jeho Konzervatívna strana, ratifikuje svoju dohodu vyrokovanú s Európskou úniou (EÚ) a Británia blok opustí do 31. januára. Hlavná opozičná Labouristická strana je presvedčená, že dokáže ukončiť dlhodobú neistotu okolo brexitu do šiestich mesiacov.</p>
      <p>Podľa nej je to dostatok času na vyrokovanie novej dohody s EÚ a uskutočnenie referenda o tom, či odísť s touto dohodou, alebo ostať v únii. Líder labouristov Jeremy Corbyn však nepovedal, ktorú z týchto možností by v referende podporil. Liberálni demokrati, ktorí štartujú svoju predvolebnú kampaň v utorok, sľubujú úplné zrušenie brexitu.</p>
      <p>Predčasné parlamentné voľby sa v Británii uskutočnia 12. decembra. Bojovať sa pritom bude o všetkých 650 kresiel Dolnej snemovne britského parlamentu.</p>
      <p>Viac k témam: <a href="https://www.webnoviny.sk/tag/brexit/"><u>Brexit</u></a>, <a href="https://www.webnoviny.sk/tag/predcasne-volby/"><u>predčasné voľby</u></a><br/>Zdroj: Webnoviny.sk – <a href="https://www.webnoviny.sk/slubuju-aj-koniec-tahanic-okolo-brexitu-britske-strany-bojuju-o-hlasy-v-predcasnych-volbach/"><u>Sľubujú aj koniec ťahaníc okolo brexitu, britské strany bojujú o hlasy v predčasných voľbách</u></a> © SITA Všetky práva vyhradené.</p>
    </article>
  </body>
</html>