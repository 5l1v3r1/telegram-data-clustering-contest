<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/dmitrij-peskov-razchitame-che-nagrazhdavaneto-na-malinov-njama-da-stane-prichina-za-presledvaneto-mu.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T13:29:00+00:00"/>
    <meta property="og:title" content="Дмитрий Песков: Разчитаме, че награждаването на Малинов няма да стане причина за преследването му"/>
    <meta property="og:description" content="Говорителят на Путин подчерта, че това би имало пагубни последствия"/>
  </head>
  <body>
    <article>
      <h1>Дмитрий Песков: Разчитаме, че награждаването на Малинов няма да стане причина за преследването му</h1>
      <h2>Говорителят на Путин подчерта, че това би имало пагубни последствия</h2>
      <address><time datetime="2019-11-05T13:29:00+00:00">05 Nov 2019, 13:29</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/05/kremyl_1572966747-1.mp4"/>
      </figure>
      <p>Кремъл намекна за последствия, ако Николай Малинов, който беше награден с орден „Дружба”, бъде преследван в България.</p>
      <p>Това става ясно от думите на говорителя на Владимир Путин – Дмитрий Песков.</p>
      <p>„Кремъл разчита на това, че награждаването на председателя на НД „Русофили” – Николай Малинов, с руския орден „Дружба” няма да стане причина за неговото преследване”, коментира Песков, цитиран от ТАСС.</p>
      <p>„Смятаме, че подобни жестове на признание за заслугите на Малинов като принос за делото на единството на руския свят, принос за развитие на приятелството и сътрудничеството между народите на двете ни страни по никакъв начин не може и не трябва да е причина за някакви преследвания”, добави той.</p>
      <p>По думите на Песков това „би било нелогично и би имало пагубни последствия”.</p>
      <p>„Дори напротив – разчитаме, че такива хора като него ще получат възможността и по-нататък да работят за развитието на приятелските, отдавнашните и исторически отношения между народите на двете ни страни”, подчерта пресаташето на Кремъл.</p>
      <p>У нас в началото на септември Малинов беше обвинен в шпионаж, а вчера главният прокурор Сотир Цацаров е изпратил сигнал с искане да се установи защо специализираният съд е позволил Малинов да напусне България, без да бъде поискано становище от прокуратурата.</p>
    </article>
  </body>
</html>