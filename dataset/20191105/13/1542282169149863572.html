<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/05/vrazilia-stin-interpol-to-zitima-tis-diarrois-mazout"/>
    <meta property="og:site_name" content="euronews"/>
    <meta property="article:published_time" content="2019-11-05T13:04:51+00:00"/>
    <meta property="og:title" content="Βραζιλία: Στην Ιντερπόλ το ζήτημα της διαρροής μαζούτ"/>
    <meta property="og:description" content="Ποια είναι τα βήματα που κάνουν οι βραζιλιάνικες αρχές"/>
  </head>
  <body>
    <article>
      <h1>Βραζιλία: Στην Ιντερπόλ το ζήτημα της διαρροής μαζούτ</h1>
      <address><time datetime="2019-11-05T13:04:51+00:00">05 Nov 2019, 13:04</time> by <a rel="author">euronews </a></address>
      <figure>
        <img src="https://static.euronews.com/articles/stories/04/27/98/18/773x435_cmsv2_2dfc8ae8-5268-5500-9a6c-5ff709f95559-4279818.jpg"/>
      </figure>
      <p>Στην Ιντερπόλ απευθύνθηκαν οι αρχές της Βραζιλίας σχετικά με την μυστηριώδη διαρροή μαζούτ στις βορειοανατολικές ακτές της χώρας, υποστηρίζοντας ότι το κόστος της καταστροφής θα μπορούσε να φτάσει δισεκατομμύρια βραζιλιάνικα ρεάλ.</p>
      <p>Από τον Σεπτέμβριο μέχρι σήμερα, οι παραλίες της Βραζιλίας έχουν γεμίσει με πετρέλαιο. Η κρατική εταιρεία πετρελαίου Petroleo Brasileiro και οι αρχές δεν έχουν καμία αμφιβολία ότι το πετρέλαιο είναι από τη Βενεζουέλα, αλλά οι έρευνες είναι σε εξέλιξη.</p>
      <p>«Ζητήσαμε την συνεργασία της αστυνομίας, η επιχείρηση θα λάβει ειδοποίηση και το αίτημα να διευκρινιστεί τι έγινε μέσω συναδέλφων μας στην Ελλάδα και σε άλλες χώρες», είπε ο αξιωματικός της Ομοσπονδιακής Αστυνομίας, Φρανσίσκο Παραζάνι.</p>
      <p>Την περασμένη εβδομάδα, επιχείρηση από την ομοσπονδιακή αστυνομία και το γραφείο του εισαγγελέα έδειξε ότι πιθανόν η διαρροή οφείλεται στο ελληνικό πλοίο Μπουμπουλίνα, το οποίο βρισκόταν αγκυροβολημένο στην Βενεζουέλα και αναχώρησε για την Μαλαισία στα μέσα Ιουλίου. Η πλοιοκτήτρια εταιρεία Delta Tankers πάντως <a href="http://www.deltatankers.gr/">αρνήθηκε</a> επισήμως οποιαδήποτε συμμετοχή.</p>
    </article>
  </body>
</html>