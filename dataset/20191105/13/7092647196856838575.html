<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39619/%D8%AE%D8%A7%D8%B2%D9%86-%D8%A2%D9%84%D9%88%D9%85%DB%8C%D9%86%DB%8C%D9%88%D9%85%DB%8C-%D8%A7%D9%84%DA%A9%D8%AA%D8%B1%D9%88%D9%84%DB%8C%D8%AA%DB%8C-%DA%86%DB%8C%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-05T13:22:00+00:00"/>
    <meta property="og:title" content="خازن آلومینیومی الکترولیتی چیست؟"/>
    <meta property="og:description" content="خازن‌های آلومینیومی الکترولیتی خازن الکترولیتی قطبی هستند که الکترود آند (+) از یک فویل آلومینیومی خالص با سطح اچ شده (etch) تولید شده است. آلومینیوم به وسیله آنودایزر یک لایه عایق الکتریکی از اکسید آلومینیوم را ایجاد می‌کند که به عنوان دی الکتریک خازن عمل می‌کند."/>
  </head>
  <body>
    <article>
      <h1>خازن آلومینیومی الکترولیتی چیست؟</h1>
      <address><time datetime="2019-11-05T13:22:00+00:00">05 Nov 2019, 13:22</time> by <a rel="author">پایگاه خبری صنعت برق - برق نیوز BarghNews</a></address>
      <p><i>خازن‌های آلومینیومی الکترولیتی خازن الکترولیتی قطبی هستند که الکترود آند (+) از یک فویل آلومینیومی خالص با سطح اچ شده (etch) تولید شده است. آلومینیوم به وسیله آنودایزر یک لایه عایق الکتریکی از اکسید آلومینیوم را ایجاد می‌کند که به عنوان دی الکتریک خازن عمل می‌کند. </i><b>سرویس آموزش و آزمون<a href="http://www.barghnews.com/"> برق نیوز</a>،</b> خازن‌های آلومینیومی الکترولیتی خازن الکترولیتی قطبی هستند که الکترود آند (+) از یک فویل آلومینیومی خالص با سطح اچ شده (etch) تولید شده است. آلومینیوم به وسیله آنودایزر یک لایه عایق الکتریکی از اکسید آلومینیوم را ایجاد می‌کند که به عنوان دی الکتریک خازن عمل می‌کند. الکترولیت غیر جامد سطح لایه اکسید را پوشش می‌دهد که عملا به عنوان الکترود دوم (کاتد) (-) خازن عمل می‌کند. فویل آلومینیومی دوم به نام "فویل کاتد" به الکترولیت متصل می‌شود و به عنوان اتصال الکتریکی ترمینال منفی خازن عمل می‌کند. خازن‌های آلومینیومی الکترولیتی بر اساس نوع به سه دسته تقسیم می‌شوند: 1- خازن آلومینیومی الکترولیتی غیر جامد (مایع، مرطوب) 2- خازن آلومینیومی الکترولیتی جامد (دی اکسید منگنز) 3- خازن آلومینیومی الکترولیتی پلیمری (جامد) خازن آلومینیومی الکترولیتی با الکترولیت غیر جامد ارزان‌ترین نوع و همچنین دارای طیف گسترده‌ای از اندازه، مقدار خازن و ولتاژ هستند.   آن‌ها با مقادیر خازنی از μF ۰.۱ تا μF ۲.۷۰۰.۰۰۰ ساخته شده و مقادیر ولتاژ نامی از ۴ ولت تا ۶۳۰ ولت را دارا هستند. الکترولیت مایع، اکسیژن را برای ترمیم لایه اکسید دی الکتریک فراهم می‌کند. خازن‌های آلومینیومی الکترولیتی با توجه به مقادیر خازنی نسبتا بالایی که دارند، دارای مقادیر امپدانس کم حتی در فرکانس‌های پایین‌تر مانند فرکانس‌های اصلی هستند. این خازن‌ها به طور معمول در منابع تغذیه سوئیچینگ و مبدل‌های DC-DC برای هموار کردن و بافر کردن ولتاژ DC یکسو شده، در بسیاری از دستگاه‌های الکترونیکی و همچنین در منابع قدرت صنعتی و مبدل‌های فرکانس به عنوان خازن link DC برای درایو ها، مبدل‌های فتوولتائیک، و مبدل در نیروگاه‌های بادی استفاده می‌شوند. این خازن‌ها فقط با ولتاژ DC اعمال شده با قطب درست کار می‌کنند. خازن با قطب اشتباه یا با ولتاژ AC منجر به اتصال کوتاه می‌شود و می‌تواند تجهیز را از بین ببرد.   استثناء خازن آلومینیومی الکترولیتی دوقطبی است که دارای یک پیکربندی back-to-back از دو آند است و می‌تواند در کاربرد‌های AC استفاده شود. </p>
    </article>
  </body>
</html>