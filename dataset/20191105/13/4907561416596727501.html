<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/dehset-sacan-ozel-halk-otobusu-soforunun-ifadesi-ortaya-cikti-haber-fotograf-2217167"/>
    <meta property="og:site_name" content="Posta"/>
    <meta property="article:published_time" content="2019-11-05T13:34:35+00:00"/>
    <meta property="og:title" content="Dehşet saçan özel halk otobüsü şoförünün ifadesi ortaya çıktı"/>
    <meta property="og:description" content="Beşiktaşta kullandığı halk otobüsüyle durakta bekleyen yolcuların arasına dalarak bir kişinin ölümüne 12 kişinin de yaralanmasına sebep olan şoför Necdet Karakuşun Kasten öldürme ve Kasten yaralamaya neden olmak suçlarından tutuklandı. Karakuşun ifadesi ortaya çıktı"/>
  </head>
  <body>
    <article>
      <h1>Dehşet saçan özel halk otobüsü şoförünün ifadesi ortaya çıktı</h1>
      <address>
        <time datetime="2019-11-05T13:34:35+00:00">05 Nov 2019, 13:34</time>
      </address>
      <h3><a href="https://www.posta.com.tr/haberler/besiktas">Beşiktaş</a>'ta kullandığı halk otobüsüyle durakta bekleyen yolcuların arasına dalarak bir kişinin ölümüne 12 kişinin de yaralanmasına sebep olan şoför <a href="https://www.posta.com.tr/haberler/necdet-karakus">Necdet Karakuş</a>'un "Kasten öldürme" ve "Kasten yaralamaya neden olmak" suçlarından tutuklandı. Karakuş'un ifadesi ortaya çıktı</h3>
      <figure>
        <img src="https://i.pstimaj.com/img/78/700x0/5dc179dcae298b162afb24f9"/>
      </figure>
      <h4>Tutuklandı</h4>
      <p>Beşiktaş Emniyet Müdürlüğü Asayiş Büro Amirliği'ndeki işlemleri tamamlanan şoför Necdet Karakuş, dün Çağlayan'daki İstanbul Adalet Sarayı'na sevk edilmiş, çıkarıldığı savcılıkça tutuklanması talep edilmişti. Nöbetçi sulh ceza hakimliğine çıkarılan şüpheli Karakuş, tutuklanarak cezaevine gönderildi.</p>
      <figure>
        <img src="https://i.pstimaj.com/img/78/700x0/5dc179c0ae298b15411a5762"/>
      </figure>
      <h4>“Takip ediliyordum”</h4>
      <p>Şüpheli Karakuş'un " Kasten öldürme" ve "Kasten yaralamaya neden olmak" suçlarından tutuklandığı ortaya çıktı. Şüpheli Necdet Karakuş'un emniyette detaylı ifade verdiği, ifadesinde kendisinin bazı kişiler tarafından tehdit ve takip edildiğini, otobüsü durağa doğru sürdüğünü söylediği öğrenildi.</p>
      <figure>
        <img src="https://i.pstimaj.com/img/78/700x0/5dc179daae298b1629578723"/>
      </figure>
      <h4>“Bir gece önce uyuşturucu kullandım”</h4>
      <p>Şüpheli Karakuş'un sorgu hâkimliğinde de olaydan bir gece önce uyuşturucu kullandığını, frene basıp basmadığını hatırlamadığını, otobüsün kameralarını da kendisinin bozduğunu söylediği kaydedildi.</p>
      <figure>
        <img src="https://i.pstimaj.com/img/78/700x0/5dc179daae298b1629578725"/>
      </figure>
      <h4>#olayıngeçmişi</h4>
      <p>Beşiktaş Caddesi'nde önceki gün saat 16.30 sıralarında meydana gelen olayda, Şirintepe-Kabataş hattında ring seferi yapan 27E numaralı özel halk otobüsünün şoförü Necdet Karakuş duraktakilere çarpmış, araçtan indikten sonra da bir kişiyi kolundan bıçaklamıştı. </p>
      <figure>
        <img src="https://i.pstimaj.com/img/78/700x0/5dc179d366a97cbe18003f12"/>
      </figure>
      <p>Hastaneye kaldırılan 13 yaralıdan Yalçın Tahir Billur, tüm müdahalelere rağmen hayatını kaybetmişti. </p>
      <figure>
        <img src="https://i.pstimaj.com/img/78/700x0/5dc179ce66a97cbd58bce922"/>
      </figure>
      <p>Olaydan sonra Beşiktaş İskelesinden denize atlayan Karakuş polis tarafından gözaltına alınmıştı.  </p>
      <figure>
        <img src="https://i.pstimaj.com/img/78/700x0/5dc179d0ae298b15411a5765"/>
      </figure>
      <figure>
        <img src="https://i.pstimaj.com/img/78/700x0/5dc179e2ae298b162afb24ff"/>
      </figure>
      <figure>
        <img src="https://i.pstimaj.com/img/78/700x0/5dc179ecae298b15411a5768"/>
      </figure>
      <figure>
        <img src="https://i.pstimaj.com/img/78/700x0/5dc17a0366a97cbe18003f18"/>
      </figure>
    </article>
  </body>
</html>