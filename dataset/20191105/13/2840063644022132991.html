<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/05/verona-daspo-capo-ultra-castellini-fino_Qrjnz53OVzJrVRTF3xED0O.html"/>
    <meta property="og:site_name" content="Adnkronos"/>
    <meta property="article:published_time" content="2019-11-05T13:09:00+00:00"/>
    <meta property="og:title" content="Il Verona: &quot;'Daspo' al capo ultrà Castellini fino al 2030&quot;"/>
    <meta property="og:description" content="Il provvedimento del club dopo le sue frasi su Balotelli: &quot;Non è del tutto italiano&quot;"/>
  </head>
  <body>
    <article>
      <h1>Il Verona: "'Daspo' al capo ultrà Castellini fino al 2030"</h1>
      <address>
        <time datetime="2019-11-05T13:09:00+00:00">05 Nov 2019, 13:09</time>
      </address>
      <p>'<b>Daspo' fino al 2030 per Luca Castellini</b>. E' il provvedimento preso dall'<b>Hellas Verona </b>nei confronti del capo ultrà che ieri, parlando dei <a href="https://www.adnkronos.com/sport/2019/11/03/cori-razzisti-verona-contro-balotelli-arbitro-ferma-gioco_sIk6w99Z34sXhusvExZmmO.html">'buu' razzisti nei confronti di <b>Mario Balotelli</b> </a>, ha affermato che l'attaccante "è italiano perché ha la cittadinanza italiana ma non potrà mai essere del tutto italiano".</p>
      <p>"Hellas Verona FC comunica di aver adottato nei confronti del signor Luca Castellini una misura interdittiva che, proporzionata alla gravità dei fatti, alla luce di quanto previsto dagli artt. 6 e 7 del codice comportamentale, essendosi trattato di un comportamento basato su considerazioni ed espressioni gravemente contrarie a quelle che contraddistinguono i principi etici ed i valori del nostro Club, prevede la sospensione di gradimento nei confronti del signor Luca Castellini da parte di Hellas Verona FC sino al 30 giugno 2030".</p>
    </article>
  </body>
</html>