<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/v_ordlo_verbuyut_gromadyan_kolyshnih_respublik_ta_osib_bez_gromadyanstva_z_1684015"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T13:52:00+00:00"/>
    <meta property="og:title" content="В ОРДЛО вербують громадян колишніх республік та осіб без громадянства з інших країн, – розвідка"/>
    <meta property="og:description" content="Незаконні збройні формування активізували на Донбасі заходи з вербування на військову службу громадян колишніх радянських республік та осіб без громадянства з інших країн."/>
  </head>
  <body>
    <article>
      <h1>В ОРДЛО вербують громадян колишніх республік та осіб без громадянства з інших країн, – розвідка</h1>
      <address>
        <time datetime="2019-11-05T13:52:00+00:00">05 Nov 2019, 13:52</time>
      </address>
      <p>
        <b>Незаконні збройні формування активізували на Донбасі заходи з вербування на військову службу громадян колишніх радянських республік та осіб без громадянства з інших країн.</b>
      </p>
      <p>Про це повідомляє <a href="http://www.mil.gov.ua/news/2019/11/05/vistup-rechnika-minoboroni-shhodo-situaczii-v-rajoni-provedennya-operaczii-obednanih-sil/">пресслужба</a> Міноборони.</p>
      <p>«За інформацією Головного управління розвідки Міністерства оборони України, командування ЗС РФ активізувало заходи з вербування на військову службу у з’єднаннях і частинах 1 (Донецьк) та 2 (Луганськ) АК ЗС РФ громадян колишніх радянських республік та осіб без громадянства з інших країн», – йдеться у повідомленні.</p>
      <p>Зазначається, що як наслідок, протягом жовтня ц.р. на тимчасово окупованій території у Донецькій та Луганській областях збільшилась кількість таких осіб, які прибули через неконтрольовані Україною ділянки кордону з намірами скористатися спрощеною процедурою для отримання громадянства РФ.</p>
      <p>«Чимало з тих, хто розраховує натуралізуватися, отримавши російські паспорти під час проходження військової служби у складі російсько-окупаційних військ, мають кримінальне минуле», – додали в Міноборони.</p>
      <p>Нагадаємо, сьогодні незаконні збройні формування вже тричі <a href="https://zik.ua/news/2019/11/05/nzf_vid_pochatku_doby_trychi_atakuvaly_ukrainski_pozytsii_na_donetskomu_1683997">відкривали вогонь</a> на Донецькому напрямку.</p>
      <related>
        <h4>читайте також</h4>
        <a href="https://zik.ua/news/2019/11/01/nzf_perekydayut_na_peredovu_tanky_ta_gvozdyky__rozvidka_1681531"/>
        <a href="https://zik.ua/news/2019/10/31/v_ordlo_rozsylayut_povistky_pro_pryzov_na_viyskovi_zbory__rozvidka_1680729"/>
        <a href="https://zik.ua/news/2019/10/30/v_ordlo_agituyut_mistsevyh_zhyteliv_vstupaty_do_lav_nzf__rozvidka_1679757"/>
        <a href="https://zik.ua/news/2019/10/25/nzf_za_dopomogoyu_bezpilotnykiv_pryhovuyut_peremishchennya_bronetehniky__1676279"/>
      </related>
    </article>
  </body>
</html>