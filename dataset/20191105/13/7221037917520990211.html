<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/marvel-studyosunda-bomba-panigi-angelina-jolie-ve-richard-madden-tahliye-edildi/926309"/>
    <meta property="og:site_name" content="medya faresi"/>
    <meta property="article:published_time" content="2019-11-05T13:09:00+00:00"/>
    <meta property="og:title" content="Marvel stüdyosunda panik: Angelina Jolie ve Richard Madden dışarı çıkarıldı"/>
    <meta property="og:description" content="'The Eternals' filminin İspanya'daki Fuerteventura Adası'ndaki çekimleri sırasında bomba paniği yaşandı. Başrol oyuncuları Angelina Jolie ve Richard Madden'in apar topar setten uzaklaştırıldığı öğrenildi."/>
  </head>
  <body>
    <article>
      <h1>Marvel stüdyosunda panik: Angelina Jolie ve Richard Madden dışarı çıkarıldı</h1>
      <h2>'The Eternals' filminin İspanya'daki Fuerteventura Adası'ndaki çekimleri sırasında bomba paniği yaşandı. Başrol oyuncuları Angelina Jolie ve Richard Madden'in apar topar setten uzaklaştırıldığı öğrenildi.</h2>
      <address>
        <time datetime="2019-11-05T13:09:00+00:00">05 Nov 2019, 13:09</time>
      </address>
      <p>Gelecek yıl 6 Kasım'da seyirciyle buluşacak olan Marvel Sinematik Evreni(MCU) filmi 'The Eternals'ın çekimleri İspanya'da devam ediyor. </p>
      <p><i><b>Independent'ın haberine göre</b></i>, filmin bir sahnesi için Kanarya Adaları'na bağlı Fuerteventura Adası'nda bulunan film ekibi sette henüz patlamamış bir bomba bulunmasıyla panik yaşadı ve çekimlere ara vermek zorunda kaldı. </p>
      <p>Sette başrol oyuncuları Angelina Jolie ile Richard Madden'in de bulunduğu ve ihbar üzerine güvenli bölgelere sevk edildikleri belirtildi. </p>
      <h3>​'Yüzyıllardır el değmemiş'</h3>
      <p>Sette çalışan bir kişi The Sun'a yaptığı açıklamada "Gerçekten çok korkutucuydu. Yüzyıllardan beri el değmemiş bir bomba. Ama ona yaklaştığımızda ne olacağını bilemeyiz" diye konuştu. </p>
      <p>Bombanın bölgeye nasıl geldiği bilinmiyor ancak  Fuerteventura Adası'nın İkinci Dünya Savaşı zamanında Alman askeri üssü olarak kullandığı belirtiliyor. </p>
      <p>Yönetmen koltuğunda Chloe Zhao'nun oturduğu 'The Eternals' 'Thena' rolünde Angelina Jolie, 'Ajak' rolünde Salma Hayek, 'Sersi' rolünde Gemma Chan, 'Dane Whitman/Black Knight' rolünde Kit Harington, 'Ikaris' rolünde Richard Madden, Kingo rolünde de Kumail Nanjiani yer alıyor. </p>
      <p>Film, tarihi ve medeniyetleri şekillendiren ölümsüz bir varlık yarışına odaklanıyor.</p>
    </article>
  </body>
</html>