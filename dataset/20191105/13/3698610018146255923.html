<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-proekti-derzhbyudzhetu-2020-peredbacheno-pidvischennya-zarplat-u-sferi-bezpeki-ta-oboroni-do-15-328543_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T13:36:00+00:00"/>
    <meta property="og:title" content="У проекті держбюджету-2020 передбачено підвищення зарплат у сфері безпеки та оборони до 15%"/>
    <meta property="og:description" content="Згідно з проектом держбюджету-2020, бюджет Міноборони на наступний рік складе 116,1 млрд грн."/>
  </head>
  <body>
    <article>
      <h1>У проекті держбюджету-2020 передбачено підвищення зарплат у сфері безпеки та оборони до 15%</h1>
      <h2>Згідно з проектом держбюджету-2020, бюджет Міноборони на наступний рік складе 116,1 млрд грн.</h2>
      <address>
        <time datetime="2019-11-05T13:36:00+00:00">05 Nov 2019, 13:36</time>
      </address>
      <p><b><a href="https://dt.ua/ECONOMICS/goncharuk-predstavit-proekt-derzhbyudzhetu-2020-onlayn-328507_.html">Проект закону "Про Державний бюджет України на 2020 рік"</a>,</b> який Кабмін підготував до другого читання, передбачає виділення на сферу безпеки і оборони 245,8 млрд грн. Про це повідомив міністр оборони Андрій Загороднюк на презентації проекту.</p>
      <p>"У відповідності з нашими стратегічними планами, на безпеку і оборону виділяється 5,45% від прогнозованого ВВП – це 245,8 млрд грн, з яких 136 млрд грн - на оборону", - сказав він.</p>
      <p>За його словами, бюджет Міноборони в 2020 році складе 116,1 млрд грн, в той час як 2019 році він складав 102 млрд.</p>
      <p>"Пріоритетом бюджету стане розвиток і закупівля озброєння і військової техніки", - розповів міністр.</p>
      <p>За його словами, зокрема, держгарантії на закупівлю озброєння і техніки складуть 9 млрд грн. Він також уточнив, що бюджет спецслужби транспорту передбачено в розмірі 1,4 млрд грн. При цьому на розвідку планують виділити 3,5 млрд грн.</p>
      <p>За словами Загороднюка, на оборону також буде спрямована частина коштів Миэкономики – 2,4 млрд грн, які підуть на виготовлення боєприпасів.</p>
      <p>Заступник міністра внутрішніх справ Антон Геращенко також розповів, що бюджет МВС у 2020 році складе 93 млрд грн. "На 2020 рік у бюджеті передбачено збільшення фінансування безпеки на 12,4%", - поінформував Геращенко.</p>
      <p>
        <b>За його словами, вдасться домогтися підвищення зарплат для службовців структури МВС. Зокрема, для Нацгвардії підвищать зарплату на 10%, Нацполиции - на 10%, Держприкордонслужби - на 15%, ДСНС - на 14%, Міграційної служби - на 6%.</b>
      </p>
      <p>"Ми запустимо проект по 3200 поліцейським офіцерам громади – це нова якість надання послуг з безпеки в сільській місцевості. Це буде новий дільничний офіцер, у якого буде власне приміщення, комп'ютерна техніка, автомобіль", - розповів заступник міністра.</p>
      <p>Він зазначив, що в 2020 році буде запущена програма з оновлення парку прикордонних кораблів. "Разом з французькими партнерами за три роки плануємо за рахунок бюджету побудувати 20 надсучасних прикордонних кораблів. 25% підуть на українські суднобудівні підприємства", - зазначив Геращенко.</p>
      <p>Він також розповів, що в 2020 році планується отримати від французьких партнерів 10 вертольотів Airbus моделей Н225, Н145 і Н125.</p>
      <p>"У наступному році також плануємо великий прорив у системі фото - і відеофіксації порушень ПДР. І саме за рахунок цього очікуємо їх значне зниження", - резюмував заступник глави МВС.</p>
      <p>Раніше Верховна Рада України <a href="https://dt.ua/ECONOMICS/rada-zatverdila-derzhbyudzhet-2020-u-pershomu-chitanni-326657_.html"><b>ухвалила у першому читанні</b></a> проект закону про державний бюджет на 2020 рік. За відповідний законопроект №2000 на засіданні 18 жовтня проголосували 255 депутатів.</p>
      <p>У бюджеті передбачено зростання мінімальної зарплати до 4723 гривень на місяць, доходи бюджету очікуються в 1 трильйон 79 мільярдів гривень. Витрати — 1,17 трильйона гривень, дефіцит бюджету — 2,09% від ВВП. Курс долару у бюджетіне закладений, але у макропрогнозі уряду він встановлений на рівні 28,2 гривні за долар.</p>
      <p>Детальніше про "підводні камені" нового бюджету читайте в статті Тетяни Богдан "<a href="https://dt.ua/macrolevel/dezhavyu-derzhavnogo-byudzhetu-2020-326088_.html"><b>Дежавю державного бюджету-2020</b></a>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>