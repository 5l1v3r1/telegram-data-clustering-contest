<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682390/georgiadis-ston-realfm-978-o-k-tsipras-anikei-se-ekeini-ti-frasi-"/>
    <meta property="og:site_name" content="enikos.gr"/>
    <meta property="article:published_time" content="2019-11-05T12:47:00+00:00"/>
    <meta property="og:title" content="Γεωργιάδης στον Realfm 97,8: Ο κ. Τσίπρας ανήκει σε εκείνη τη φράση που λέει &quot;με λένε Ρίζο και όπως θέλω τα γυρίζω&quot;"/>
    <meta property="og:description" content="Ο υπουργός Ανάπτυξης και Επενδύσεων και αντιπρόεδρος της ΝΔ, Άδωνις Γεωργιάδης, στον Realfm 97,8..."/>
  </head>
  <body>
    <article>
      <h1>Γεωργιάδης στον Realfm 97,8: Ο κ. Τσίπρας ανήκει σε εκείνη τη φράση που λέει "με λένε Ρίζο και όπως θέλω τα γυρίζω"</h1>
      <address>
        <time datetime="2019-11-05T12:47:00+00:00">05 Nov 2019, 12:47</time>
      </address>
      <p>"Διάβασα το εξώδικο της κ. Τουλουπάκη. Πρώτον, η ιδέα ενός εισαγγελέα που ζητάει από δημοσιογράφο να αποκαλύψει την πηγή του, με συγχωρείτε αλλά στον δυτικό κόσμο αυτά τα έχουμε ξεκαθαρίσει. Το δημοσιογραφικό απόρρητο τηρήθηκε για να πέσει ο πρόεδρος Νίξον, όχι για το θέμα της Novartis στην Ελλάδα, έτσι δεν είναι;" δήλωσε ο υπουργός Ανάπτυξης και Επενδύσεων και αντιπρόεδρος της ΝΔ,<a href="http://www.enikos.gr/economy/669837/georgiadis-simera-oi-dyo-protes-kya-gia-to-elliniko">Άδωνις Γεωργιάδης,</a> στον Realfm 97,8.</p>
      <p>Μιλώντας στον Νίκο Χατζηνικολάου και στον Αντώνη Δελλατόλα, πρόσθεσε "σέβομαι την ευαισθησία της ότι αισθάνθηκε ότι θίγεται η τιμή και η υπόληψή της, γιατί από εκεί ξεκινάει το εξώδικο. Το σέβομαι και λέω ένας πολίτης της χώρας, η κ. Ελένη Τουλουπάκη, λέει κύριοι στην Καθημερινή, με το δημοσίευμα θίγεται την τιμή και την υπόληψή μου. Μάλιστα. Δεν αναλογίζεται όμως η κ. Τουλουπάκη εμένα που με έχει 2,5 χρόνια σε αυτή την ομηρία και θίγεται η τιμή και η υπόληψή μου;".</p>
      <p>Αναφορικά με την επιστολή Τσίπρα σχολίασε ότι "έμεινα έκπληκτος όταν διάβασα την επιστολή του κ. Τσίπρα. Θα σας πω γιατί, το βασικό επιχείρημα του αρχηγού της αξιωματικής αντιπολίτευσης επισήμως στον Πρόεδρο της Βουλής είναι ότι δεν προβλέπεται από τον κανονισμό και δεν νοείται διαδικασία εξαιρέσεως από την προκαταρκτική επιτροπή. Πέρα από το δικονομικό ζήτημα που θα δημιουργούσε να είναι ταυτόχρονα μάρτυρες και εξετάζοντες οι ίδιοι άνθρωποι, δηλαδή ο κ. Τζανακόπουλος θα έπρεπε να εξετάσει τον κ. Τζανακόπουλο, το 2013 είχαμε στη Βουλή την προκαταρκτική για τη διερεύνηση της λίστας Λαγκάρντ και των ευθυνών του πρώην υπουργού κ. Παπακωνσταντίνου. Σε αυτή την επιτροπή ο ΣΥΡΙΖΑ δια των τριών μελών- συμμετεχόντων του, της κ. Κωνσταντοπούλου, του κ. Κοντονή και του κ. Δρίτσα είχαν καταθέσει αίτημα εξαιρέσεως κατά του Μιλτιάδη Βαρβιτσιώτη και εμού με το σκεπτικό ότι είχαμε κάποια σχέση με τη λίστα Λαγκάρντ και μάλιστα έγινε ψηφοφορία, την οποία χάσανε. Ρωτώ, πώς γίνεται το 2013 ο ΣΥΡΙΖΑ να θεωρεί ότι κάποιος μπορεί να εξαιρεθεί από την προκαταρκτική επιτροπή και το 2019 ο ίδιος ΣΥΡΙΖΑ, με τον ίδιο αρχηγό να δηλώνει ότι αυτό δεν προβλέπεται;".</p>
      <p>"Ο κ. Τσίπρας ανήκει σε εκείνη τη φράση που λέει "με λένε Ρίζο και όπως θέλω τα γυρίζω". Δεν τον ενδιαφέρουν ούτε οι κανονισμοί, ούτε οι νόμοι, ούτε η αλήθεια, ούτε η Novartis, ούτε τίποτα" υπογράμμισε.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/682390_b2cedb61df-8a879c6398181612.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/680195/georgiadis-tsipras-kai-polakis-boroun-na-kounoun-to-dachtylo-kai-%0A%20%20%20%20%0A"/>
        <a href="http://www.enikos.gr/politics/679973/georgiadis-ston-realfm-978-perimeno-na-lavei-mia-apofasi-i-k-toul%0A%20%20%20%20%0A"/>
        <a href="http://www.enikos.gr/politics/679295/georgiadis-to-neo-systima-exodikastikou-tha-ginetai-choris-kanena%0A%20%20%20%20%0A"/>
        <a href="http://www.enikos.gr/politics/678942/georgiadis-katharmata-oi-dyo-psevdomartyres-an-nomizoun-oti-tha-t%0A%20%20%20%20%0A"/>
        <a href="http://www.enikos.gr/politics/682180/tasoulas-ston-realfm-978-i-proanakritiki-den-echei-na-kanei-me-or%0A%20%20%20%20%0A"/>
        <a href="http://www.enikos.gr/politics/682094/georgiadis-i-apokalypsi-tou-engrafou-touloupaki-apodeiknyei-tin-y%0A%20%20%20%20%0A"/>
        <a href="http://www.enikos.gr/politics/682046/lazaridis-ston-realfm-978-as-katalavei-o-tsipras-oti-i-vouli-den-%0A%20%20%20%20%0A"/>
        <a href="http://www.enikos.gr/politics/681983/theodorikakos-i-ellada-den-borei-na-dechtei-aperioristo-arithmo-m%0A%20%20%20%20%0A"/>
        <a href="http://www.enikos.gr/politics/681995/kinal-i-kyvernisi-panigyrizei-oi-yperogkes-chreoseis-ton-trapezon%0A%20%20%20%20%0A"/>
      </related>
    </article>
  </body>
</html>