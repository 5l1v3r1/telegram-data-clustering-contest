<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/prokuror-chernivetskoyi-oblasti-zvilnyvsya-pislya-vizytu-prem-yer-ministra/"/>
    <meta property="og:site_name" content="Рубрика"/>
    <meta property="article:published_time" content="2019-11-05T12:57:20+00:00"/>
    <meta property="og:title" content="Прокурор Чернівецької області звільнився після візиту прем'єр-міністра"/>
    <meta property="og:description" content="Через тиждень після візиту і критики прем’єр-міністра Олексія Гончарука прокурор Чернівецької області Олег Соболь написав заяву про звільнення. Стало відомо з коментаря речниці прокуратури області Наталі Соколовської UA.Суспільне Буковина і  “Укрінформ”. Прокуратура: “Олег Соболь написав заяву за власним бажанням щодо його звільнення з посади прокурора Чернівецької області та органів прокуратури України. У п’ятницю, 01.11.2019, був […]"/>
  </head>
  <body>
    <article>
      <h1>Прокурор Чернівецької області звільнився після візиту прем'єр-міністра</h1>
      <address><time datetime="2019-11-05T12:57:20+00:00">05 Nov 2019, 12:57</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/04/123-17-620x420.jpg"/>
      </figure>
      <p>
        <b>
          <b>Через тиждень після візиту і критики прем’єр-міністра Олексія Гончарука прокурор Чернівецької області Олег Соболь написав заяву про звільнення.</b>
        </b>
      </p>
      <p>Стало відомо з коментаря речниці прокуратури області Наталі Соколовської <a href="https://www.facebook.com/suspilne.bukovyna/photos/a.743671429075104/2359772494131648/?type=3&amp;theater">UA.Суспільне Буковина </a>і  <a href="https://www.ukrinform.ua/rubric-regions/2812106-prokuror-cerniveckoi-oblasti-podav-u-vidstavku.html?fbclid=IwAR0LdEiHJh0y_I6bBJHu4wgIMwx8aaqbAMUJh9Mutf3kjgaZOFSbJmJ_yLs">“Укрінформ”</a>.</p>
      <p>Прокуратура: “Олег Соболь написав заяву за власним бажанням щодо його звільнення з посади прокурора Чернівецької області та органів прокуратури України. У п’ятницю, 01.11.2019, був його останній робочий день”.</p>
      <p>Наразі обов’язки прокурора області виконує перший заступник прокурора Чернівецької області<a href="https://chrn.gp.gov.ua/ua/guidance.html"> Ігор Мустеца.</a></p>
      <p>Мустеца в органах прокуратури працює з листопада 2002 року. З вересня 2016 року займає пост першого заступника прокурора Чернівецької області.</p>
      <p>24 жовтня прем’єр-міністр України Олексій Гончарук під час візиту в Чернівці сказав, що рекомендуватиме генеральному прокурору Руслану Рябошапці звільнити з посади Соболя.</p>
      <p>Гончарук: “Нічого особистого, але ви у цій області працюєте вже два роки і досі жодних реальних результатів боротьби із контрабандою не показали. Якби я мав можливість, я б звільнив вас уже давно. Але я не маю таких повноважень”.</p>
    </article>
  </body>
</html>