<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/sok-ehes-szajat-kell-betomnie-karacsonynak-telnek-a-zsebek/185957"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T12:14:00+00:00"/>
    <meta property="og:title" content="Sok éhes szájat kell betömnie Karácsonynak, telnek a zsebek"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sok éhes szájat kell betömnie Karácsonynak, telnek a zsebek</mark>
      </h1>
      <address><time datetime="2019-11-05T12:14:00+00:00">05 Nov 2019, 12:14</time> by <a rel="author">Bors</a></address>
      <p>
        <b>Ahány pártlogó, annyi tisztség és annyi kifizetés. Az ellenzéki önkormányzatoknál duzzad a felső vezetői vízfej, telnek a zsebek. </b>
        <b>Ahány pártlogó, annyi tisztség és annyi kifizetés. Az ellenzéki önkormányzatoknál duzzad a felső vezetői vízfej, telnek a zsebek.</b>
      </p>
      <p>Több mint 1,3 millió forintot kaphatnak majd a főpolgármester helyettesei – ez derül ki a Hír TV birtokába jutott előterjesztésből, és a korábbi 3 helyett Karácsony Gergelynek 5 helyettese lesz majd. És a „horrorkoalíciónak” nem ez a legnagyobb baja.</p>
      <p>A jelek szerint majd’ minden ellenzéki önkormányzatnál duzzad a felső vezetői vízfej, telnek a zsebek „Ahány pártlogó, annyi tisztség és annyi kifizetés” – jellemezte a helyzetet országgyűlési felszólalásában Dömötör Csaba államtitkár.</p>
      <p>„Zuglóban és Óbudán is az volt az első, hogy megpróbálták megkerülni a képviselő-testület az ingatlaneladásoknál” – tette hozzá. Azt is kifogásolta, hogy öt főpolgármester-helyettes lesz, köztük egy olyan MSZP-s vezető, aki a Hagyó-korszakban a közbeszerzési bizottság vezetője volt.</p>
      <p>
        <b>Dömötör emlékeztetett: Karácsony Gergely azt ígérte, hogy azokat is szeretné képviselni, akik nem szavaztak rá. „Ehhez képest megindult az ideológiai gőzhenger. Mit ártott Szent István ahhoz, hogy ne akarják a szobrát kiállítani a róla elnevezett parkban. Mit ártott?”</b>
      </p>
      <p>Az államtitkár álságosnak nevezte az ellenzék szólásszabadságról szóló lózungjait. „Maguk szólásszabadságra hivatkoznak, de a ferencvárosi újonnan megválasztott polgármester személyesen akarja felügyelni a kerületi lapot. És van olyan fővárosi napilap, amit el akarnak lehetetleníteni. A kultúra szabadságát hirdetik, de már most megüzenték igazgatóknak, hogy ha új pályázatok lesznek, ők biztosan nem nyernek. Ennyit az önök pályáztatási gyakorlatáról” – tette hozzá Dömötör, aki szerint az ellenzéki szólásszabadság azt fogja jelenteni, hogy csak és kizárólag baloldali és liberális körök jutnak majd levegőhöz.</p>
      <p>„<b>Tényleg visszatért a Demszky-korszak. Ezt tudomásul vesszük, csak ne hivatkozzanak arra, hogy mindenkit képviselnek. A demokráciát pedig legyenek szívesek ne Gyurcsány Ferenc árnyékából hirdessék</b>” – hangsúlyozta Dömötör Csaba.</p>
      <p>
        <a href="https://ripost.hu/politik/sok-ehes-szajat-kell-betomnie-karacsonynak-telnek-a-zsebek-2146918/">Ripost</a>
      </p>
    </article>
  </body>
</html>