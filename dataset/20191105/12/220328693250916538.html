<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/vv-vidinsko-nasrochikha-zasedaniyata-na-novite-obshchinski-sveti-405926.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T12:23:06+00:00"/>
    <meta property="og:title" content="Във Видинско насрочиха заседанията на новите общински съвети"/>
    <meta property="og:description" content="Областният управител Албена Георгиева определи датите за първите заседания на новоизбраните общински съвети в областта"/>
  </head>
  <body>
    <article>
      <h1>Във Видинско насрочиха заседанията на новите общински съвети</h1>
      <address><time datetime="2019-11-05T12:23:06+00:00">05 Nov 2019, 12:23</time> by <a rel="author">Стандарт</a></address>
      <p>Областният управител на Видин Албена Георгиева определи датите за провеждането на първите заседания, на които ще положат клетва новоизбраните общински съветници, кметове на общини и кметове на кметства в областта.</p>
      <p>Заседанията на 11-те общински съвета ще се проведат в периода 6-12 ноември 2019г.</p>
      <p>Първи ще положат клетва Общински съвет-Грамада. Церемонията ще се състои на 6 ноември от 11,00 ч. в заседателната зала на общината. В 14,30 ч. церемония по полагане на клетва ще се състои в община Бойница.</p>
      <p>На 8 ноември от 9,30 ч. ще се проведе първото заседание на новообразувания Общински съвет –Ружинци. Същия ден клетвен лист ще подпишат новоизбраните представители на местното самоуправление в община Макреш - от 13,00 ч, и в община Брегово - от 15,30 ч.  </p>
      <p>На 11 ноември първото си заседание ще проведе Общински съвет–Кула от 9,30 ч. Тържественото заседание на Общински съвет–Видин ще се състои от 12,00 ч., а на Общински съвет–Белоградчик – от 15,00 ч.</p>
      <p>На 12 ноември церемонии по полагането на клетва ще се състоят последователно в общинските съвети на Димово – от 10,00 ч, на Чупрене – от 12,30 ч и на Ново село – от 15,30 ч.</p>
      <p> </p>
    </article>
  </body>
</html>