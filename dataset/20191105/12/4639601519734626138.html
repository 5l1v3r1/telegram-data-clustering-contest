<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/society/eforia-fouskosan-ta-liksiprothesma-antimetopoi-me-katasxeseis-ekatommyria-forologoumenoi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T12:44:54+00:00"/>
    <meta property="og:title" content="Εφορία : Αντιμέτωποι με κατασχέσεις εκατομμύρια φορολογούμενοι"/>
    <meta property="og:description" content="Φούσκωσαν τα ληξιπρόθεσμα"/>
  </head>
  <body>
    <article>
      <h1>Εφορία : Αντιμέτωποι με κατασχέσεις εκατομμύρια φορολογούμενοι</h1>
      <h2>Φούσκωσαν τα ληξιπρόθεσμα</h2>
      <address><time datetime="2019-11-05T12:44:54+00:00">05 Nov 2019, 12:44</time> by <a rel="author">ΤοΒΗΜΑ Team</a></address>
      <p>Περισσότεροι από 1,2 εκατ. φορολογούμενοι έχουν υποστεί κατασχέσεις ενώ περίπου 1,8 εκατ. οφειλέτες είναι εκτεθειμένοι σε αναγκαστικά μέτρα είσπραξης</p>
      <p>Αποκαλυπτικά είναι τα στοιχεία της Ανεξάρτητης Αρχής δημοσίων Εσόδων (ΑΑΔΕ) σύμφωνα με τα οποία οι οφειλέτες με ληξιπρόθεσμα χρέη στην Εφορία τον μήνα Σεπτέμβριο καθώς για πρώτη φορά στη διάρκεια του έτους ανήλθαν σε 4.351.315 ή 476.413 περισσότεροι απ’ ό,τι τον Αύγουστου (3.874.902).</p>
      <p>
        <a href="https://www.in.gr/2019/11/05/economy/aytokinita-erxontai-ta-pano-kato-ston-klado/">Διαβάστε ακόμη : Αυτοκίνητα - Έρχονται τα πάνω – κάτω στον κλάδο</a>
      </p>
      <p>Το πλήθος των τελευταίων μάλιστα αυξήθηκε κατά περίπου 5.000 ανάμεσα στον Αύγουστο και τον Σεπτέμβριο (από 1.222.485. σε 1.227.944) ενώ ο εισπρακτικός μηχανισμός, η ΑΑΔΕ, αναμένεται να πατήσει γκάζι σε κατασχέσεις τους τελευταίους μήνες του έτους, μετά και την εκπνοή της ρύθμισης για τις 120 δόσεις.</p>
      <p>Στο ίδιο διάστημα, τα «φρέσκα» χρέη έφτασαν τα 529 εκατ. ευρώ και αφορούν μόνο σε απλήρωτους φόρους.</p>
      <p>Τα στοιχεία της ΑΑΔΕ δείχνουν ότι από την αρχή του έτους έως τον Σεπτέμβριο, τα «φρέσκα» ληξιπρόθεσμα χρέη έφτασαν μια ανάσα από τα 5 δισ. ευρώ (4,907 δισ. ευρώ), ποσό που έρχεται να προστεθεί σε ένα συνολικό ληξιπρόθεσμο υπόλοιπο 104,916 δισ. ευρώ.</p>
      <p>Πιο αναλυτικά το συνολικό «νέο ληξιπρόθεσμο» που προστέθηκε στα βιβλία της ΑΑΔΕ, στο οποίο συμπεριλαμβάνονται και οι μη φορολογικές κατηγορίες, έφτασε τα 588 εκατ. ενώ την ίδια περίοδο το 2018 ήταν 1.419 εκατ. (μείωση κατά 58,6%).</p>
      <p>Εξαιρουμένων των μη φορολογικών κατηγοριών, το νέο ληξιπρόθεσμο έφτασε τα 529 εκατ., ενώ την ίδια περίοδο το 2018 είχε φτάσει τα 514 εκατ. (αύξηση κατά 2,9%).</p>
      <h3>Οι κατασχέσεις</h3>
      <p>Στη σύσταση δυο υπερκέντρων εισπράξεων οφειλών των φορολογούμενων προς το δημόσιο προχώρησε η Ανεξάρτητη Αρχή Δημοσίων Εσόδων. Πρόκειται για τα Κέντρα Είσπραξης Οφειλών Αττικής και Θεσσαλονίκης τα οποία θα λειτουργούν επιτελικά στις προσπάθειες να έρθουν στο δημόσιο ταμείο όσοι έχουν ληξιπρόθεσμες οφειλές προς τη φορολογική διοίκηση.</p>
      <p>Τα κυριότερα μέτρα αναγκαστικής είσπραξης που λαμβάνει το Κέντρο Είσπραξης Οφειλών είναι:</p>
      <p>-η κατάσχεση υπολοίπων τραπεζικών λογαριασμών</p>
      <p>-η κατάσχεση εισοδημάτων στα χέρια τρίτων (π.χ. ενοίκια, απαιτήσεις από πελάτες)</p>
      <p>-η δέσμευση ακινήτων και η εκποίησή τους με αναγκαστικό πλειστηριασμό με την προστασία, όμως, της μιας και μοναδικής κατοικίας του οφειλέτη.</p>
      <p>
        <a href="https://www.tovima.gr/2019/11/05/culture/i-sakira-stin-kypro-se-kamaroula-mia-stalia/">Η Σακίρα στην Κύπρο σε καμαρούλα μια σταλιά</a>
      </p>
    </article>
  </body>
</html>