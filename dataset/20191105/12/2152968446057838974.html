<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/crime/2019/11/05/nezagasena-cigara-zapalila-obshtejitieto-za-socialno-slabi.428617"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T12:52:00+00:00"/>
    <meta property="og:title" content="Незагасена цигара запалила общежитието за социално слаби"/>
    <meta property="og:description" content="Общината започва ремонтът от утре, изгоряла е част от покрива | Dnes.bg"/>
  </head>
  <body>
    <article>
      <h1>Незагасена цигара запалила общежитието за социално слаби</h1>
      <h2>Общината започва ремонтът от утре, изгоряла е част от покрива</h2>
      <address><time datetime="2019-11-05T12:52:00+00:00">05 Nov 2019, 12:52</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Първоначалната версия за възникването на пожара в общинското общежитие за социално слаби в Димитровград е незагасена цигара. Това каза кметът на града Иво Димов пред "Фокус".</p>
      <p>Предполага се, че пожарът е предизвикан от непредпазливост на един от обитателите в общежитието.</p>
      <related>
        <a href="https://www.dnes.bg/crime/2019/11/05/pojar-v-obshtejitie-za-socialno-slabi-evakuirani-sa-23-ma.428583"/>
      </related>
      <p>Охраната е успяла да изведе всички от сградата.</p>
      <p>Пострадали са трима души. Двама са обгазени и една жена е с леки изгаряния.</p>
      <p>Част от покрива на общежитието е изгоряла, както и няколко стаи, но от утре започва ремонтът, като общината ще предприеме необходимите действия да възстанови сградата, обясни ткметът.</p>
      <p>Още днес комисия е направила оглед и от утре започват ремонтни аварийни дейности, уточни Димов.</p>
      <p>"Надявам се в рамките на месец да отстраним всички поражения. Хората са настанени в източното крило и няма опасност някой от тях да остане на улицата", обясни той.</p>
      <p>По думите му сградата е на над 40 години и в нея няма пожароизвестителна инсталация.</p>
      <p>В нея са били настанени 23-ма социално слаби, допълни кметът на Димитровград.</p>
    </article>
  </body>
</html>