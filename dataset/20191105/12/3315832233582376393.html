<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/43daa2c5c142e8fa/doi-cetateni-ai-israelului-retinuti-in-flagrant-delict-pentru-corupere-activa-si-trafic-de-influenta.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T12:34:14+00:00"/>
    <meta property="og:title" content="Doi cetățeni ai Israelului, reținuți în flagrant delict pentru corupere activă și trafic de influență"/>
    <meta property="og:description" content="La mai puțin de o săptămână de la descinderile în masă pe adresele mai multor studenți din Israel la Chișinău, membri ai unei grupări criminale specializate în circulația ilicită a drogurilor în scop de profit, unii din ei, cercetați în stare de libertate, personal sau prin mijlocitori, au încercat să găsească diferite modalități ilicite pentru a nu fi trași la răspundere penală pentru infracțiunile săvârșite și au înfăptuit mai multe acțiuni de corupere și trafic de influență în interes personal, dar și în interesul grupului criminal organizat."/>
  </head>
  <body>
    <article>
      <h1>Doi cetățeni ai Israelului, reținuți în flagrant delict pentru corupere activă și trafic de influență</h1>
      <address><time datetime="2019-11-05T12:34:14+00:00">05 Nov 2019, 12:34</time> by <a rel="author">Jurnal.md</a></address>
      <p>
        <b>La mai puțin de o săptămână de la descinderile în masă pe adresele mai multor <u><a href="http://www.jurnal.md/ro/news/1369045c6855e871/video-momentul-in-care-studenti-de-la-agrara-si-medicina-sunt-retinuti-de-mascati-pentru-trafic-de-droguri.html?sfns=mo">studenți din Israel la Chișinău,</a></u> membri ai unei grupări criminale specializate în circulația ilicită a drogurilor în scop de profit, unii din ei, cercetați în stare de libertate, personal sau prin mijlocitori, au încercat să găsească diferite modalități ilicite pentru a nu fi trași la răspundere penală pentru infracțiunile săvârșite și au înfăptuit mai multe acțiuni de corupere și trafic de influență în interes personal, dar și în interesul grupului criminal organizat.</b>
      </p>
      <p>La data de 4 noiembrie, aproximativ la ora 17:30, ofițerii PCCOCS de comun cu ofițerii de investigații din cadrul Serviciului de Informație și Securitate au fost reținuți doi cetățeni ai statului Israel cu vârsta de 23 și respectiv 24 de ani (<u>video</u>), unul din aceștia fiind bănuit în comiterea infracțiunii de circulație ilicită de droguri, în timp ce urmau să transmită a 2-a tranșă a mijloacelor financiare investigatorului sub acoperire.</p>
      <p>Banii urmau să ajungă la persoane cu funcție de răspundere și persoane publice din cadrul Biroului de Migrație și Azil, dar și la alte persoane publice din instituții implicate în documentarea infracțiunii de circulație ilicită de droguri.</p>
      <p>Urmare a perchezițiilor corporale, asupra acestora au fost depistate și ridicate suma de 2.600 de euro, dar și alte obiecte care prezintă importanță pentru cauza penală. După ce au fost audiate, persoanele reținute și-au recunoscut parțial vinovăția și au consimțit să colaboreze cu oamenii legii.</p>
      <p>În ipoteza stabilirii vinovăției, aceștia riscă o pedeapsă de la 6 la 12 ani și respectiv, de la 3 la 7 ani privațiune de libertate.</p>
    </article>
  </body>
</html>