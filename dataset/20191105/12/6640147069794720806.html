<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-video-gameplay-barbaro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T12:22:00+00:00"/>
    <meta property="og:title" content="Diablo 4: video gameplay svela le capacità del Barbaro"/>
    <meta property="og:description" content="Diablo 4 è stata una delle migliori sorprese, per quanto atteso e preannunciato dai leak, della BlizzCon 2019: ora, possiamo vedere un video di gameplay."/>
  </head>
  <body>
    <article>
      <h1>Diablo 4: video gameplay svela le capacità del Barbaro</h1>
      <address><time datetime="2019-11-05T12:22:00+00:00">05 Nov 2019, 12:22</time> by <a rel="author">Nicola Armondi</a></address>
      <p>La BlizzCon 2019 è ormai conclusa e Blizzard ha colpito nel segno con una serie di annunci di alto livello, come il particolare seguito-non seguito Overwatch 2, l’espansione di World of Warcraft e, sopratutto, <b>Diablo 4</b>. Il nuovo gioco promette di essere molto interessante, come vi abbiamo raccontato <a href="https://www.tomshw.it/videogioco/diablo-iv-lo-abbiamo-provato-alla-blizzcon-2019/">nella nostra anteprima</a>. Per ora, sono state svelate tre delle classi disponibili: l’incantatrice, il druido e il barbaro. Proprio quest’ultima è al centro di un nuovo video di gameplay.</p>
      <p>Come potete vedere qui sotto, Game Informer USA ha pubblicato <b>un lungo filmato di gameplay commentato incentrato proprio sul barbaro</b>. È possibile vedere anche l’incantatrice e il druido, ma la persona che gioca ha il controllo solo del nerboruto guerriero. Il filmato ci permette di vedere le sue abilità, sia in combattimento sia in termini di esplorazione: il barbaro, infatti, è in grado di distruggere parti dello scenario per accedere a zone altrimenti inaccessibili.</p>
      <figure>
        <iframe src="https://www.youtube.com/embed/9DFgQ81vzGg" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/diablo-iv-60780.768x432.jpg"/>
        </figure>
        <figure>
          <img src="https://www.tomshw.it/images/images/2019/11/diablo-iv-60778.768x432.jpg"/>
        </figure>
        <figure>
          <img src="https://www.tomshw.it/images/images/2019/11/diablo-iv-60777.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/overwatch-2-diverso-seguito-blizzard/">Overwatch 2 è diverso da ogni altro seguito: Blizzard ha faticato a farlo accettare</a></p>
      <p>Per ora <b>non ci sono purtroppo dettagli sulla potenziale data di uscita del gioco</b>. Blizzard afferma che non uscirà a breve, ma non ha dato indicazioni aggiuntive. Una possibilità è che venga pubblicato alla fine del 2020 o all’inizio del 2021, su PC, PlayStation 4 e Xbox One. Le console di nuova generazione saranno già disponibili a quel punto e Diablo 4 potrebbe quindi essere un titolo cross-gen grazie alla retrocompatibilità. Inoltre, si parla della possibilità che il gioco sia cross-play tra tutte le piattaforme.</p>
      <p><b>Diteci, cosa ne pensate di quanto emerso fino a questo momento su Diablo 4?</b> Vi sta convincendo oppure vi aspettavate qualcosa di diverso? Vi piace lo stile più oscuro e meno cartoon?</p>
      <blockquote>Diablo 4 è ancora lontano, ma nel frattempo possiamo divertirci con Diablo 3, disponibile su Amazon a <a href="https://toms.it/84P2Y">questo indirizzo</a>.</blockquote>
    </article>
  </body>
</html>