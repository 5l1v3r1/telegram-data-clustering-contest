<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/tancament-discoteca-Pacha-Ajuntament-Barcelona_0_2338566254.html"/>
    <meta property="og:site_name" content="Ara.cat"/>
    <meta property="article:published_time" content="2019-11-05T12:43:30+00:00"/>
    <meta property="og:title" content="Un jutge avala el tancament de la discoteca Pachá durant 15 dies ordenat per l'Ajuntament de Barcelona"/>
    <meta property="og:description" content="El club havia recorregut l'expedient sancionador per incompliments en matèria de seguretat"/>
  </head>
  <body>
    <article>
      <h1>Un jutge avala el tancament de la discoteca Pachá durant 15 dies ordenat per l'Ajuntament de Barcelona</h1>
      <h2>El club havia recorregut l'expedient sancionador per incompliments en matèria de seguretat</h2>
      <address>
        <time datetime="2019-11-05T12:43:30+00:00">05 Nov 2019, 12:43</time>
      </address>
      <p>El jutjat contenciós administratiu número 17 de Barcelona ha rebutjat el recurs presentat per la discoteca Pachá contra el tancament durant 15 dies ordenat per l'Ajuntament de Barcelona. La mesura, avançada per <i>El Periódico</i>, és fruit d'un expedient sancionador obert pel consistori contra tres discoteques del Front Marítim per incompliments en matèria de seguretat. Totes han recorregut i ara arriba la primera resposta judicial. El tancament va ser notificat dilluns a la discoteca i es farà efectiu al cap de 48 hores, és a dir, aquest dimecres.<br/><br/>Segons el jutge, en aquest cas "preval l'interès públic per sobre del privat" i cal tenir en compte que "el compliment efectiu d'una sanció administrativa comporta un principi d'exemplaritat que s'ha de tenir en compte". "L'administració ha d'exigir amb el màxim de rigor un compliment exhaustiu de les mesures de seguretat", continua. El jutge considera que el tancament durant 15 dies genera un perjudici, però no suficient per acceptar les mesures cautelars que plantejava la discoteca.<br/> </p>
      <figure>
        <img src="https://www.ara.cat/2019/05/06/societat/Colau-Pacha-Shoko-Carpe-Diem_2228787319_62528793_117x66.jpg"/>
      </figure>
      <p>
        <a href="https://www.ara.cat/societat/discoteques-Front-Maritim-Barcelona-tancaran_0_2228777211.html">Ciutat Vella tancarà Pacha, Shoko i Carpe Diem</a>
      </p>
      <p><a href="https://www.ara.cat/societat/discoteques-Front-Maritim-Barcelona-tancaran_0_2228777211.html">L'anterior regidora de Ciutat Vella, Gala Pin, va anunciar fa sis mesos l'obertura de tres expedients sancionadors a tres discoteques del Front Marítim</a>: Pachá, Shoko i Carpe Diem. De fet, tal com va explicar l'ARA, el govern municipal pretén un canvi d'usos en aquest espai, que depèn de l'Estat. Pin va assegurar que les negociacions estaven molt avançades perquè aquests terrenys es convertissin en una gran zona d'equipaments, però el govern espanyol es va desmarcar d'aquestes declaracions. De fet, un mes després va renovar els permisos a les discoteques fins al juny del 2020.</p>
    </article>
  </body>
</html>