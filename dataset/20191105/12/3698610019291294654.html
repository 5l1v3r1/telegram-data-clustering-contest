<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/proekt-derzhbyudzhetu-2020-peredbachaye-6-mlrd-grn-vid-privatizaciyi-328533_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T12:53:00+00:00"/>
    <meta property="og:title" content="Проект держбюджету-2020 передбачає 6 млрд грн від приватизації"/>
    <meta property="og:description" content="План доходів від великої приватизації збільшено на 1 млрд грн."/>
  </head>
  <body>
    <article>
      <h1>Проект держбюджету-2020 передбачає 6 млрд грн від приватизації</h1>
      <h2>План доходів від "великої" приватизації збільшено на 1 млрд грн.</h2>
      <address>
        <time datetime="2019-11-05T12:53:00+00:00">05 Nov 2019, 12:53</time>
      </address>
      <p><b><a href="https://dt.ua/ECONOMICS/goncharuk-predstavit-proekt-derzhbyudzhetu-2020-onlayn-328507_.html">Проект держбюджету-2020</a>,</b>, який підготував Кабінетом міністрів до другого читання, передбачає 6 млрд грн доходів від "великої" приватизації і стільки ж від "малої". Про це повідомив прем'єр-міністр Олексій Гончарук.</p>
      <p>"Драйвером нашого розвитку і мала, і велика приватизація... Ми розраховуємо також, що парламент підтримає законопроект про легалізацію азартних ігор", - пояснив Гончарук, представляючи документ.</p>
      <p>Проект держбюджету також передбачає 7,5 млрд грн на Державний фонд регіонального розвитку.</p>
      <p>
        <b>Попередній варіант проекту держбюджету передбачав 5 млрд грн доходів від великої приватизації проти 17 млрд грн в державному бюджеті на 2019-й.</b>
      </p>
      <p>Раніше Верховна Рада України <a href="https://dt.ua/ECONOMICS/rada-zatverdila-derzhbyudzhet-2020-u-pershomu-chitanni-326657_.html"><b>ухвалила у першому читанні</b></a> проект закону про державний бюджет на 2020 рік. За відповідний законопроект №2000 на засіданні 18 жовтня проголосували 255 депутатів.</p>
      <p>У бюджеті передбачено зростання мінімальної зарплати до 4723 гривень на місяць, доходи бюджету очікуються в 1 трильйон 79 мільярдів гривень. Витрати — 1,17 трильйона гривень, дефіцит бюджету — 2,09% від ВВП. Курс долару у бюджетіне закладений, але у макропрогнозі уряду він встановлений на рівні 28,2 гривні за долар.</p>
      <p>Детальніше про "підводні камені" нового бюджету читайте в статті Тетяни Богдан "<a href="https://dt.ua/macrolevel/dezhavyu-derzhavnogo-byudzhetu-2020-326088_.html"><b>Дежавю державного бюджету-2020</b></a>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>