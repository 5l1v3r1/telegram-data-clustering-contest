<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/05/228090/novice/kocevsko_ribnisko/Spar_Slovenija_podaril_tono_in_pol_hrane_za_zivali_v_stiski/"/>
    <meta property="og:site_name" content="Dolenjski list"/>
    <meta property="article:published_time" content="2019-11-05T12:25:00+00:00"/>
    <meta property="og:title" content="Spar Slovenija podaril tono in pol hrane za živali v stiski"/>
    <meta property="og:description" content="Delovanje neprofitnih organizacij, ki skrbijo za zapuščene živali, je pogosto odvisno od donacij. V Sparu Slovenija so zato tudi letos organizirali..."/>
  </head>
  <body>
    <article>
      <h1>Spar Slovenija podaril tono in pol hrane za živali v stiski</h1>
      <address><time datetime="2019-11-05T12:25:00+00:00">05 Nov 2019, 12:25</time> by <a rel="author">M. L.-S.</a></address>
      <p><b>Kočevje</b> - Delovanje neprofitnih organizacij, ki skrbijo za zapuščene živali, je pogosto odvisno od donacij. V Sparu Slovenija so zato tudi letos organizirali dobrodelno akcijo Veseli repki, iskreni nasmehi, s katero so že sedmo leto zapored opozorili na pomen pravilnega odnosa do malih živali in hišnih ljubljenčkov.</p>
      <p>S pomočjo svojih dobaviteljev so zbrali 1.500 kg hrane ter 1.200 priboljškov in pripomočkov, ki so jih razdelili med šest neprofitnih organizacij iz cele Slovenije. Med doniranci sta bili tudi Društvo za zaščito živali Novo mesto in Društvo za zaščito živali Kočevje, ki je donacijo prejelo za pomoč mačkam, ki živijo v Mačji vasici.</p>
      <p>Ostali prejemniki donacije so bili še: Društvo Srce za bulle, Društvo za zaščito živali Maribor, Društvo Hrtji svet Slovenije in Obalno zavetišče.</p>
    </article>
  </body>
</html>