<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/a-ottobre-in-lieve-aumento-i-prezzi-delle-case-usate-liguria-la-regione-piu-cara/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-05T12:09:14+00:00"/>
    <meta property="og:title" content="A ottobre in lieve aumento i prezzi delle case usate. Liguria la regione più cara"/>
    <meta property="og:description" content="Leggero recupero ad ottobre per i prezzi delle case usate che segnano +0,3% sotto l’impulso delle grandi città capoluogo del Centro Nord. Così l’ufficio studi del portale Idealista ha messo in luce i prezzi delle case di seconda mano in Italia che restano in termini annuali in terreno negativo con un -2,6% che fissa il prezzo medio di vendita a 1.713 euro al metro quadro. Il dato su base regionale A livello regionale, le svalutazioni maggiori spettano a Umbria (-0,7%), Friuli-Venezia Giulia, Liguria e Piemonte (entrambe con un -0,6%). Dall’altro lato, Campania (1,4%), Marche (1,1%) e Lombardia (0,8%) segnano le migliori performance. La regione dove i prezzi delle case usate sono alle stelle è la Liguria dove si spendono in media 2.473 euro alo metro quadro, seguita dalla Valle d’Aosta (2.465 euro/m 2 ) e Trentino Alto Adige (2.343 euro/m 2 ). Le richieste più basse si riscontrano in Calabria, con 912 euro al metro quadro, seguita da Molise (934 euro/m²) e Sicilia (1.075 euro/m2). Venezia la città più cara"/>
  </head>
  <body>
    <article>
      <h1>A ottobre in lieve aumento i prezzi delle case usate. Liguria la regione più cara</h1>
      <address><time datetime="2019-11-05T12:09:14+00:00">05 Nov 2019, 12:09</time> by <a rel="author">Alessandra Caparello</a></address>
      <p>Leggero recupero ad ottobre per i prezzi delle<b> case usate</b> che segnano +0,3% sotto l’impulso delle grandi città capoluogo del Centro Nord.<br/>Così l’ufficio studi del portale Idealista ha messo in luce i prezzi delle case di seconda mano in Italia che restano in termini annuali in terreno negativo con un -2,6% che fissa il prezzo medio di vendita a 1.713 euro al metro quadro.</p>
      <h3>Il dato su base regionale</h3>
      <p><b>A livello regionale</b>, le svalutazioni maggiori spettano a <b>Umbria</b> (-0,7%), <b>Friuli-Venezia Giulia</b>, <b>Liguria</b> e <b>Piemonte</b> (entrambe con un -0,6%). Dall’altro lato, <b>Campania</b> (1,4%), <b>Marche</b> (1,1%) e <b>Lombardia</b> (0,8%) segnano le migliori performance.</p>
      <p>La regione dove i prezzi delle <b>case usate</b> sono alle stelle è la <b>Liguria</b> dove si spendono in media 2.473 euro alo metro quadro, seguita dalla<b> Valle d’Aosta</b> (2.465 euro/m 2 ) e <b>Trentino Alto Adige</b> (2.343 euro/m 2 ).<br/>Le richieste più basse si riscontrano in <b>Calabria</b>, con 912 euro al metro quadro, seguita da <b>Molise</b> (934 euro/m²) e <b>Sicilia</b> (1.075 euro/m2).</p>
      <h3>Venezia la città più cara</h3>
      <p><b>A livello di province</b> i <b>cali più sensibili</b> si registrano a <b>Sassari</b> (-4,1%), <b>Potenza</b> (-3,5%) e <b>Caltanissetta</b> (-2,9%), mentre i maggiori recuperi spettano a <b>Lecco</b> (4,8%), <b>Ascoli-Piceno</b> (3,5%) e <b>Monza-Brianza</b> (3,2%).<br/><b>Bolzano</b> (3.455 euro/m 2 ) è la provincia più cara d’Italia davanti a <b>Savona</b> (3.039 euro/m 2 ) e <b>Firenze</b> (2.793 euro/m 2 ).</p>
      <p>Guardando alle piazze maggiori, si legge nella nota, si consolida il trend rialzista di <b>Milano</b> (1,2%) e <b>Bologna</b> (1%); bene anche <b>Venezia</b> e <b>Napoli</b> (0,9%); lievi correzioni al rialzo a <b>Roma</b> (0,3%), <b>Firenze</b> e <b>Palermo</b> (entrambe con uno 0,2%). In discesa i valori di <b>Genova</b> che perde l’1%, mentre i cali più accentuati si registrano a <b>Torino</b> (-1,9%).</p>
      <p><b>Venezia</b> è in assoluto la piazza con i metri quadri più cari, circa 4487 euro al mq, davanti a <b>Firenze</b> (3.898 euro/m²) e <b>Bolzano</b> (3.575 euro/m²), che precede <b>Milano</b> a 3.401 euro.</p>
    </article>
  </body>
</html>