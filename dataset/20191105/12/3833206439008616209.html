<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Otryazaha-meracite-na-Minyu-Staikov-za-izlizane-ot-aresta-911361"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T12:52:00+00:00"/>
    <meta property="og:title" content="Отрязаха мераците на Миню Стайков за излизане от ареста"/>
    <meta property="og:description" content="Специализираният наказателен съд отхвърли искането на Миню Стайков за изменение на мярката му за нео..."/>
  </head>
  <body>
    <article>
      <h1>Отрязаха мераците на Миню Стайков за излизане от ареста</h1>
      <address>
        <time datetime="2019-11-05T12:52:00+00:00">05 Nov 2019, 12:52</time>
      </address>
      <p>Специализираният наказателен съд отхвърли искането на Миню Стайков за изменение на мярката му за неотклонание "Задържане под стража“ по делото за злоупотреба с пари от европейски земеделски фондове.</p>
      <p>Стайков бе задържан на 5 септември 2018 г. и привлечен към наказателна отговорност от Специализираната прокуратура за ръководене на организирана престъпна група данъчни престъпления и пране на пари. Оттогава той е в ареста, след като през май 2019 г. му бе повдигнато обвинение по второ дело (заедно с още 13 лица, петима от които служители в Държавен фонд "Земеделие“) - за участие в престъпен сговор с цел злоупотреба със средства от Програмата за развитие на селските райони и Националната програма за подпомагане на лозаро-винарския сектор. По това досъдебно производство също му бе определена най-тежката мярка за неотклонение.</p>
      <p>Днес съдът отхвърли за пореден път искането за промяна на мярката му за неотклонение в по-лека заради наличието на опасност да влияе върху разследването.</p>
    </article>
  </body>
</html>