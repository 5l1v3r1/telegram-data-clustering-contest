<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/nytt-folelsesladd-intervju/71775562"/>
    <meta property="og:site_name" content="Dagbladet.no"/>
    <meta property="article:published_time" content="2019-11-05T12:50:32+00:00"/>
    <meta property="og:title" content="Nytt følelsesladd intervju"/>
    <meta property="og:description" content="Hertuginne Meghan åpenhjertig i møte med Daily Telegraph."/>
  </head>
  <body>
    <article>
      <h1>Nytt følelsesladd intervju</h1>
      <h2>Hertuginne Meghan åpenhjertig i møte med Daily Telegraph.</h2>
      <address><time datetime="2019-11-05T12:50:32+00:00">05 Nov 2019, 12:50</time> by <a rel="author">Marthe Ihle</a></address>
      <p>Det skapte overskrifter verden over da Storbritannias hertuginne Meghan (38) i en dokumentar <a href="https://www.dagbladet.no/kjendis/snakker-ut-om-toff-tid/71724813">åpnet opp den tøffe tida</a>, med både å ha fått barn og giftet seg i offentlighetens søkelys.</p>
      <p>
        <b><a href="https://www.telegraph.co.uk/royal-family/2019/10/31/behind-scenes-meghan-markle-duchess-tells-bryony-gordon-vulnerability/">Daily Telegraph</a> publiserte fredag et intervju gjort med hertuginnen et par uker før den mye omtalte <a href="https://www.dagbladet.no/kjendis/snakker-ut-om-toff-tid/71724813">ITV-dokumentaren</a> kom ut. Også her får vi et møte med en følelsesladd og åpenhjertig Meghan.</b>
      </p>
      <p>Journalisten beskriver ved flere anledninger at hertuginnen blir blank i øynene og følsom, som for eksempel da journalisten spurte hvordan hun hadde det.</p>
      <h3>- Tar tid</h3>
      <p>Intervjuet fant sted i et bakeri som hjelper kvinner som har vært gjennom en ekstrem påkjenning. Det blant annet gjennom å tilføre dem kunnskap og lære flere egenskaper som kan settes til verks i livet. Meghan skal da blant annet ha snakket om det å heles.</p>
      <p>
        <b>- Vi har den uvanen at vi vil ha ting gjort umiddelbart nå for tida. Det er en kultur for at ting skal ordnes med en gang, sier hun til Daily Telegraph.</b>
      </p>
      <p>Og:</p>
      <p>- Vi er ikke mekaniske objekter som bare kan fikses. Du er et skadd vesen som trenger å heles, og det tar tid. Og det er det jeg liker med dette stedet. Det gir deg tid.</p>
      <h3>Enormt press</h3>
      <p>Presset rundt hertuginnen har vært enormt etter at hun <a href="https://www.dagbladet.no/kjendis/na-er-meghan-og-harry-gift/69820372">giftet seg med prins Harry (35) i fjor</a>, og trykket rundt dem har ikke minsket etter at de <a href="https://www.dagbladet.no/kjendis/prins-harry-og-hertuginne-meghan-fikk-en-gutt/70847694">fikk sønnen Archie sammen i mai</a>.</p>
      <p>Meghan har blitt offer for enorm kritikk, som <a href="https://www.seher.no/kongelig/kan-ikke-vaere-annet-enn-utrolig-vanskelig/71410149">kongehuseksperter er redde for at skal føre til at 38-åringen møter veggen</a>.</p>
      <p>
        <b>- Alle kvinner, spesielt når de er gravide, er ofte sårbare. Så det har vært utrolig utfordrende. Når du har et nyfødt barn, spesielt som kvinne, så er det mye å ta innover seg, sa den tidligere skuespilleren, i ITV-dokumentaren.</b>
      </p>
      <p>Så takket hun journalisten for at han spurte hvordan hun har det.</p>
      <p>- Er det innafor å si at du ikke egentlig er ok, at det virkelig har vært vanskelig?, spør journalisten.</p>
      <p>- Ja, svarer hertuginnen.</p>
    </article>
  </body>
</html>