<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620019/%DB%B7-%D9%86%DA%A9%D8%AA%D9%87-%D8%A8%D8%B1%D8%A7%DB%8C-%D8%AE%D9%88%D8%B4%D9%85%D8%B2%D9%87%E2%80%8C%D8%AA%D8%B1-%D8%B4%D8%AF%D9%86-%D9%BE%DB%8C%D8%AA%D8%B2%D8%A7%D9%87%D8%A7%DB%8C-%D8%AE%D8%A7%D9%86%DA%AF%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T12:46:00+00:00"/>
    <meta property="og:title" content="۷ نکته برای خوشمزه‌تر شدن پیتزاهای خانگی"/>
    <meta property="og:description" content="اولین و مهم‌ترین نکته در درست کردن پیتزا خمیر آن است؛ خمیرهای آماده معمولا خشک هستند و بافت نرمی ندارند. به همین دلیل بهتر است خودتان خمیر دلخواهتان را درست کنید."/>
  </head>
  <body>
    <article>
      <h1>۷ نکته برای خوشمزه‌تر شدن پیتزاهای خانگی</h1>
      <address>
        <time datetime="2019-11-05T12:46:00+00:00">05 Nov 2019, 12:46</time>
      </address>
      <p>
        <i>اولین و مهم‌ترین نکته در درست کردن پیتزا خمیر آن است؛ خمیرهای آماده معمولا خشک هستند و بافت نرمی ندارند. به همین دلیل بهتر است خودتان خمیر دلخواهتان را درست کنید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>چه کنیم که یک پیتزای خانگی عالی داشته باشیم؟</p>
      <p>پیتزاهای خانگی می‌توانند از تمام پیتزاهای بهترین رستوران‌ها هم بهتر شوند اگر به فوت و فن آنها توجه کنیم و کمی خلاقیت را چاشنی درست کردن آن کنیم. یکی از مزیت پیتزاهای خانگی این است که شما می‌تواند هر چیزی که خواستید را به خمیر اضافه کنید و همه چیز طبق سلیقه شما باشد؛ اما در رستوران‌ها به هر حال یک چیزی در ترکیب پیتزا هست که شما آن را جدا می‌کنید و علاقه‌ای به خوردنش ندارید. از پنیر زیاد گرفته تا قارچ و فلفل دلمه و همه ترکیباتی که کاملا سلیقه‌ای است. اما چه کنیم که یک پیتزای خانگی عالی داشته باشیم؟</p>
      <figure>
        <img src="https://aftabnews.ir/files/fa/news/1398/8/14/355706_273.jpg"/>
      </figure>
      <p>۱. اولین و مهم‌ترین نکته در درست کردن پیتزا خمیر آن است؛ خمیرهای آماده معمولا خشک هستند و بافت نرمی ندارند. به همین دلیل بهتر است خودتان خمیر دلخواهتان را درست کنید.</p>
      <p>۲. سس خمیر هم نکته دیگری است که اگر خودتان درست کنید قطعا پیتزای خوشمزه‌تری خواهید داشت. برای درست کردن سس خمیر می‌توانید از ترکیب گوجه پوره شده و فلفل و سیر و دیگر ادویه‌های دلخواهتان استفاده کنید و بعد ترکیبات را روی پیتزا بچینید.</p>
      <p>۳. اگر می‌خواهید قارچ یکی از ترکیبات پیتزایتان باشد، آن را خام روی خمیر نگذارید؛ چون در حال پخت آب می‌اندازد و پیتزای شما را بد طعم می‌کند. برای جلوگیری از این کار مقدار بسیار بسیار کمی از کره را کف تابه خود پخش کنید و وقتی داغ شد قارچ‌ها را با دمای بالا تفت دهید تا آب آن گرفته شود. پیش از انجام این کار وقتی قارچ‌ها را خرد کردید مقداری لیمو ترش به آن اضافه کنید تا قارچ‌ها سیاه نشوند.</p>
      <p>۴. از آویشن غافل نشوید؛ این ادویه جادوی پیتزای شماست و از هر ادویه دیگری بهتر می‌تواند به طعم لذیذ پیتزا کمک کند. در کنار آن از نمک و فلفل و ادویه پیتزا و .. هم مطابق سلیقه‌تان استفاده کنید.</p>
      <figure>
        <img src="https://aftabnews.ir/files/fa/news/1398/8/14/355707_464.jpg"/>
      </figure>
      <p>۵. ترجیحا اگر می‌خواهید از سوسیس و ژامبون استفاده کنید قبل از چیدن روی خمیر آن را در زمان کوتاهی تفت دهید.</p>
      <p>۶. برای پیتزای سبزیجات هم، مخلفات خود را یا آب‌پز و طعم‌دار کنید یا کمی تفت دهید تا از حالت خامی بیرون بیاید.</p>
      <p>۷. خمیر پیتزا هم که از مهم‌ترین‌هاست و نمی‌شود از آن غافل شد؛ اما دقت کنید که بهترین نوع پنیر را استفاده کنید زیرا خیلی از پنیرهای موجود در بازار دیر آب می‌شوند و لطافت و خوشمزگی پیتزا را از بین می‌برند. می‌توانید قبل از ریختن مواد پیتزا هم از پنیر گودا استفاده کنید.</p>
    </article>
  </body>
</html>