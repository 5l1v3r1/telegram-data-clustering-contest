<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/toni-capuozzo-operato-al-cuore-paura-per-il-giornalista-non-vi-libererete-di-me/1945603/"/>
    <meta property="og:site_name" content="IlSussidiario"/>
    <meta property="article:published_time" content="2019-11-05T12:07:30+00:00"/>
    <meta property="og:title" content="Toni Capuozzo operato al cuore/ Paura per il giornalista: “non vi libererete di me”"/>
    <meta property="og:description" content="Toni Capuozzo operato al cuore, paura per il giornalista e inviato di guerra: &quot;non vi libererete di me, questo vecchio cuore malandato funziona&quot;"/>
  </head>
  <body>
    <article>
      <h1>Toni Capuozzo operato al cuore/ Paura per il giornalista: “non vi libererete di me”</h1>
      <h2>Toni Capuozzo operato al cuore, paura per il giornalista e inviato di guerra: “non vi libererete di me, questo vecchio cuore malandato funziona”</h2>
      <address><time datetime="2019-11-05T12:07:30+00:00">05 Nov 2019, 12:07</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Paura per il giornalista del Tg5 e inviato di guerra <a href="https://www.ilsussidiario.net/intervistati/toni-capuozzo/?refresh_cens"><b>Toni Capuozzo,</b></a> operato al cuore nelle scorse ore dopo che in questi giorni era letteralmente sparito dai social al solito molto frequentati dal mai banale cronista e commentatore. «<i>Adesso, a cose fatte, posso dirvelo. Questo vecchio cuore malandato vi vuole bene, ma<b> non vi libererete facilmente di me</b></i>», scrive sui social ai propri followers con tanto di foto dal letto d’ospedale e saluto ironico “scacciapensieri”. Toni Capuozzo sta bene ora ma non lo è stato per parecchio tempo per problemi cardiaci che lo hanno costretto all’intervento nelle scorse ore; pare sia andato tutto bene e con la convalescenza tra qualche settimana potremmo di nuovo avere in piena forma il grande Toni a discettare di politica, cronaca e esteri come poche “penne” in Italia sono in grado di fornire.</p>
      <h4>TONI CAPUOZZO SUI SOCIAL “NON VI LIBERERETE DI ME”</h4>
      <p>Ex Jugoslavia, Somalia, <a href="https://www.ilsussidiario.net/news/esteri/2014/6/9/afghanistan-toni-capuozzo-una-missione-inutile-chiedetelo-alle-bambine-afgane/505895/"><b>Medio Oriente, Afghanistan</b></a> e anche l’Unione Sovietica: Toni Capuozzo ha una carriera da inviato da far invidia a mezzo mondo di giornalisti, con fare sempre molto “realista” e <b>necessità di comunicare il vero prima ancora del “pensiero”</b> come cifra e stella polare del suo essere giornalista. I problemi al cuore hanno spaventato i followers, oltre ad amici e colleghi e solo la foto di oggi ha fatto tirare a tutti un bel sospiro di sollievo. 71 anni il prossimo 7 dicembre, Capuozzo continua a collaborare con alcuni programmi Mediaset oltre ad essere spesso ospite come commentatore e analista sui principali snodi mondiali di guerre e tensioni legate al dilagare ancora oggi del morbo del terrorismo. Nei giorni scorsi, dopo la <a href="https://www.ilsussidiario.net/news/caos-siria-uccisione-di-al-baghdadi-qualcuno-in-turchia-non-la-racconta-giusta/1943905/"><b>morte del Califfo dell’Isis Al Baghdadi,</b></a> proprio sui social Toni Capuozzo scriveva così al proprio pubblico «<i>è inevitabile chiedersi se <b>l’operazione sia tutta CIA</b>, sotto il naso dei turchi, che controllano la zona oppure se sia avvenuta proprio grazie ai turchi, che hanno svenduto il loro protetto, esattamente come gli americani hanno svenduto i curdi</i>». Per l’appunto, mai banale: bentornato Toni.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/esplosione-in-cascina-ad-alessandria-morti-3-vigili-del-fuoco-ipotesi-dolosa/1945520/"/>
        <a href="https://www.ilsussidiario.net/news/ultime-notizie-oggi-ultimora-karbala-attacco-al-consolato-iraniano-5-novembre/1945463/"/>
        <a href="https://www.ilsussidiario.net/news/alberto-antonello-in-coma-risvegliato-e-sedato-il-padre-franco-sono-distrutto/1945262/"/>
        <a href="https://www.ilsussidiario.net/news/scuole-chiuse-napoli-e-avellino-allerta-meteo-anche-liguria-ko-rapallo-e-lavagna/1945553/"/>
        <a href="https://www.ilsussidiario.net/news/matteo-gastaldo-nino-candido-marco-triches-alessandria-chi-sono-i-pompieri-morti/1945578/"/>
        <a href="https://www.ilsussidiario.net/news/ex-ilva-arcelormittal-si-ritira-dallacquisto-mancato-scudo-penale-caos-governo/1945208/"/>
      </related>
    </article>
  </body>
</html>