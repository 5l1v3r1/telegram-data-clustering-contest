<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-kryminalni-avtorytety-ukrayiny-yak-ta-za-yakymy-pravylamy-zhyvut-zlodiyi-v-zakoni/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T12:08:15+00:00"/>
    <meta property="og:title" content="Кримінальні авторитети України. Як та за якими правилами живуть злодії в законі"/>
    <meta property="og:description" content="З кількох витоків у ЗМІ повідомили, що начебто у самісінькому центрі Києва був “розкоронований” “смотрящий” за столицею на прізвисько Нєдєля. Для кримінального світу – це дуже серйозна подія, оскільки був принижений дуже солідний авторитет, який порушив “злодійські закони”."/>
  </head>
  <body>
    <article>
      <h1>Кримінальні авторитети України. Як та за якими правилами живуть злодії в законі</h1>
      <address>
        <time datetime="2019-11-05T12:08:15+00:00">05 Nov 2019, 12:08</time>
      </address>
      <p>З кількох витоків у ЗМІ повідомили, що начебто <b>у самісінькому центрі Києва був “розкоронований” “смотрящий” за столицею на прізвисько Нєдєля</b>. Для кримінального світу – це дуже серйозна подія, оскільки був принижений дуже солідний авторитет, який порушив “злодійські закони”.</p>
      <p>Полковник міліції у відставці Валерій Кур, який є одним із засновників українською УБОЗу, одразу попередив, що <b>вся інформація – це чутки і версії</b>.</p>
      <p><b>Читайте:</b> <a href="https://fakty.com.ua/ua/proisshestvija/20191019-narkotyky-i-zastillya-u-v-yaznytsi-na-kyyivshhyni-kopy-organizovuvaly-dozvillya-dlya-uv-yaznenyh/">Наркотики і застілля: у в’язниці на Київщині копи організовували дозвілля для членів банд</a></p>
      <p>За однією версією, коли Нєдєля приїхав до готелю, <b>його раптом попросили піднятися в один з номерів, для термінової розмови</b>.</p>
      <p>У VIP-номері його ввели в оману.<b> Там була, начебто, дружня бесіда, карти і випивка</b>, в ході якої Нєдєлю запитали чи знає він одну людину. Той, нічого не підозрюючи, сказав, що знає.</p>
      <p>Після цього привели його знайомого і влаштували очну ставку, на якій другий, який також відомий у кримінальних колах, натякнув, що <b>Нєдєля співпрацював із “перевертнями у погонах”</b>, аби усувати своїх конкурентів.</p>
      <p>Згодом сам Нєдєля через свої канали повідомив, що усе було не так. <b>Його заманили у пастку, де одразу почали бити, але він гідно відбивався</b>. Та навіть добряче врізав нападникам, хоча й сам добряче дістав.</p>
      <p>Так чи інакше, а <b>співпраця з органами “злодія в законі” – це грубе порушення злочинних понять</b>, що могло стати причиною позбавлення статусу, чи “розкоронування”.</p>
      <figure>
        <iframe src="https://www.youtube.com/embed/yb0dBCu-7xI" width="560" height="315" data-service="Youtube" scrolling="no"/>
      </figure>
      <p>Обуритись поведінкою Нєдєлі було кому – <b>титулованих патріархів злочинного світу в Україні досі чимало</b>. Щоправда, на думку Кура, справжніх злодіїв у законі лишилося одиниці.</p>
      <p>Усі ці ритуали люблять смакувати у кінематографі. <b>Один з найвідоміших фільмів, де показано ієрархію авторитетів – Антикілер</b>.</p>
      <p>Валерій Кур багато років працював у карному розшуку та займався боротьбою із організованою злочинністю. Він добре знає правила старого кримінального світу. За поняттями, <b>“злодій у законі” повинен мати кілька “ходок”</b>, до того ж за правильними, як кажуть у злочинному світі, статтями карного кодексу, наприклад, за крадіжки.</p>
      <p>Біографія Нєдєлі – геть інакша. <b>Нєдєля, або, за паспортом – Андрій Нєдзєльський, взагалі не сидів</b>.</p>
      <p>Він перебрався до столиці і став тіньовим “смотрящим” за кримінальним Києвом. У його підпорядкуванні Лук`янівське СІЗО, у якому <b>в “общаку”, за різними даними, обертається близько $500 тис</b>.</p>
      <p><b>У масштабах Києва та України – ця сума становить сотні мільйонів американської валюти</b>. Але щось у Нєдєлі пішло не так. У кримінальному світі стало відомо, що авторитет не гребував нічим – навіть співпрацював із поліцією.</p>
      <p>За однією з версій, <b>Нєдєля став небезпечним для старої касти “злодіїв у законі”</b> саме через те, що робив бізнес, а не жив по поняттях.</p>
      <p>Після того, як з Грузії вислали майже всіх злодіїв в законі, вони перебралися до Росії та України. На наших теренах <b>у прибулих авторитетів одразу виникли конфлікти з “доморощеними”</b>. З Лєрою Сумським, який “кришував” ледь не пів країни. З Умкою, “смотрящим” за Дніпром та Шариком, який контролює злочинний світ Одеси.</p>
      <p>Останні роки все частіше відбуваються затримання “злодіїв у законі”. Нещодавно в Одесі накрили елітний ресторан. Усіх відпустили, а через деякий час <b>суд навіть повернув “общак” в понад $1 млн, бо начебто на них не написано, що це “общак”</b>. Інший “сходняк” – затримали у Києві, і знову нікого не посадили.</p>
      <blockquote>Можливо, і комбінація із “розкоронуванням” Нєдєлі – <b>це лише гра конкуруючих кланів у правоохоронних органах</b>, – припускає Валерій Кур.<br/>Так чи інакше – <b>це лише початок кінця старої злочинної ери</b>, – вважає полковник у відставці.</blockquote>
      <p>Можливо, вже найближчим часом <b>ми побачимо нову виставу із старими дійовими особами</b>.</p>
      <p>Нагадаємо, на Миколаївщині пройшла масштабна спецоперація. Працівники поліції та СБУ <a href="https://fakty.com.ua/ua/videos/na-mykolayivshhyni-zatrymaly-bandu-apti/">затримали злочинців</a>, відомих у регіоні як банда Апті. Їх підозрюють у викраденнях, здирництві та крадіжках.</p>
    </article>
  </body>
</html>