<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/goncharuk_planuiemo_nastupnogo_roku_zakupyty_470_karet_shvydkoi_dopomogy_1684001"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T12:56:00+00:00"/>
    <meta property="og:title" content="Гончарук: Плануємо наступного року закупити 470 карет швидкої допомоги"/>
    <meta property="og:description" content="Прем’єр-міністр України Олексій Гончарук наголосив, що пріоритетом уряду є якість медичної допомоги, планують закупити 470 карет швидкої допомоги."/>
  </head>
  <body>
    <article>
      <h1>Гончарук: Плануємо наступного року закупити 470 карет швидкої допомоги</h1>
      <address>
        <time datetime="2019-11-05T12:56:00+00:00">05 Nov 2019, 12:56</time>
      </address>
      <p>
        <b>Прем’єр-міністр України Олексій Гончарук наголосив, що пріоритетом уряду є якість медичної допомоги, планують закупити 470 карет швидкої допомоги.</b>
      </p>
      <p>Про це прем’єр-міністр України Олексій Гончарук сказав під час брифінгу, – передає телеканал <a href="https://zik.ua/">ZIK.</a></p>
      <p>За його словами, якість медичної допомоги є одним з пріоритетних сегментів, на якому уряд концентрується. «В наступному році, в якості пріоритету звернемо увагу у сфері медицини на екстрену допомогу, тому що дуже багато українців не доїжджають до лікарень. Тобто, їх не вдається врятувати», – сказав Гончарук.</p>
      <p>Він зазначив, що у бюджеті уряд запланував ресурси на придбання карет швидкої допомоги і на відділення екстреної допомоги. «Пропонуємо і маємо намір в наступному році закупити 470 карет швидкої і створити за сучасними стандартами мінімум 25 відділень швидкої», – сказав прем’єр-міністр.</p>
      <p>Також він повідомив, що у сфері медицини уряд продовжуватиме нарощувати фінансування програми «Доступні ліки», особливо літнім і малозабезпеченим людям. «Дуже важливою частиною їхніх витрат є ліки. В наступному році ми більш ніж втричі збільшимо цю держпрограму. Ми вважаємо, що дуже важливий пріоритет – це якість надання цих ліків. Мережа, через яку вони можуть бути розповсюджені це також важливий пріоритет», – сказав Гончарук.</p>
      <p>«В наступному році спробуємо врятувати всіх тих, кого держава може врятувати, через вдосконалення системи екстреної допомоги, через ліки, через допомогу для лікування за кордоном», – підсумував прем’єр-міністр.</p>
      <p><a href="https://zik.ua/news/2019/11/05/goncharuk_nazvav_novi_tsyfry_derzhbyudzhetu_na_2020_rik_1683967">Нагадаємо</a>, Гончарук назвав нові цифри держбюджету на 2020 рік.</p>
      <related>
        <h4>читайте також</h4>
        <a href="https://zik.ua/news/2019/11/05/goncharuk_proponuiemo_ne_pidvyshchuvaty_podatky_a_zmenshyty_vytraty_na_1683941"/>
        <a href="https://zik.ua/news/2019/11/04/goncharuk_u_proiekti_lerzhbyudzhetu2020_zakladeno_bagato_innovatsiynyh_1683031"/>
        <a href="https://zik.ua/news/2019/10/24/dlya_polegshennya_roboty_biznesu_v_ukraini_uryad_skasuvav_blyzko_20_aktiv__1675427"/>
        <a href="https://zik.ua/news/2019/09/04/goncharuk_zaproponuvav_stvoryty_fond_rozvytku_lyudskogo_kapitalu_dlya_1639799"/>
      </related>
    </article>
  </body>
</html>