<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/egy-cipofuzovel-mentette-meg-felesege-es-kisfia-eletet-a-hos-apa/185951"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T12:00:00+00:00"/>
    <meta property="og:title" content="Egy cipőfűzővel mentette meg felesége és kisfia életét a hős apa"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Egy cipőfűzővel mentette meg felesége és kisfia életét a hős apa</mark>
      </h1>
      <address><time datetime="2019-11-05T12:00:00+00:00">05 Nov 2019, 12:00</time> by <a rel="author">Bors</a></address>
      <p>
        <b>A 38 éves Dan Sparrownak nem volt sok ideje gondolkodni, hogy mivel akadályozza meg felesége és gyermeke halálát, így az első tárgyat használta, ami a kezébe akadt az életmentésre. </b>
        <b>A 38 éves Dan Sparrownak nem volt sok ideje gondolkodni, hogy mivel akadályozza meg felesége és gyermeke halálát, így az első tárgyat használta, ami a kezébe akadt az életmentésre.</b>
      </p>
      <p>A walaesi férfi 28 éves feleségének váratlanul indult be a szülés otthonukban, és annyira gyorsan történt minden, hogy esélyük sem volt a mentősöknek idejében a helyszínre érni.</p>
      <figure>
        <img src="http://media.borsonline.hu/cikk/20/191506/big-lead/650x360/2015004_shoes-505471-960-720-1.jpg"/>
        <figcaption>illusztráció © Pixabay</figcaption>
      </figure>
      <p>A szülés azonban korántsem zajlott rendben, a köldökzsinór ugyanis duplán rátekeredett a születendő gyermek nyakára. A halálra rémült apa látta, hogy kisfia és felesége élete is nagy veszélyben van, ezért gyorsan keresett valamit, amivel elvághatja a köldökzsinórt mielőtt az megfojtja a gyermekét. Nem volt sok ideje keresgetni, így nem talált mást mint egy cipőfűzőt, amivel sikerült elvágnia a köldökzsinórt. A mentősök csak ezután húsz perccel érkeztek meg hozzájuk, és azonnal kórházba szállították a kismamát, és az újszülöttet.</p>
      <p>– Amikor tudatosult bennem, hogy otthon fog megszületni a gyermekem, mindenféle orvosi segítség nélkül, pánikba estem. Miután Kayden megszületett felsírt, de néhány másodperc múlva elhallgatott. Még lélegzett, de végig attól rettegtem, hogy a kisfiam a karjaimban fog meghalni – emlékezett vissza az apa a rémisztő pillanatokra, akinek azt mondták az orvosok, hogy Kayden biztosan meghalt volna, ha nem vágja el idejében a köldökzsinórt.</p>
      <figure>
        <iframe data-src="https://twitter.com/DailyMirror/status/1191468123448320001?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A 28 éves édesanya valójában ikreket várt, de az egyik magzat sajnos időközben meghalt. Emiatt veszélyeztetett terhesnek számított, és az orvosok előre betervezett császármetszést javasoltak neki. Erre főként azért volt szükség, mert azt gyanították, hogy az elhalt magzat miatt a placentája súlyos fertőzést kapott. Ez a fertőzés miatt a méhlepény nem vált le megfelelően a méhfalról, így ha Sparrow nem cselekszik idejében, felesége elvérzik, kisfia pedig megfullad.</p>
      <p>Szerencsére a babát és a kismamát is stabil állapotban szállították kórházba, de a biztonság kedévéért egy hétig mindkettejüket az intenzív osztályon ápolták. Azóta már jól vannak, és mindketten hazatérhettek otthonukba.</p>
      <p>(<a href="https://www.mirror.co.uk/news/uk-news/panic-stricken-dad-just-boxers-20812053">via</a>)</p>
    </article>
  </body>
</html>