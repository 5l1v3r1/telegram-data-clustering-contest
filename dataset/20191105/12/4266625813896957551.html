<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/de_u_polshi_nayshvydshe_vydayut_posvidky_na_prozhyvannya_1683875"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T12:00:00+00:00"/>
    <meta property="og:title" content="Де у Польщі найшвидше видають посвідки на проживання"/>
    <meta property="og:description" content="Українці роками змушені виробляти посвідки на проживання у Польщі і скаржаться, що їх ніхто не сприймає серйозно."/>
  </head>
  <body>
    <article>
      <h1>Де у Польщі найшвидше видають посвідки на проживання</h1>
      <address><time datetime="2019-11-05T12:00:00+00:00">05 Nov 2019, 12:00</time> by <a rel="author" href="https://zik.ua/author/gazeta_wyborcza" target="_blank">Gazeta Wyborcza</a></address>
      <p>
        <b>Українці роками змушені виробляти посвідки на проживання у Польщі і скаржаться, що їх ніхто не сприймає серйозно.</b>
      </p>
      <p>Про це пише Gazeta Wyborcza.</p>
      <p>Нехтування, ненадання інформації, зволікання із розглядом справ до нескінченності. Як стверджує видання, найповільніше у Польщі іноземців обслуговує Нижньосілезьке воєводське управління (Вроцлав) – у середньому аж 328 днів.</p>
      <p>Як читаємо, час очікування на розгляд клопотання про дозвіл на тимчасове перебування має складати щонайбільше 90 днів. Найближче цього терміну Люблін (116 днів) та Краків (149 днів). У Варшаві на рішення потрібно чекати в середньому 198 днів, у Катовицях – 201 день, Лудзі – 224, Познані – 257, а Ґданську – 316 днів.</p>
      <p>Газета пише, що до Нижньосілезького воєводського управління від початку 2019 року до 19 вересня надійшло 19179 клопотань про надання посвідки на проживання, з яких 14770 було від громадян України. За словами посадовців, кожна справа є індивідуальною і тривалість її розгляду не у кожному випадку залежить від інспекторів. У нижньосілезькому управлінні у надто тривалих процедурах звинувачують зацікавлених осіб і кажуть, що саме іноземці не доносять відсутні документи або не відповідають на офіційне листування.</p>
      <p>Водночас, за словами громадян України, проблеми із комунікацією, а скоріше з її відсутністю, є з боку саме управління. Українці у коментарі виданню зазначають, що інспектори не відписують на інформаційні запити, не повідомляють про зволікання та причини недотримання термінів. Їхні слова підтверджує також звіт Верховної палати контролю.</p>
      <p>Як читаємо у статті, брак контакту із зацікавленими - це одна з декількох причин довгих черг у Нижньосілезькому воєводському управлінні. Крім того, ще однією проблемою є дуже низькі зарплати працівників управлінь, що означає постійну ротацію кадрів.</p>
      <p>За матеріалами <a href="https://www.polskieradio.pl/398/7858,%D0%9E%D0%B3%D0%BB%D1%8F%D0%B4-%D0%BF%D1%80%D0%B5%D1%81%D0%B8">PolskieRadio</a>.</p>
      <related>
        <h4>читайте також</h4>
        <a href="https://zik.ua/news/2019/11/05/ssha_vzhe_nichogo_ne_mozhut_vdiyaty_z_pivnichnym_potokom__2_1684153"/>
        <a href="https://zik.ua/news/2019/11/05/napady_na_zhurnalistiv_v_ukraini_1684109"/>
        <a href="https://zik.ua/news/2019/11/05/yak_dolar_zaminyv_soboyu_zoloto_i_zavoyuvav_uves_svit_1683973"/>
        <a href="https://zik.ua/news/2019/11/05/narodovladdya_vid_zelenskogo__tse_koly_prezydent_ignoruie_petytsii_mityngy_i_1683987"/>
      </related>
    </article>
  </body>
</html>