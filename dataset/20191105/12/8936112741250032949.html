<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bayern-monachium-ma-oglosic-nazwisko-nowego-trenera-w-trzy-tygodnie-bundesliga,983030.html"/>
    <meta property="og:site_name" content="TVN24"/>
    <meta property="article:published_time" content="2019-11-05T12:48:00+00:00"/>
    <meta property="og:title" content="Prezydent Bayernu ujawnia. Trzy tygodnie na znalezienie trenera"/>
    <meta property="og:description" content="Prezydent Bayernu Monachium Uli Hoeness wyjawił, że w ciągu najbliższych trzech tygodni władze klubu powinny ogłosić nazwisko nowego trenera. Mistrz Niemiec po przegranej w ostatniej kolejce z Eint..."/>
  </head>
  <body>
    <article>
      <h1>Prezydent Bayernu ujawnia. Trzy tygodnie na znalezienie trenera</h1>
      <address>
        <time datetime="2019-11-05T12:48:00+00:00">05 Nov 2019, 12:48</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3c573011-3df8-412b-86f0-15c67397174b-480p.mp4"/>
        <figcaption>Trwają poszukiwania nowego trenera Bayernu Monachium Foto: PAP/EPA | Video: Eurosport</figcaption>
      </figure>
      <h3>Prezydent Bayernu Monachium Uli Hoeness wyjawił, że w ciągu najbliższych trzech tygodni władze klubu powinny ogłosić nazwisko nowego trenera. Mistrz Niemiec po przegranej w ostatniej kolejce z Eintrachtem Frankfurt 1:5 zwolnił z tej funkcji Niko Kovaca. Tymczasowo Bawarczyków poprowadzi Hansi Flick.</h3>
      <related>
        <a href="https://eurosport.tvn24.pl/pilka-nozna,105/bild-ujawnia-ostatnia-przemowe-kovaca-nie-sluchacie,982810.html"/>
      </related>
      <p>- Władze Bayernu spokojnie zastanowią się nad tym problemem. Myślę, że za trzy tygodnie, do meczu wyjazdowego z Duesseldorfem, będziemy wiedzieć, jak kwestia trenera zostanie uregulowana - oświadczył Hoeness. On ze stanowiska - co zapowiadał od dawna - ustąpi 15 listopada.</p>
      <p>Spotkanie z Fortuną Duesseldorf zaplanowane jest na 23 listopada, po przerwie na mecze reprezentacji.</p>
      <p>48-letni Kovac został zwolniony w niedzielę. Chorwat pracował w Bayernie od lata 2018 roku.</p>
      <h3>Bayern rozbity</h3>
      <p>Dzień wcześniej Bawarczycy przegrali we Frankfurcie z Eintrachtem 1:5, a honorowego gola zdobył Robert Lewandowski. Była to ich najwyższa porażka w niemieckiej ekstraklasie od kwietnia 2009 roku, gdy ulegli Wolfsburgowi również 1:5.</p>
      <p>W środę Bayern rozegra u siebie mecz Ligi Mistrzów z Olympiakosem Pireus, a 9 listopada zmierzy się w Monachium w ligowym hicie z Borussią Dortmund.</p>
      <p> </p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/5ad174fa-85d1-4f1e-9ed2-72dbbedeeb80.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Niko Kovac pracę stracił w niedzielę<cite>Źródło: PAP/EPA</cite></figcaption>
      </figure>
      <p>Autor: fira / Źródło: eurosport.pl, Polska Agencja Prasowa</p>
    </article>
  </body>
</html>