<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814025.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T12:36:00+00:00"/>
    <meta property="og:title" content="شکایت زن صیغه ای به خاطر ازدواج دوباره شوهر"/>
    <meta property="og:description" content="به گزارش ایران، صبح دیروز ناهید در جلسه محاکمه‌ای که در شعبه سوم دادگاه کیفری برگزار شد به‌عنوان شاکی پرونده عنوان کرد: چند سال قبل مردی به نام پیمان با من آشنا شد و به بهانه اینکه عاشقم شده مرا به محل خلوتی کشاند و به من تعرض کرد و بعد از آن هم با تهدید وادارم کرد که سکوت کنم."/>
  </head>
  <body>
    <article>
      <h1>شکایت زن صیغه ای به خاطر ازدواج دوباره شوهر</h1>
      <address>
        <time datetime="2019-11-05T12:36:00+00:00">05 Nov 2019, 12:36</time>
      </address>
      <p>زن جوان وقتی پس از اتمام مدت صیغه نامه‌اش مطلع شد همسرش زن دیگری را به عقد دائم خود درآورده است، با ادعای آنکه پیش‌تر از سوی او مورد تعرض قرار گرفته علیه او شکایت کرد.</p>
      <p>به گزارش ایران، صبح دیروز ناهید در جلسه محاکمه‌ای که در شعبه سوم دادگاه کیفری برگزار شد به‌عنوان شاکی پرونده عنوان کرد: چند سال قبل مردی به نام پیمان با من آشنا شد و به بهانه اینکه عاشقم شده مرا به محل خلوتی کشاند و به من تعرض کرد و بعد از آن هم با تهدید وادارم کرد که سکوت کنم.</p>
      <p>پس از آن پیمان که با همسر و فرزندش به دادگاه آمده بود در همان ابتدای جلسه راز بزرگ این پرونده را فاش کرد و گفت: ناهید همسر سابقم بود. او را صیغه کرده بودم. ما چند وقتی با هم در ارتباط بودیم اما 3 سال پیش دیگر تمایلی به ادامه رابطه با او نداشتم چرا که فاصله طبقاتی ما با آنها بسیار زیاد بود و تصمیم گرفتم با زنی ازدواج کنم که هم سطح ما باشد.از آنجا که پزشکی قانونی به‌دلیل اینکه زمان زیادی از مدت زمان تاریخ تعرض احتمالی گذشته بود نتوانسته بود این موضوع را تأیید کند بعد از پایان اظهارات متهم و شاکی، دادگاه برای صدور رأی وارد شور شد.</p>
    </article>
  </body>
</html>