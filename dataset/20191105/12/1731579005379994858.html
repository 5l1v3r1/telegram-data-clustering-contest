<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/05/rush-wars-chiude-supercell-ammette-fallimento-240439/"/>
    <meta property="og:site_name" content="MobileWorld"/>
    <meta property="article:published_time" content="2019-11-05T12:03:19+00:00"/>
    <meta property="og:title" content="Rush Wars chiude: Supercell ammette il fallimento"/>
    <meta property="og:description" content="Con una nota sul sito ufficiale, Supercell annuncia la chiusura di Rush Wars. Il gioco, lanciato a fine agosto in versione preliminare su alcuni territori,"/>
  </head>
  <body>
    <article>
      <h1>Rush Wars chiude: Supercell ammette il fallimento</h1>
      <address><time datetime="2019-11-05T12:03:19+00:00">05 Nov 2019, 12:03</time> by <a rel="author" href="https://www.mobileworld.it/author/giorgio-palmieri/" target="_blank">Giorgio Palmieri</a></address>
      <p>Con una nota sul sito ufficiale, <b>Supercell</b> annuncia la <b>chiusura</b> di <b>Rush Wars</b>. Il gioco, lanciato a fine agosto in versione preliminare su alcuni territori, voleva dare al pubblico una sorta di <b>strategico edulcorato</b> che i giocatori occasionali potessero apprezzare.</p>
      <p>Purtroppo qualcosa non è andato come previsto: la formula di Rush Wars risulta sin da subito<b> ripetitiva</b> e, nonostante gli aggiornamenti apportati dagli sviluppatori, che andavano ad intervenire proprio sulla varietà, il ritmo è rimasto sempre lo stesso, impelagato da una ciclicità che ne ha sancito la fine. Ne avevamo già parlato nella <a href="https://www.smartworld.it/videogiochi/anteprima-rush-wars.html">nostra anteprima</a>, dove appunto sottolineavamo i dubbi sull’interesse a lungo termine. Le parole di Supercell sono chiare:</p>
      <blockquote>
        <i>Qui a Supercell, abbiamo standard straordinariamente alti per i nostri giochi. Vogliamo essere sicuri che ogni gioco che pubblicheremo sarà giocato per anni e ricordato per sempre. Sfortunatamente, ritenevamo che, anche se avessimo continuato a lavorare su Rush Wars, non avremmo raggiunto questo obiettivo.</i>
      </blockquote>
      <p>Rush Wars chiude il <b>30 novembre</b>. Dunque non arriverà mai in Italia, o quantomeno non in questa forma. Chissà se ambientazione e personaggi torneranno in un nuovo gioco firmato dalla società finlandese: chi vivrà, vedrà.</p>
      <p>Fonte: <a href="https://supercell.com/en/news/rush-wars-closing/7225/">Supercell Blog</a></p>
    </article>
  </body>
</html>