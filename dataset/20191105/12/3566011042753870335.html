<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545021.html/%D8%AF%D8%B1%D8%AE%D9%88%D8%A7%D8%B3%D8%AA-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%A7%D9%87%D9%88%D8%A7%D8%B2%DB%8C-%D8%A7%D8%B2-%D8%B1%D8%A6%DB%8C%D8%B3-%D9%82%D9%88%D9%87-%D9%82%D8%B6%D8%A7%D8%A6%DB%8C%D9%87-%D8%A8%D8%B1%D8%A7%DB%8C-%D8%B1%D8%B3%DB%8C%D8%AF%DA%AF%DB%8C-%D8%A8%D9%87-%D8%AA%D8%AE%D9%84%D9%81%D8%A7%D8%AA-%D8%AE%D8%B5%D9%88%D8%B5%DB%8C-%D8%B3%D8%A7%D8%B2%DB%8C-%D8%AF%D8%B1-%D8%AE%D9%88%D8%B2%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T12:11:00+00:00"/>
    <meta property="og:title" content="درخواست دانشجویان اهوازی از رئیس قوه قضائیه برای رسیدگی به تخلفات خصوصی سازی در خوزستان"/>
    <meta property="og:description" content="دانشجویان بسیجی دانشگاه آزاد اسلامی اهواز در نامه‌ای به رئیس قوه قضائیه، خواستار رسیدگی به تخلفات خصوصی‌سازی‌‌‌ و حقوق ضایع شده کارگران استان شدند."/>
  </head>
  <body>
    <article>
      <h1>درخواست دانشجویان اهوازی از رئیس قوه قضائیه برای رسیدگی به تخلفات خصوصی سازی در خوزستان</h1>
      <h2>با ارسال نامه ای به آیت الله رئیسی؛</h2>
      <address>
        <time datetime="2019-11-05T12:11:00+00:00">05 Nov 2019, 12:11</time>
      </address>
      <p>دانشجویان بسیجی دانشگاه آزاد اسلامی اهواز در نامه‌ای به رئیس قوه قضائیه، خواستار رسیدگی به تخلفات خصوصی‌سازی‌‌‌ و حقوق ضایع شده کارگران استان شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  به نقل از <a href="http://rahyabnews.com/">رهیاب </a>؛ بسیج دانشجویی دانشگاه آزاد اسلامی واحد اهواز در نامه‌ای به آیت الله رئیسی رئیس قوه قضائیه ضمن دعوت از وی برای سفر به خوزستان، خواستار بررسی حقوق ضایع شده کارگران استان شدند.</p>
      <p>دانشجویان بسیجی همچنین خواستار بررسی خصوصی‌سازی های انجام شده در استان و مقابله با مفسدان اقتصادی شدند.     بنا بر این گزارش، خصوصی سازی نادرست و شبهه دار برخی شرکت های بزرگ مانند نیشکر هفت تپه در خوزستان، موجب تعطیلی چندماهه این شرکت و اعتراضات و حواشی جدی در استان شد.   اخیراً نیز رهبر انقلاب برخی از واگذاری‌‌ها را نمونه‌هایی از کارهای نسنجیده یا فسادآلود دانستند و گفتند: در حالی‌که از یک طرف عده‌ای از جوانان در تلاش پرانگیزه برای رونق تولید در کشورند، در طرف دیگر برخی خرابکاری‌های ناشی از فساد تولید را نابود می‌کند که نباید اجازه داد این موارد و مشکلاتی همچون قضایای کارخانه‌ها در اراک و خوزستان شکل بگیرد.     انتهای پیام/    </p>
    </article>
  </body>
</html>