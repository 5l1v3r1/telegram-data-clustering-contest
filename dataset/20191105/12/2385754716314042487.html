<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595787/epistrefei-stin-agonistiki-drasi-o-kasigias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T12:08:00+00:00"/>
    <meta property="og:title" content="Επιστρέφει στην αγωνιστική δράση ο Κασίγιας!"/>
    <meta property="og:description" content="Ο Ίκερ Κασίγιας είναι αποφασισμένος να επιστρέψει στη δράση! Θέλει να σταματήσει την καριέρα του όπως το θέλει εκείνος, όρθιος κάτω απ' τα δοκάρια και..."/>
  </head>
  <body>
    <article>
      <h1>Επιστρέφει στην αγωνιστική δράση ο Κασίγιας!</h1>
      <address><time datetime="2019-11-05T12:08:00+00:00">05 Nov 2019, 12:08</time> by <a rel="author">Sigmalive.Sports</a></address>
      <p>Ο Ίκερ Κασίγιας είναι αποφασισμένος να επιστρέψει στη δράση! Θέλει να σταματήσει την καριέρα του όπως το θέλει εκείνος, όρθιος κάτω απ' τα δοκάρια και έχει πλέον επανέλθει στις κανονικές προπονήσεις, έξι μήνες μετά το έμφραγμα!<br/> <br/>Την Πρωτομαγιά, ο θρυλικός τερματοφύλακας ανησύχησε όλο τον πλανήτη και έκανε τον κόσμο να προσεύχεται για εκείνον, στο άκουσμα της είδησης πως υπέστη έμφραγμα...<br/> <br/>Έξι μήνες (και τρεις μέρες) αργότερα και με τον ίδιο να έχει αρνηθεί πεισματικά ν' αποσυρθεί από φόβο για την καρδιά και τη συνέχεια της ζωής του, ο Ίκερ Κασίγιας, τη Δευτέρα επέστρεψε στις προπονήσεις! Τις κανονικές προπονήσεις της Πόρτο!<br/> <br/>Την Δευτέρα, έκανε κανονικό πρόγραμμα έχοντας ολοκληρώσει τον κύκλο της ατομικής του εκγύμνασης για να βρεθεί ξανά σε κατάσταση όπου θα μπορεί να βρεθεί στο χορτάρι και να επιδοθεί στις ασκήσεις των υπόλοιπων τερματοφυλάκων των «δράκων».<br/> <br/>Σκοπός του είναι να ξαναπαίξει και να καταφέρει στον δεύτερο γύρο της φετινής σεζόν να βρεθεί ξανά στα γκολπόστ, έχοντας δηλωθεί στη λίστα με τους διαθέσιμους ποδοσφαιριστές της Πόρτο για τη φετινή Primeira Liga.<br/> <br/>πηγή:gazzetta.gr<br/> </p>
    </article>
  </body>
</html>