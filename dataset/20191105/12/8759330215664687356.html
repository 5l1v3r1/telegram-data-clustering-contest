<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902490/live-krc-genk-gaat-in-de-champions-league-op-bezoek-bij-liverpool.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T12:30:00+00:00"/>
    <meta property="og:title" content="LIVE: Genk moet weer achtervolgen Oxlade-Chamberlain doet het voor Liverpool"/>
    <meta property="og:description" content="Na een nederlaag aan de Kehrweg speelt KRC Genk dinsdagavond op de heilige grond van Anfield. Tegen Liverpool probeert Genk haar rug te rechten. Volg de aanloop naar en de match tussen Liverpool en Genk LIVE bij VoetbalPrimeur.be."/>
  </head>
  <body>
    <article>
      <h1>LIVE: Genk moet weer achtervolgen Oxlade-Chamberlain doet het voor Liverpool</h1>
      <address>
        <time datetime="2019-11-05T12:30:00+00:00">05 Nov 2019, 12:30</time>
      </address>
      <p>
        <b>Na een nederlaag aan de Kehrweg speelt KRC Genk dinsdagavond op de heilige grond van Anfield. Tegen Liverpool probeert Genk haar rug te rechten. Volg de aanloop naar en de match tussen Liverpool en Genk LIVE bij VoetbalPrimeur.be.</b>
      </p>
      <p>Op Anfield heeft Genk in principe niets te verliezen. Liverpool is immers de regerende titelhouder in het kampioenenbal. In de Luminus Arena was Liverpool al met 1-4 te sterk voor de Belgische landskampioen. Toch hoopt Genk en in het bijzonder Felice Mazzu op een goed resultaat. De trainer staat na de 2-0 nederlaag tegen KAS Eupen nog meer onder druk.</p>
      <aside>Lees meer<br/><a href="https://www.voetbalprimeur.be/nieuws/902444/mazzu-en-krc-genk-staan-voor-cruciale-week-maar-ik-voel-de-druk-niet-.html?itm_source=www.voetbalprimeur.be&amp;itm_medium=highlighted-content">Mazzu en KRC Genk staan voor cruciale week: “Maar ik voel de druk niet”</a></aside>
      <p>In tegenstelling tot bij Genk loopt het dit seizoen bij Liverpool op wieltjes. In de Champions League werden al de nodige punten verzameld en in de Premier League staan The Reds voorlopig stijf aan kop. De troepen van Jürgen Klopp verzamelden zes punten meer dan Manchester City.</p>
      <aside>Lees meer<br/><a href="https://www.voetbalprimeur.be/nieuws/902402/klopp-uit-grote-bewondering-voor-krc-genk-ik-wil-de-club-bedanken-.html?itm_source=www.voetbalprimeur.be&amp;itm_medium=highlighted-content">Klopp heeft niets dan lof vor KRC Genk: "Ik wil de club bedanken"<br/></a><a href="https://www.voetbalprimeur.be/videos/902445/h-rlijk-liverpool-coach-klopp-haalt-plots-origi-boven-hij-is-hier-een-legende-.html?itm_source=www.voetbalprimeur.be&amp;itm_medium=highlighted-content"> Héérlijk: Liverpool-coach Klopp zet Origi in rijtje: “Hij is hier een legende he”</a></aside>
      <p><b>Stand in Groep E</b><br/>Voorlopig staat Genk onderaan in Groep E. Tegen Napoli (0-0) pakten de Limburgers voorlopig hun eerste punt. De Italianen voeren de stand aan met zeven punten. Daarna volgen Liverpool (zes punten) en Salzburg (drie punten). Donderdag ontvangt Napoli Salzburg.</p>
      <p><b>Opstelling Liverpool:</b> Alisson, Fabinho, Van Dijk, Wijnaldum, Milner, Keita, Salah, Gomez, Oxlade-Chamberlain, Origi, Alexander-Arnold<br/><b>Opstelling Genk:</b> Coucke, De Norre, Dewaest, Ito, Heynen, Samatta, Hrosovsky, Berge, Maehle, Lucumi, Cuesta</p>
    </article>
  </body>
</html>