<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-leader-about-beef-and-dog-meat-and-cow.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T12:01:00+00:00"/>
    <meta property="og:title" content="'പശു ഞങ്ങളുടെ അമ്മ, അമ്മയോട് മോശമായി പെരുമാറുന്നവരോട് അതേ രീതിയില്‍ പെരുമാറും'; ബി.ജെ.പി നേതാവിന്റെ വെല്ലുവിളി"/>
    <meta property="og:description" content="Beef Bengal Bjp Cow National News India കൊല്‍ക്കത്ത: പശുവിനെ ചൊല്ലി വീണ്ടും ഭീഷണിയുമായി ബി.ജെ.പി നേതാവ്. ബി.ജെ.പി ബംഗാള്‍ അദ്ധ്യക്ഷനും എം.പിയുമായ ദിലീപ് ഘോഷാണ് ഭീഷണി മുഴക"/>
  </head>
  <body>
    <article>
      <h1>'പശു ഞങ്ങളുടെ അമ്മ, അമ്മയോട് മോശമായി പെരുമാറുന്നവരോട് അതേ രീതിയില്‍ പെരുമാറും'; ബി.ജെ.പി നേതാവിന്റെ വെല്ലുവിളി</h1>
      <address><time datetime="2019-11-05T12:01:00+00:00">05 Nov 2019, 12:01</time> by <a rel="author">ന്യൂസ് ഡെസ്‌ക്</a></address>
      <blockquote>കൊല്‍ക്കത്ത: പശുവിനെ ചൊല്ലി വീണ്ടും ഭീഷണിയുമായി ബി.ജെ.പി നേതാവ്. ബി.ജെ.പി ബംഗാള്‍ അദ്ധ്യക്ഷനും എം.പിയുമായ ദിലീപ് ഘോഷാണ് ഭീഷണി മുഴക്കിയത്.<br/>പശു ഞങ്ങളുടെ അമ്മയാണ്. അമ്മയോട് മോശമായി പെരുമാറുന്നവരോട് അതേ രീതിയില്‍ പെരുമാറും. ഇന്ത്യയുടെ പുണ്യമണ്ണില്‍ പശുവിനെ കൊല്ലുന്നതും ബീഫ് കഴിക്കുന്നതും കുറ്റകരമാണെന്നാണ് ദീലീപ് ഘോഷ് പറഞ്ഞത്. പശുവിറച്ചി കഴിക്കുന്നവര്‍ പട്ടിയിറച്ചി കൂടി കഴിക്കണമെന്നും അദ്ദേഹം ആവശ്യപ്പെട്ടു.</blockquote>
      <related>
        <a href="https://www.doolnews.com/in-touch-with-ncp-but-sharad-pawar-won-t-be-next-cm-it-will-be-from-shiv-sena-sanjay-raut.html?utm_source=doolnews&amp;utm_medium=related"/>
      </related>
      <p>കുറച്ച് ബുദ്ധിജീവീകള്‍ റോഡില്‍ നിന്ന് ബീഫ് കഴിക്കുന്നുണ്ട്. ഞാന്‍ അവരോട് പറയുന്നു പട്ടിയിറച്ചി കൂടി കഴിക്കൂ. മൃഗഭക്ഷണം കഴിച്ചാല്‍ അവരുടെ ആരോഗ്യം നല്ലതാവുമെങ്കില്‍ എന്തിന് റോഡില്‍ നിന്ന് കഴിക്കുന്നു. നിങ്ങളുടെ വീട്ടില്‍ പോയി കഴിക്കൂ എന്നും ദീലിപ് ഘോഷ് പറഞ്ഞു.</p>
      <related>
        <a href="https://www.doolnews.com/kt-jaleel-says-sorry-for-the-statement-against-km-shaji.html?utm_source=doolnews&amp;utm_medium=related"/>
      </related>
      <p>ഇതാദ്യമായല്ല ദിലീപ് ഘോഷ് ഇത്തരം വിവാദ പ്രസ്താവനകള്‍ നടത്തുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
    </article>
  </body>
</html>