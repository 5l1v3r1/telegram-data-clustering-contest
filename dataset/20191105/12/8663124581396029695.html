<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-lch-grayemo-koefitsiyent-3-00/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-05T12:20:00+00:00"/>
    <meta property="og:title" content="Експрес на ЛЧ: граємо коефіцієнт 3.00"/>
    <meta property="og:description" content="Свою увагу сьогодні хочемо зосередити на зустрічах «Динамо» Загреб – «Шахтар» та «Байєр» – «Атлетіко Мадрид». В обох випадках для суперників фактично вирішується майбутнє із шансами на вихід із групи. В таких безкомпромісних зустрічах очікую на обмін голами, адже визначити явного фаворита досить складно. Граємо двійник із коефіцієнтом 3.00."/>
  </head>
  <body>
    <article>
      <h1>Експрес на ЛЧ: граємо коефіцієнт 3.00</h1>
      <address><time datetime="2019-11-05T12:20:00+00:00">05 Nov 2019, 12:20</time> by <a rel="author">Михайло Кузьменко</a></address>
      <p>Свою увагу сьогодні хочемо зосередити на зустрічах «Динамо» Загреб – «Шахтар» та «Байєр» – «Атлетіко Мадрид». В обох випадках для суперників фактично вирішується майбутнє із шансами на вихід із групи. В таких безкомпромісних зустрічах очікую на обмін голами, адже визначити явного фаворита досить складно. Граємо двійник із коефіцієнтом 3.00.</p>
      <p>
        <b>22:00, 06 лис 2019</b>
      </p>
      <p>
        <b>«Динамо» Загреб – «Шахтар»</b>
      </p>
      <p>Лідер чемпіонату Хорватії у рідних стінах приймає лідера УПЛ. У обох команд по чотири очка в групі «С». Цікаво, але господарі ще жодного разу не перемагали гостей: одна нічия та дві поразки.</p>
      <p>
        <b>Вгадавши точний рахунок цього матчу та гри «Боруссія» Дортмунд – «Інтер» ви можете виграти 1000 доларів у конкурсі від «Рейтингу Букмекерів». <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/">Переходьте на конкурсну сторінку для участі</a>.</b>
      </p>
      <p>«Динамо» Загреб на рідному «Максимірі» не програє із весни 2019 року. Хорвати тут шість матчів поспіль навіть не пропускають. Розгром «Аталанти» 4:0 не просто здивував усю футбольну Європу, а і продемонстрував відмінну зіграність команди Ненад Б’єлиці. Нагадаю, у кваліфікації до групового етапу «Динамо» вдома обіграв «Сабуртало» 3:0 та «Русенборг» 2:0, розписав мирову 1:1 проти «Ференцвароша». Сьогоднішня перемога над «Шахтарем» відкриє перед хорватами відмінні шанси на вихід із групи у плей-оф.</p>
      <p>«Шахтар» вилетів від «Динамо» Київ із Кубка України. Вперше за десять років «Гірники» не зіграють у фінальних матчах трофею. Ця невдача по-спортивному розлютила колектив Каштру. Португалець у останній виграній грі УПЛ проти «Карпат» 3:0 провів повну ротацію складу. Проти хорватського «Динамо» вийдуть усі лідери в оптимальних фізичних кондиціях. Лише Коноплянка та Соломон поза заявкою.</p>
      <p>Харківська мирова 2:2 продемонструвала чималі проблеми обох суперників у захисті. Все ж, з лініями нападу та створенням гольових моментів все у повному порядку. Дійсно, якщо «Сіті» знову повторно обіграє «Аталанту» у паралельній грі, то саме тріумфатор нашого матчу на 80% гарантуватиме собі другу путівку у плей-оф. Саме тому я очікую на черговий захоплюючий поєдинок із взаємним обміном голами. За даний маркет БК Favbet пропонує нам коефіцієнт 1.63.</p>
      <related>
        <a href="https://bookmaker-ratings.com.ua/dynamo-zagreb-shahtar-stavky-prognozy-i-koefitsiyenty-bukmekeriv-na-match-6-lystopada-2019-roku/"/>
      </related>
      <p>
        <b>«Байєр» – «Атлетіко Мадрид»</b>
      </p>
      <p>Матч-життя очікує сьогодні на господарів. Поразка «Байєра» поставить хрест на шансах німецької команди поборотися за вихід у плей-оф. У свою чергу «Атлетіко Мадрид» у разі свого успіху та поразки «Локомотива» від «Ювентуса» гарантує собі путівку до раунду на виліт.</p>
      <p>«Байєр» перебуває зараз у критичному становищі. Підопічні Петера Боша зазнали трьох поразок у групі ЛЧ. В Бундеслізі після десяти зіграних турів «Фармацевти» мають лише 15 очок, посідаючи незвичне для себе десяте місце. Остання поразка вдома 1:2 від «Боруссії» Менхенгладбах в котре продемонструвала серйозні проблеми господарів. Єдиний приємний нюанс у плані результативності – на «Бай-Арені» «Червоні» відзначаються у шести матчах поспіль.</p>
      <p>«Атлетіко Мадрид» вихідними мав складний виїзд до «Севільї» 1:1. Крім того, для «Матрацників» це буде третя поспіль гостьова битва. Цікаво, але перед цим хлопці Сімеоне теж не змогли залишити свої ворота на замку, пропустивши від «Алавеса» 1:1. Як на мене, то завершення сухої серії Яна Облака можна пояснити травмами ключових захисників Савіча, Хіменеса та Врсалько, знову не допоможе гостям молода зірка Фелікс.</p>
      <p>Усі вищенаведені факти наштовхують мене перевірити ставку «обидві заб’ють». Для одних – матч за шість очок, для інших – шанс оформити вихід у плей-оф. Має бути справжня заруба із голами. Коефіцієнт пропонують досить непоганий – 1.84.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/pszh-bryugge-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/bavariya-olimpiakos-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/lokomotyv-yuventus-prognoz-i-stavka-oleksiya-andronova/"/>
      </related>
    </article>
  </body>
</html>