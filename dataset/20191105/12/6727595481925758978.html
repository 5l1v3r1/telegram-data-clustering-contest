<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/delhi-cops-protest-outside-police-headquarters-day-after-their-colleague-was-thrashed-by-lawyers5657.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T12:08:00+00:00"/>
    <meta property="og:title" content="ദല്‍ഹി പൊലീസ് ആസ്ഥാനത്ത് പൊലീസുകാരുടെ പ്രതിഷേധ പ്രകടനം; 'അഭിഭാഷകരെ അറസ്റ്റ് ചെയ്യണം'"/>
    <meta property="og:description" content="Delhi Police National News India ന്യൂദല്‍ഹി: ദല്‍ഹി പൊലീസ് ആസ്ഥാനത്ത് പ്രതിഷേധ പ്രകടനവുമായി പൊലീസ് ഉദ്യോഗസ്ഥര്‍. ദല്‍ഹിയിലെ തീസ് ഹസാരി കോടതി പരിസരത്ത് പൊലീസ്- അഭിഭാഷക സം"/>
  </head>
  <body>
    <article>
      <h1>ദല്‍ഹി പൊലീസ് ആസ്ഥാനത്ത് പൊലീസുകാരുടെ പ്രതിഷേധ പ്രകടനം; 'അഭിഭാഷകരെ അറസ്റ്റ് ചെയ്യണം'</h1>
      <address><time datetime="2019-11-05T12:08:00+00:00">05 Nov 2019, 12:08</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ദല്‍ഹി പൊലീസ് ആസ്ഥാനത്ത് പ്രതിഷേധ പ്രകടനവുമായി പൊലീസ് ഉദ്യോഗസ്ഥര്‍. ദല്‍ഹിയിലെ തീസ് ഹസാരി കോടതി പരിസരത്ത് പൊലീസ്- അഭിഭാഷക സംഘര്‍ഷം നടന്നതിന് പിന്നാലെയാണ് പൊലിസ് ഉദ്യോഗസ്ഥര്‍ ദല്‍ഹി പൊലീസ് ആസ്ഥാനത്ത് പ്രതിഷേധം സംഘടിപ്പിച്ചത്. സംഘര്‍ഷത്തില്‍ 20 ഓളം പൊലീസുകാര്‍ക്കും അഭിഭാഷകര്‍ക്കും പരിക്കേറ്റിരുന്നു. കറുത്ത ബാന്റ് ധരിച്ചായിരുന്നു പൊലീസിന്റെ പ്രതിഷേധം.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>തീസ് ഹസാരി കോംപ്ലക്സിനുള്ളിലെ പാര്‍ക്കിംഗ് തര്‍ക്കമാണ് അഭിഭാഷകരും പൊലീസ് ഉദ്യോഗസ്ഥരും തമ്മിലുള്ള ഏറ്റുമുട്ടലിലേക്ക് നയിച്ചത്. ഒരു അഭിഭാഷകന്‍ തന്റെ കാര്‍ ലോക്കപ്പിന് മുന്നില്‍ പാര്‍ക്ക് ചെയ്യുന്നതിനെ ഡ്യൂട്ടി ഉദ്യോഗസ്ഥര്‍ എതിര്‍ത്തതോടെയാണ് പ്രശ്‌നം തുടങ്ങിയതെന്നാണ് റിപ്പോര്‍ട്ടുകള്‍.<br/>സംഘര്‍ത്തില്‍ ഇരുകൂട്ടര്‍ക്കും പരിക്കേല്‍ക്കുകയും നിരവധി വാഹനങ്ങളും തകര്‍ക്കുകയും ചെയ്തിരുന്നു.</p>
      <related>
        <a href="https://www.doolnews.com/bjp-leader-about-beef-and-dog-meat-and-cow.html?utm_source=doolnews&amp;utm_medium=related"/>
      </related>
      <p>സംഭവത്തില്‍ ദല്‍ഹി കോടതി ജുഡീഷ്യല്‍ അന്വേഷണത്തിന് ഉത്തരവിട്ടിട്ടുണ്ട്. ആറാഴ്ച്ചക്കകം അന്വേഷണം പൂര്‍ത്തിയാക്കി റിപ്പോര്‍ട്ട് സമര്‍പ്പിക്കാനാണ് കോടതി ഉത്തരവ്. സംഭവം നിര്‍ഭാഗ്യകരമാണെന്നും അപകടം പറ്റിയവരുടെ ചികിത്സാ ചെലവുകള്‍ ദല്‍ഹി സര്‍ക്കാര്‍ ഏറ്റെടുക്കുമെന്നും കെജ്‌രിവാള്‍ പ്രഖ്യാപിച്ചിരുന്നു.</p>
      <p>അതേസമയം ദല്‍ഹിയിലെ സാകേത് ജില്ലാ കോടതിക്ക് പുറത്ത് ഇന്നലെ മറ്റൊരു സംഭവമുണ്ടായി. ഒരു പൊലീസുകാരനെ അഭിഭാഷകന്‍ ആക്രമിക്കുന്നതായി കാണിക്കുന്ന വീഡിയോ സാമൂഹ്യമാധ്യമങ്ങളില്‍ വൈറലായിരുന്നു. സംഭവത്തിന്റെ ചിത്രങ്ങള്‍ എടുത്തതിന് ചില മാധ്യമ പ്രവര്‍ത്തകരെയും മര്‍ദ്ദിച്ചതായി റിപ്പോര്‍ട്ട് ചെയ്യുന്നുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/36TergbHw18" width="500" height="281" data-service="Youtube" scrolling="no"/>
      </figure>
    </article>
  </body>
</html>