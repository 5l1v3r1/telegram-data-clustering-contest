<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638309/%D8%A8%D8%A7%D8%B2%D8%A7%D8%B1-%D9%82%DB%8C%D8%B1-%D8%AF%D8%B1-%D8%A7%D9%86%D8%AA%D8%B8%D8%A7%D8%B1-%D9%86%D9%88%D8%B3%D8%A7%D9%86%D8%A7%D8%AA-%D9%82%DB%8C%D9%85%D8%AA%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T12:43:00+00:00"/>
    <meta property="og:title" content="بازار قیر در انتظار نوسانات قیمتی قرار دارد"/>
    <meta property="og:description" content="ورزشکار گفت: مدتیست که در قیمت گذاری وکیوم باتوم(ماده اولیه تولید قیر) بر خلاف دستورالعمل مصوب ستاد تنظیم بازار، اختلالی ایجاد شده است."/>
  </head>
  <body>
    <article>
      <h1>
        <a href="https://www.bultannews.com/fa/news/638309/%D8%A8%D8%A7%D8%B2%D8%A7%D8%B1-%D9%82%DB%8C%D8%B1-%D8%AF%D8%B1-%D8%A7%D9%86%D8%AA%D8%B8%D8%A7%D8%B1-%D9%86%D9%88%D8%B3%D8%A7%D9%86%D8%A7%D8%AA-%D9%82%DB%8C%D9%85%D8%AA%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D8%AF">بازار قیر در انتظار نوسانات قیمتی قرار دارد</a>
      </h1>
      <h2>ورزشکار گفت: مدتیست که در قیمت گذاری وکیوم باتوم(ماده اولیه تولید قیر) بر خلاف دستورالعمل مصوب ستاد تنظیم بازار، اختلالی ایجاد شده است.</h2>
      <address><time datetime="2019-11-05T12:43:00+00:00">05 Nov 2019, 12:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محسن ورزشکار رئیس هیئت مدیره انجمن <b>قیر ایران</b> با اشاره به روش قیمت‌گذاری وکیوم باتوم(ماده اولیه تولید قیر)، گفت: بر اساس صورت جلسه ستاد<b> تنظیم بازار،</b> قیمت‌گذاری وکیوم باتوم از طریق فرمول مصوب شرکت پالایش و پخش فرآورده‌های نفتی به انجمن صنفی کارفرمایی صنعت پالایش نفت واگذار شده است و این انجمن بصورت ماهیانه اقدام به اعلام قیمت می کند.</p>
      <p>رئیس هیئت مدیره انجمن قیر ایران افزود: طبق دستورالعمل، انجمن صنفی کارفرمایی صنعت پالایش نفت باید میانگین قیمت هفته آخر هر ماه فیول ۳۸۰ و کروسین را در فرمول بگذارند تا بر اساس روابط تعیین شده قیمت وکیوم محاسبه شود.</p>
      <p>بیشتر بخوانید: واردات ته مانده ضایعات پالایشگاه‌های عراق، اصلی‌ترین مشکل قیر ایران</p>
      <p>ورزشکار بیان کرد: محاسبه قیمت یک ماه آتی وکیوم بر اساس قیمت هفته آخر ماه گذشته با توجه به امکان بروز نوسانات پیش بینی نشده، مورد تایید نیست و به منظور تعدیل نوسات استفاده از میانگین ماهیانه مناسب تر است، اما این موضوع باید به صورت یکسان و در هر شرایطی توسط انجمن صنفی پالایش نفت اعمال شود و تحت تاثیر قیمت ها، روال‌ها تغییر نکند.</p>
      <p>رئیس هیئت مدیره انجمن قیر ایران تشریح کرد: متاسفانه مدتی است که در قیمت گذاری وکیوم باتوم آبان ۹۸ بر خلاف دستورالعمل مصوب فعلی ستاد تنظیم بازار، میانگین ماهیانه مورد استفاده قرار گرفته است.</p>
      <p>ورزشکار گفت: اگر میانگین ماهیانه و یک روال ثابت برای قیمت‌گذاری وکیوم باتوم در نظر گرفته شود، مشکلی ایجاد نمی‌شود اما تغییر روش قیمت گذاری باعث اختلال, بی‌ نظمی و عدم امکان پیش بینی قیمت برای شرکت‌ های تولید کننده قیر به عنوان خریداران اصلی این محصول پالایشگاهی می‌ شود.</p>
    </article>
  </body>
</html>