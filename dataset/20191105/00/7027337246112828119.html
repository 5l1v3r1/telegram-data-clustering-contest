<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696848/%D9%87%D8%B4%D8%AF%D8%A7%D8%B1-%D9%BE%D9%84%DB%8C%D8%B3-%D8%A8%D9%87-%D9%85%D8%A7%D9%84%DA%A9%D8%A7%D9%86-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%A2%D9%84%D8%A7%DB%8C%D9%86%D8%AF%D9%87-%D9%88-%D9%81%D8%A7%D9%82%D8%AF-%D9%85%D8%B9%D8%A7%DB%8C%D9%86%D9%87-%D9%81%D9%86%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="هشدار پلیس به مالکان خودروهای آلاینده و فاقد معاینه فنی"/>
    <meta property="og:description" content="رئیس پلیس راهنمایی و رانندگی البرز از تشدید برخورد با خودروهای آلاینده و فاقد معاینه فنی در البرز خبرداد.هشدار پلیس به مالکان خودروهای آلاینده و فاقد معاینه فنی"/>
  </head>
  <body>
    <article>
      <h1>هشدار پلیس به مالکان خودروهای آلاینده و فاقد معاینه فنی</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1033722_749.jpg"/>
      </figure>
      <p>رئیس پلیس راهنمایی و رانندگی البرز از تشدید برخورد با خودروهای آلاینده و فاقد معاینه فنی در البرز خبرداد.<br/>هشدار پلیس به مالکان خودروهای آلاینده و فاقد معاینه فنی</p>
      <p>به گزارش خبرگزاری فارس از کرج، غلامعلی شرق رئیس پلیس راهنمایی و رانندگی البرز از طرح برخورد با خودروهای آلاینده و فاقد معاینه فنی خبرداد و گفت: طرح برخورد با خودروهای آلاینده و فاقد معاینه فنی در همه فصول سال اجرا می شود اما در ۶ ماه دوم سال به دلیل آلودگی بیشتر در کلانشهر ها شدت می یابد.</p>
      <p>شرق افزود: با توجه به فصل زمستان و افزایش آلودگی ها که سبب وارونگی هوا می شود، این طرح به صورت ویژه در شهرستان های استان البرز اجرایی می شود و خودروهای فاقد معاینه فنی و دارای نقص فنی در اجرای این طرح اعمال قانون خواهند شد.</p>
      <p>این مقام انتظامی ادامه داد: چنانچه وسیله نقلیه دارای نقص فنی بوده و دارای صدای ناهنجار از ناحیه اگزوز و سامانه صوتی داشته باشند اعمال قانون خواهند شد و مالکان وسایل نقلیه متخلف علاوه بر اعمال قانون باید نسبت به رفع نقص فنی وسیله نقلیه خود نیز اقدام کنند.</p>
      <p>در حال حاضر ۱۱ مرکز معاینه فنی خودرو برای خدمات دهی به خودروها فعال است که از این تعداد یک مرکز در شهرستان ساوجبلاغ، سه مرکز در نظرآباد و بقیه در کرج فعالیت دارند.</p>
    </article>
  </body>
</html>