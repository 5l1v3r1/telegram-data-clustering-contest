<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/mistrovstvi-cr-v-pocitacovych-a-mobilnich-hrach-2019/"/>
    <meta property="og:site_name" content="Cnews.cz"/>
    <meta property="article:published_time" content="2019-11-05T00:00:37+00:00"/>
    <meta property="og:title" content="Již tento pátek proběhne v Brně Mistrovství ČR v počítačových a mobilních hrách"/>
    <meta property="og:description" content="Herní část (In-Joy Life!) odehraje v pavilonu B, kde bude Game Hall. Ve Vodafone Mistrovství ČR v počítačových hrách se týmy utkají ve hrách Counter-Strike: Global Offensive (jak jinak) a PlayerUnknown’s Battlegrounds (ten měl premiéru loni). Samsung Mistrovství ČR v mobilních hrách bude ve znamení her Clash Royale, Hearthstone a poprvé i Fortnite. MČR připravuje […]"/>
  </head>
  <body>
    <article>
      <h1>Již tento pátek proběhne v Brně Mistrovství ČR v počítačových a mobilních hrách</h1>
      <address><time datetime="2019-11-05T00:00:37+00:00">05 Nov 2019</time> by <a rel="author" href="https://www.cnews.cz/lide/radek-kejdus/" target="_blank">Radomír Kejduš</a></address>
      <p>
        <i>V rámci festivalu Life! se i letos koná na brněnském výstavišti Mistrovství ČR v počítačových a v mobilních hrách. Ty počítačové zaštítil Vodafone (který ještě loni stál za mobilními), hraní na smartphonech pak nově podporuje Samsung</i>
      </p>
      <p>Herní část (In-Joy Life!) odehraje v pavilonu B, kde bude Game Hall. Ve Vodafone Mistrovství ČR v počítačových hrách se týmy utkají ve hrách <b>Counter-Strike: Global Offensive</b> (jak jinak) a <b>PlayerUnknown’s Battlegrounds</b> (ten měl premiéru loni). Samsung Mistrovství ČR v mobilních hrách bude ve znamení her <b>Clash Royale</b>, <b>Hearthstone</b> a poprvé i <b>Fortnite</b>.</p>
      <p>MČR připravuje již od roku 2011 PLAYzone a po osmé se bude hrát na počítačích HAL3000, které jsou již v prodeji. Podrobné konfigurace najdete na <a href="https://www.hal3000.cz/kategorie/mcr-2019">stránkách výrobce</a>. Mimo tyto tituly budou probíhat ještě tři soutěže ve hře <b>Rainbow Six Siege</b> pod patronátem Dellu, kde si vítěz odnese 35 tisíc korun, <b>League of Legends</b> na stánku Gilletee a <b>Teamfight Tactics</b>  pod záštitou AMD a XPG (herní značka Adaty).</p>
      <p>V případě mobilních her je už podle hlavního sponzora jasné, že se bude hrát na smartphonech Galaxy, konkrétně na <a href="https://www.cnews.cz/recenze-samsung-galaxy-s10-plus-nejlepsi-telefon-androidem/">Galaxy S10+</a>.</p>
      <p>Generálním partnerem celé akce je i Datart a v pavilonech G1 a G2 bude mít stánky stovka firmy s elektronikou, jako jsou Philips, Sony, Canon, Xiaomi, Lenovo, HP, MSI, Logitech, Asus, Dell, Intel, Nokia, Samsung, LF, Huawei či Sonos. Speciální zóna bude vyhrazena elektrokoloběžkám. Další partneři MČR, na jejichž stánky na akci narazíte, jsou WD, Aorus (Gigabyte), <a href="https://www.cnews.cz/nadupanejsi-notebook-jste-jeste-nevideli-acer-predator-21-x-ma-dokonce-i-zahnuty-displej-ifa/">Predator</a> (Acer) či AOC.</p>
      <p>V počítačových hrách soutěží týmy, v mobilních pak jednotlivci. Na loňské MČR se přišlo podívat 51 tisíc fanoušků eSportu. Samozřejmě ne naráz na finále, ale pokud bych to mohl takto srovnat, tak více lidí přišlo na sport snad jen na Zbrojovku, když <a href="https://www.fczbrno.cz/zapas.asp?ID=482">hrála</a> za Lužánkami s Eintrachtem Frankfurt v roce 1980 (52 tisíc diváků).</p>
      <figure>
        <iframe src="https://www.youtube.com/embed/YZc2uD1GHIs" width="696" height="392" data-service="Youtube" scrolling="no"/>
      </figure>
      <p>Celé to můžete sledovat buď přímo z pódia (vstupenky koupíte <a href="https://www.mcrpc.cz/listky"><b>zde</b></a>), nebo na Twitch kanálech PLAYzone a televize Primy Cool. Nebo i přes hybridní vysílání <a href="https://hbbtv.iprima.cz/">HbbTV televize Prima</a>.</p>
      <p><b>Tip</b>: <a href="https://www.cnews.cz/co-to-je-hbbtv-a-jak-jej-naladit-nova-prima-samsung/">Co je to HbbTV a jak jej naladit: Vše o hybridním vysílání</a></p>
      <p>Esport je fenomén, který má v současnosti více než 450 milionů fanoušků po celém světě. Hraje se o totiž o nemalé peníze. Kvalifikace na české finále se účastnilo zhruba 4000 hráčů, do Brna jich postoupilo 170. V Counter-striku  proti sobě hrají dva týmy po pěti lidech, v PUBG (stejně jako u mobilního Fortnite) jde o to, kdo přežije poslední.</p>
      <p><b>Podívejte se na</b> <a href="https://www.cnews.cz/mistrovstvi-cr-v-pocitacovych-hrach-2017-fotogalerie/">fotogalerii z minulých ročníků</a>.</p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/edge-nove-logo-2019/"/>
        <a href="https://www.cnews.cz/asus-mothership-v-cesku-cena-parametry/"/>
        <a href="https://www.cnews.cz/steam-nova-knihovna-2019"/>
        <a href="https://www.cnews.cz/operatori-vanocni-akce-2019"/>
        <a href="https://www.cnews.cz/intel-procesory-comet-lake-desktop-parametry-takty-lga-1200-slajdy"/>
      </related>
    </article>
  </body>
</html>