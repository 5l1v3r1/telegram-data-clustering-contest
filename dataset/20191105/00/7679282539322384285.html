<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-virat-kohli-birthday-special-how-virat-kohli-got-the-nickname-chiku-2832573.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T00:27:56+00:00"/>
    <meta property="og:title" content="B'DAY SPL: दिलचस्प है विराट कोहली के निकनेम 'चीकू' के पीछे की कहानी"/>
    <meta property="og:description" content="भारतीय टीम के कप्&amp;zwj;तान विराट कोहली आज अपना 31वां जन्मदिन मना रहे हैं। वर्कलोड मैनेजमेंट के तहत फिलहाल क्रिकेट से दूर विराट कोहली अपनी पत्नी अनुष्का शर्मा के साथ भूटान में अपना जन्मदिन सेलीब्रेट कर..."/>
  </head>
  <body>
    <article>
      <h1>B'DAY SPL: दिलचस्प है विराट कोहली के निकनेम 'चीकू' के पीछे की कहानी</h1>
      <address><time datetime="2019-11-05T00:27:56+00:00">05 Nov 2019, 00:27</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय टीम के कप्‍तान विराट कोहली आज अपना 31वां जन्मदिन मना रहे हैं। वर्कलोड मैनेजमेंट के तहत फिलहाल क्रिकेट से दूर विराट कोहली अपनी पत्नी अनुष्का शर्मा के साथ भूटान में अपना जन्मदिन सेलीब्रेट कर रहे हैं। अपने जन्मदिन के खास मौके पर विराट अपनी पत्नी और बॉलीवुड एक्ट्रेस के साथ एक छोटे से वेकेशन पर निकले हैं। भारतीय टीम के कप्तान विराट कोहली का नाम 'चीकू' है ये तो हम सब जानते हैं, लेकिन इसके पीछे जो कहानी है वो शायद ही हममें से किसी को पता हो। </p>
      <p>अनुभवी खेल पत्रकार विजय लोकपल्ली की किताब 'ड्रिवन' में इस घटना का जिक्र किया गया है। विराट को भले ही लगता हो कि नाम में क्या रखा है, लेकिन दूसरों को शायद ऐसा नहीं लगता। युवराज सिंह ने अपनी किताब टेस्ट ऑफ माय लाइफ में लिखा था कि उन्हें लगता था कि विराट कोहली को 'चीकू' निकनेम मशहूर कॉमिक किताब चंपक से मिला जिसमें इस नाम का एक चरित्र है। भारतीय टेस्ट कप्तान ने हालांकि इसका खुलासा किया कि उन्हें यह निकनेम फल से मिला है।</p>
      <h3>
        <a href="https://www.livehindustan.com/cricket/story-happy-birthday-virat-kohli-when-virat-did-not-attend-father-funeral-for-saving-his-team-in-2006-2832049.html">B'DAY SPL: जब टीम की खातिर पिता के अंतिम संस्कार में नहीं गए थे विराट कोहली</a>
      </h3>
      <h3>
        <a href="https://www.livehindustan.com/cricket/story-deodhar-trophy-2019-final-shubman-gill-break-indian-team-captain-virat-kohli-10-years-old-record-2831372.html">देवधर ट्रॉफी 2019: शुभमन गिल ने रचा इतिहास, 'किंग' कोहली का दशक पुराना रिकॉर्ड तोड़ा</a>
      </h3>
      <p>ड्रिवन किताब के मुताबिक, 'दिल्ली की टीम मुंबई में रणजी मैच खेल रही थी। विराट ने उस समय तक कुल 10 फर्स्ट क्लास मैच भी नहीं खेले थे। वह उस टीम में थे जिसमें वीरेंद्र सहवाग, गौतम गंभीर, रजत भाटिया और मिथुन मन्हास शामिल थे। उनके साथ ड्रेसिंग रूम में रहकर वह काफी खुश थे। </p>
      <p>एक शाम को वह बाल कटाकर होटल लौटा। उसने पास ही में नया हेयर सैलून देखा और वहां से बाल कटाकर नए लुक में आया। उसने पूछा कि यह कैसा लग रहा है तो सहायक कोच अजित चौधरी ने कहा कि तुम चीकू लग रहे हो।' तभी से उनका नाम चीकू पड़ गया और उन्हें बुरा भी नहीं लगता।</p>
    </article>
  </body>
</html>