<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/conference/articles/0,7340,L-3773097,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="ד&quot;ר הילה חלוץ בן־גל: &quot;הארגונים ישארו, אבל ישתנו בהיבט של חווית העובד ובאופן ההעסקה&quot;"/>
    <meta property="og:description" content="חלוץ בן־גל מהמכללה האקדמית להנדסה בת&quot;א, אמרה בכנס חוויית העובד בעידן החדש של כלכליסט, כי &quot;אנחנו צופים שכאשר ילדים שהם היום בני 10 ייכנסו לשוק העובדה בעוד 12 שנים, צורת ההשמה תהיה שונה לחלוטין&quot;"/>
  </head>
  <body>
    <article>
      <h1>ד"ר הילה חלוץ בן־גל: "הארגונים ישארו, אבל ישתנו בהיבט של חווית העובד ובאופן ההעסקה"</h1>
      <h2>חלוץ בן־גל מהמכללה האקדמית להנדסה בת"א, אמרה בכנס חוויית העובד בעידן החדש של כלכליסט, כי "אנחנו צופים שכאשר ילדים שהם היום בני 10 ייכנסו לשוק העובדה בעוד 12 שנים, צורת ההשמה תהיה שונה לחלוטין"</h2>
      <address><time datetime="2019-11-05T00:00:00+00:00">05 Nov 2019</time> by <a rel="author">שירות כלכליסט</a></address>
      <p>"מקס ובר הופתע מתופעות חברתיות ארגוניות ואחד הדברים שהוא ציין הוא שארגונים הם תופעה הכי משמעותית במאה העשרים. נשאלת השאלה אם זה עוד רלבנטי בעידן שלנו", שאלה ד"ר הילה חלוץ בן־גל, מהמכללה האקדמית להנדסה בת"א, בכנס חוויית העובד בעידן החדש של כלכליסט. ובר היה כלכלן פוליטי, סוציולוג ופילוסוף גרמני וממייסדי הסוציולוגיה המודרנית</p>
      <p>"30% משוק העבודה האמריקאי בנוי על עובדי פרילאנס והאמריקאים משקיעים כמיליארד שעות שבועיות בעבודות פרילאנס", אמרה חלוץ בן-גל. "כמעט 50% מבני דור המילניום, עוסקים בעבודות פרילאנס. "הצפי הוא להגיע ב-2030 לרמה שמחצית משוק העבודה האמריקאי יהיה בנוי על עבודת פרילאנס. האם הקביעה של ובר רלבנטית לארגונים החדשים של ימינו. הטענה שלנו היא שכן. הארגונים ימשיכו להיות משמעותיים, אבל ישתנו מאד מאד בהיבט של חווית העובד ובאופן ההעסקה".</p>
      <figure>
        <img src="https://images1.calcalist.co.il/PicServer3/2019/11/05/945199/16_l.jpg"/>
        <figcaption>ד"ר הילה חלוץ בן־גל <br/>צילום: אוראל כהן</figcaption>
      </figure>
      <p>"אנחנו עדים לתופעה שהרבה מהעבודה מתבצעת בשוקי עבודה מגוונים", אמרה חלוץ בן-גל. "לדוגמה פרויקטים שנעשים באונליין. פרויקטים מורכבים יכולים להעשות</p>
      <p>בתצורה יחסית חדשה שאנחנו קוראים לה ארגוני Fz - פלאש אורגניזיישן. אנשים עולים על פלטפורמות אונליין שקמות ונעלמות עם סיום הפרויקט. זו דוגמה לתצורת עבודה שאנחנו צופים שתמשיך ותיראה. אנחנו צופים שכאשר ילדים שהם היום בני 10 ייכנסו לשוק העובדה בעוד 12 שנים, צורת ההשמה תהיה שונה לחלוטין.</p>
      <p>"במכללה האקדמית להנדסה בת"א אנחנו עובדים על פרויקט שבו מנתחים פרופילים של לינקדאין. הטכנולוגיה עושה את כל ההשוואה בין המועמד למשרה. אנחנו חוקרים תכונות אופי, מה האדם אוהב לעשות, האם הוא הרפתקן, האם הוא אוהב סיכונים. חוקרים את הלינקדאין לעומק כדי לגלות מה אפשר להגיד על הדרך בה אנשים ינהלו את הקריירה שלהם. אנחנו מוצאים התאמה בין אנשים למשרות בצורה שלא היינו חוזים. גילינו שאנשים דוברי שתי שפות יש להם סבירות הרבה יותר גבוהה לעזוב תפקיד מסוים בשלב יותר מוקדם. הטכנולוגיה הזו מאפשרת לנו להסתכל בצורה רחבה על תכנון מהלכי קריירה", סיכמה חלוץ בן-גל.</p>
    </article>
  </body>
</html>