<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696875/%D8%B3%D8%B1%D9%85%D8%B1%D8%A8%DB%8C-%D8%A7%DB%8C%D9%86%D8%AA%D8%B1-%D8%A7%D8%AD%D9%85%D9%82%E2%80%8C%D9%87%D8%A7%DB%8C-%D9%86%DA%98%D8%A7%D8%AF%D9%BE%D8%B1%D8%B3%D8%AA-%D8%A8%D8%A7%DB%8C%D8%AF-%D9%85%D8%AC%D8%A7%D8%B2%D8%A7%D8%AA-%D8%B4%D9%88%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="سرمربی اینتر: احمق‌های نژادپرست باید مجازات شوند"/>
    <meta property="og:description" content="هم‌تیمی‌های بالوتلی و بازیکنان ورونا او را متقاعد کردند که در زمین بماند و او در ادامه یک گل تماشایی به ثمر رساند تا تیمش با نتیجه 2-1 به پیروزی برسد."/>
  </head>
  <body>
    <article>
      <h1>سرمربی اینتر: احمق‌های نژادپرست باید مجازات شوند</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <p>
        <b>هم‌تیمی‌های بالوتلی و بازیکنان ورونا او را متقاعد کردند که در زمین بماند و او در ادامه یک گل تماشایی به ثمر رساند تا تیمش با نتیجه 2-1 به پیروزی برسد.</b>
      </p>
      <figure>
        <img src="https://cdn.asriran.com/files/fa/news/1398/8/14/1033777_478.jpg"/>
      </figure>
      <p>آنتونیو کونته، سرمربی اینترمیلان درباره جدیدترین جنجال نژادپرستی در فوتبال ایتالیا واکنش تندی نشان داده و می‌گوید "احمق‌های نژادپرست" باید مجازات شوند.</p>
      <p>به گزارش "ورزش سه"، آنتونیو کونته با نشان دادن واکنش نسبت به جدیدترین جنجال نژادپرستی در فوتبال ایتالیا، از ماریو بالوتلی، مهاجم سیاه‌پوست ایتالیایی باشگاه برشا که از طرف هواداران باشگاه هلاس ورونا با توهین‌های نژادپرستانه روبرو شده بود حمایت کرده و می‌گوید کسانی که از آنها با عنوان احمق‌های نژادپرست یاد کرد، باید مجازات شوند.</p>
      <p>در جریان دیدار برشا و ورونا، بالوتلی در اوایل نیمه دوم بعد از آنکه توهین‌های نژادپرستانه را شنید توپ را به سمت هواداران ورونا شوت کرد و تهدید کرد که زمین را ترک خواهد کرد. داور بازی را متوقف کرد و طبق پروتکل از بلندگوهای ورزشگاه از تماشاچیان خواسته شد که قانون را رعایت کنند. هم‌تیمی‌های بالوتلی و بازیکنان ورونا او را متقاعد کردند که در زمین بماند و او در ادامه یک گل تماشایی به ثمر رساند تا تیمش با نتیجه 2-1 به پیروزی برسد.</p>
      <p>کونته درباره این حادثه گفت:" من در استادیوم نبودم ولی به نظرم لازم است که در مورد این مساله سخت‌گیرانه و بدون انعطاف برخورد شود. ما باید این افراد جاهل را مجازات کنیم. احمق‌ها باید مجازات شوند. اینکه در سال 2019 هنوز باید با چنین مسائلی روبرو باشیم مسخره است".</p>
    </article>
  </body>
</html>