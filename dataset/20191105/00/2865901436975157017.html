<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/andusic-ostaje-u-burzu/341699"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Anđušić ostaje u Buržu"/>
    <meta property="og:description" content="Srpski košarkaš ostaje u Fracuskoj do kraja sezone"/>
  </head>
  <body>
    <article>
      <h1>Anđušić ostaje u Buržu</h1>
      <h2>Srpski košarkaš ostaje u Fracuskoj do kraja sezone</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Odlične partije na početku sezone, kao i treće mesto na tabeli francuskog košarkaškog šampionata učinile su da Burž ozbiljno porazmisli o očuvanja tima za ostatak takmičarske godine. I prvi korak ka tome su napravili kasno sinoć. Ugovor sa ovim klubom produžio je <b>Danilo</b> <b>Anđušić</b>, koji će sa starim timom nastaviti da igra sve do kraja tekuće godine.</p>
      <p>Srpski košarkaš je u Burž stigao nakon povrede <b>Gareta</b> <b>Sima</b>, a nakon toga se fantastično uklopio u burški kolektiv. U dosadašnjem delu sezone u proseku je postizao 16,7 poena po utakmici uz 3,8 skokova i 3,5 asistencija što je bilo dovoljno za indeks 17,3. Nema sumnje da je <b>Anđušić</b> jedan od najboljih košarkaša francuskog prvoligaša u ovom trenutku, pošto je trenutno peti najefikasniji igrač u Francuskoj, a istovremeno i 11. na listi „najkorisnijih“.</p>
      <p>Pre Burža, <b>Danilo</b> <b>Anđušič</b> je u karijeri nastupao i za ekipe Igokee, Partizana, Uniksa, Anvila, Virtusa iz Bolonje i Mege. Sa mladom reprezentacijom Srbije do 18 godina starosti osvojio je zlatnu medalju na šampionatu u Francuskoj, dok je dve godine ranije u Grčkoj sa svojom generacijom došao do još jednog zlatnog odličja.</p>
      <p>Zanimljivo je da Burž sa klupe predvodio crnogorski stručnjak <b>Savo</b> <b>Vučević</b>, koji se već tri godine nalazi na čelu stručnog štaba ove ekipe. Prethodno je dve godine sa uspehom bio član stručnog štaba Monaka, koji je trenutno u rukama <b>Saše</b> <b>Obradovića</b>.</p>
      <p>
        <b>Foto: </b>
        <i>MN Press</i>
      </p>
    </article>
  </body>
</html>