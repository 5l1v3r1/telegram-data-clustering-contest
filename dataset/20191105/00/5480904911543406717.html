<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/zeme-eu-budou-v-praze-resit-sblizovani-zivotni-urovne-video/1817251?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-05T00:12:00+00:00"/>
    <meta property="og:title" content="Země EU budou v Praze řešit sbližování životní úrovně - video"/>
    <meta property="og:description" content="Praha - Zástupci 17 zemí Evropské unie budou dnes v Praze jednat o společném postupu při projednávání víceletého finančního rámce EU na roky 2021 až 2027. Skupina Přátel koheze chce zajistit dostatek peněz na politiku soudržnosti, která slouží ke sbližování životní úrovně v zemích EU. V současném sedmiletém rozpočtovém rámci bylo pro Česko na politiku soudržnosti vyčleněno 20,5 miliardy eur (523 miliard korun)."/>
  </head>
  <body>
    <article>
      <h1>Země EU budou v Praze řešit sbližování životní úrovně - video</h1>
      <address><time datetime="2019-11-05T00:12:00+00:00">05 Nov 2019, 00:12</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Zástupci 17 zemí Evropské unie budou dnes v Praze jednat o společném postupu při projednávání víceletého finančního rámce EU na roky 2021 až 2027. Skupina Přátel koheze chce zajistit dostatek peněz na politiku soudržnosti, která slouží ke sbližování životní úrovně v zemích EU. V současném sedmiletém rozpočtovém rámci bylo pro Česko na politiku soudržnosti vyčleněno 20,5 miliardy eur (523 miliard korun).</p>
      <p>Cílem summitu je přijetí společné deklarace, která by měla upozornit na význam kohezní politiky pro stabilitu vnitřního trhu EU a apelovat na to, aby se prostředky určené na soudržnost dále nesnižovaly. Aktuální návrh finančního rámce, který představila Evropská komise, počítá s omezením peněz na tuto politiku, důvodem je očekávaný odchod Británie z EU i zaměření rozpočtu na nové priority. O konečné podobě rámce budou unijní lídři rozhodovat patrně v příštím roce.</p>
      <figure>
        <iframe src="https://www.youtube.com/embed/FMLdnEZKz_g" width="560" height="315" data-service="Youtube" scrolling="no"/>
      </figure>
      <p>Na okraj summitu Přátel koheze se uskuteční i jednání premiérů visegrádské skupiny (V4), kterou tvoří Česko, Slovensko, Polsko a Maďarsko. Šéfové vlád V4 se sejdou ještě před zahájením summitu a kromě finančního rámce EU se budou zabývat i klimatickou politikou EU.</p>
      <figure>
        <iframe src="https://www.youtube.com/embed/NgNbfKjeeAE" width="560" height="315" data-service="Youtube" scrolling="no"/>
      </figure>
    </article>
  </body>
</html>