<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/341727/sport:/title:devet-poena-za-cetvrtinu-problemi-pod-obrucem-i-prvi-partizanov-poraz-u-evrokupu"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Devet poena za četvrtinu, problemi pod obručem i prvi Partizanov poraz u Evrokupu"/>
    <meta property="og:description" content="Venecija slavila usred Beograda sa 83:69"/>
  </head>
  <body>
    <article>
      <h1>Devet poena za četvrtinu, problemi pod obručem i prvi Partizanov poraz u Evrokupu</h1>
      <h2>Venecija slavila usred Beograda sa 83:69</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Partizanovoj seriji nepobedivosti u Evrokupu, nažalost, došao je kraj. Crno-beli su većeras u Areni naleteli na motivisanu, borbenu i pre svega čvrstu ekipu Venecije, koja je boljom igrom u reketu i sa nekoliko trojki u odlučujućoj, trećoj četvrtini uspela da crno-belima nanese prvi poraz u Evropi – 83:69.</p>
      <p>Venecija je imala prednost na skoku tokom većeg dela susreta što je otežavalo posao košarkašima Partizana, jer su trošili dosta energije u defanzivi. Da sve bude još teže po crno-bele, Veneciju je sredinom treće četvrtine počeo da služi i šut. Upravo u tim trenucima, italijanska ekipa napravila je i ključnu razliku na ovoj utakmici koju je uspela da sačuva sve do samog kraja.</p>
      <p>Večeras nije pomogla ni odlična partija <b>Rašona</b> <b>Tomasa</b>. Jednostavno, crno-beli su propustili previše prilika da ovaj meč odvedu u svom smeru i Venecija je sasvim zasluženo odnela pobedu.</p>
      <p>Nešto sporije su košarkaši Partizana ušli u meč protiv Venecije. Čitava tri minuta crno-beli su čekali na prve poene kada je crnu seriju uspeo da prekine <b>Ognjen</b> <b>Jaramaz</b> pogotkom uz faul. Velike probleme imali su košarkaši domaće ekipe da sačuvaju loptu u reketu, pa su Italijani preko <b>Vata</b> i <b>Udanoa</b> uspeli da se odlepe na sasvim solidnu rezultatsku distancu.</p>
      <figure>
        <img src="https://mozzartsport.com/upload/CKEditor/05.11.2019./770x200-PFK.png"/>
      </figure>
      <p>Morao je <b>Andrea</b> <b>Trinkijeri</b> da prekine seriju Venecije već nakon pet minuta košarke. Iako su se crno-beli donekle konsolidovali u napadu, u odbrani je i dalje bilo velikih problema. Gostujući igrači nastavili su da dolaze do poena nakon ofanzivnog skoka.</p>
      <p>Ipak, u samoj završnici prvog kvartala proradio je Partizanov šut sa distance, pa su crno-beli nakon trojki <b>Zagorca</b> i <b>Pejdža</b>, a potom i veoma teškog pogotka <b>Pejnersa</b> uz kontakt ipak završili prvi kvartal na pozitivnoj noti i imali svega tri poena zaostatka.</p>
      <p>Nastavio je Partizan da igra sa istom energijom i na početku druge deonice. Venecija je doduše pokušala da mu parira, ali se videlo da polako počinje da gubi korak. Fantastičan tandem su u tim trenucima činili <b>Žanis</b> <b>Pejners</b> i <b>Rašon</b> <b>Tomas</b> koji su prvi put crno-bele odlepili na nešto osetniju rezultatsku prednost i naterali gostujućeg trenera <b>Valtera</b> <b>de</b> <b>Rafaelea</b> da zatraži tajmaut.</p>
      <p>I on je urodio plodom, Venecija je uspela da uzvrati i u jednom trenutku dođe i do izjednačenja. Ipak, crno-beli su uspeli da se trgnu, ponovo počeli aktivno da pariraju italijanskom šampionu, pa su na velikom odmoru imali i dva poena prednosti – 39:37.</p>
      <slideshow>
        <figure>
          <img src="https://mozzartsport.com/cache/images/b/0/6/9/7/b06976965ed311196f2932c9599ce917a7c09328.jpg"/>
        </figure>
        <figure>
          <img src="https://mozzartsport.com/cache/images/9/7/a/a/8/97aa878e6cfc7c7a9fedc98633731f91a3eddedc.jpg"/>
        </figure>
        <figure>
          <img src="https://mozzartsport.com/cache/images/a/1/8/a/1/a18a185bd3b86c0c7648a2678bd35e4df973a47e.jpg"/>
        </figure>
        <figure>
          <img src="https://mozzartsport.com/cache/images/f/b/7/2/9/fb7298ab6aaff7d2129387821c49adcd15126864.jpg"/>
        </figure>
        <figure>
          <img src="https://mozzartsport.com/cache/images/0/3/0/c/8/030c8a4e34e09b8940bd1b0bf1037bd3dbf7aa43.jpg"/>
        </figure>
        <figure>
          <img src="https://mozzartsport.com/cache/images/3/d/5/3/7/3d5378f0115f358c45757157bc351a16ff510ab4.jpg"/>
        </figure>
        <figure>
          <img src="https://mozzartsport.com/cache/images/6/e/a/0/5/6ea05ec42a3596193be0f43eb2da151a225d4596.jpg"/>
        </figure>
      </slideshow>
      <p>Početak drugog poluvremena kao da je bio preslikan u odnosu na prvo. Ponovo je Partizan pravio veliki broj grešaka kod građenja reketa, dozvoljavao je Veneciji da pokupi veliki broj ofanzivnih skokova, a to nije uspevao da koriguje na drugoj strani terena. Italijane je u trećoj deonici krenuo i šut, pa je <b>Andrea</b> <b>Trinkijeri</b> otprilike na polovini kvartala tražio tajmaut ne bi li nekako razmrdao svoje košarkaše.</p>
      <p>Međutim, Venecija je energetski i dalje mnogo bolje stajala na terenu od košarkaša Partizana. Italijani su bili bolji i po zatraženom minutu odmora, krenuo ih je i šut sa distance, pa su brzo uspeli da se odlepe čak i na dvocifrenu razliku. Crno-beli su vrlo loši bili i na šutu sa linije za slobodna bacanja, što je gost masksimalno koristio. Pred poslednjih deset minuta košarke, Venecija je imala čak 14 poena prednosti – 48:62.</p>
      <p>Iako su <b>Mozli</b> i <b>Tomas</b> dobrom energijom pokušali da trgnu crno-bele na startu poslednje deonice, Venecija je nastavila da odoleva i da prednost održava na dvocifrenom nivou. A kako je četvrtina odmicala, tako je italijanska ekipa još bolje povezivala redove i krenula da pogađa kako sa distance, tako i iz reketa. Klub iz zalivskog grada je tako sasvim zasluženo odneo pobedu iz Beograda, čak i prilično ubedljivo.</p>
      <p>Za kraj, pomenimo samo da je samo <b>Rašon Tomas</b> u Partizanovom timu upisao dvocifren koštgeterski učinak pošto je ubacio 18 poena. Mada pohvale zaslužuje i <b>Vil Mozli</b> sa šest poena, sedam skokova i šest asistencija. Upropastio je utisak jedino sa šutem sa penala: samo 2/6.</p>
      <p>Na drugoj strani, <b>Mičel Vot</b> je bio neuhvatljiv za crno-bele, pa je ubacio 27 poena, a pride imao po pet skokova i asistencija čime je sebi vrlo verovatno kupio mesto u petorki kola. <b>Ostin Daje</b> je pobedi doprineo sa 13, <b>Džeremi</b> <b>Čepmen</b> sa 12 poena, a <b>Džulijan Stoun</b> sa 10, ali i 11 skokova i sedam asistencija.</p>
      <p>Ni nalik onom meču u Veneciji...</p>
      <p>
        <b>PARTIZAN – VENECIJA 69:83 (18:21, 21:16, 9:25, 21:21)</b>
      </p>
      <p>
        <b>Dvorana: "</b>
        <i>Štark arena"</i>
        <br/>
        <b>Gledalaca: </b>
        <i>8.302</i>
        <br/>
        <b>Sudije: </b>
        <i>Karlos Kortes, Jurgis Laurinavičijus, Sinan Isguder</i>
      </p>
      <p>
        <b>PARTIZAN: </b>
        <i>Zagorac 7, Pejdž 4, Gordić 8, Parahovski, Jaramaz 9, Miletić, Veličković, Birčević 1, Janković 2, Tomas 18, Pejners 8, Mozli 6</i>
        <br/>
        <b>VENECIJA: </b>
        <i>Judano 4, Stoun 10 (11sk), Bramos 9, Tonut, Daje 13, De Nikolao, Filoj 5, Vidmar 3, Šapel 12, Pelegrino, Čerela, Vat 27.</i>
      </p>
      <p>
        <b>EVROKUP - 6. kolo</b>
      </p>
      <p>
        <i>
          <u>
            <b>GRUPA A</b>
          </u>
        </i>
      </p>
      <p>
        <b>Utorak</b>
      </p>
      <p>Andora - Monako 95:68<br/>/Hana 16 - Bakner 16/</p>
      <p>
        <b>Sreda</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4498942">18.30: (1,07) Promiteas (25,0) Makabi Rišon (8,50)</a>
          <br/>
          <a href="https://www.mozzartbet.com/sr/kladjenje-2018#/match/4499047">20.30: (1,17) Virtus (20,0) Ulm (5,50)</a>
        </b>
      </p>
      <figure>
        <img src="https://mozzartsport.com/upload/CKEditor/05.11.2019./a%20grupaec.jpg"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p><b>Utorak</b><br/>Lokomotiva Kubanj - Ritas 82:87<br/>/Kulagin 18 - Kairis 16/</p>
      <p>Partizan - Venecija 69:83<br/>/Tomas 18 - Vot 27/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499045">20.00: (2,30) Limož (14,5) Tofaš (1,70)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./bgrupa%20ec.jpg"/>
      </figure>
      <p>
        <i>
          <u>
            <b>GRUPA C</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498949">17.30: (1,30) Uniks (16,0) Breša (3,90)</a><br/><a href="https://www.mozzartbet.com/sr/kladjenje-2018#/match/4498950">18.15: (1,30) Darušafaka (16,0) Cedevita Olimpija (3,90)</a><br/><a href="https://www.mozzartbet.com/sr/kladjenje-2018#/match/4499046">20.45: (1,30) Huventud (16,0) Nanter (3,90)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./c%20grupaec.jpg"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p>
        <b>Utorak</b>
      </p>
      <p>Galatasataj - Trento 76:81<br/>/Herison 18 - Forej 19/</p>
      <p>Arka - Oldenburg 61:73<br/>/Župarga 19 - Sirs 16/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499048">19.00: (2,55) Budućnost (14,5) Unikaha (1,60)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./d%20grupa%20Ec.jpg"/>
      </figure>
      <p>
        <i>
          <b>*** kvote su podložne promenama</b>
        </i>
      </p>
      <p><b>Foto</b>: <i>Star Sport</i></p>
      <figure>
        <img src="https://mozzartsport.com/upload/CKEditor/05.11.2019./73333358_961284697567425_8070670185465380864_n.jpg"/>
      </figure>
      <p>(FOTO: Star Sport)</p>
    </article>
  </body>
</html>