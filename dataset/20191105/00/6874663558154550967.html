<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3773088,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="מרכז פיתוח ב-OffShore: &quot;הצוות המרוחק הוא חלק אינטגרלי מהחברה&quot;"/>
    <meta property="og:description" content="המחסור באנשי פיתוח מיומנים דוחף לא מעט חברות ישראליות להוציא חלק מהפעילות לחו&quot;ל, בדגש על אוקראינה. בואו ללמוד מהניסיון של מי שכבר עשו זאת – ויצרו שילוב יעיל ומוצלח למרות המרחק הפיזי"/>
  </head>
  <body>
    <article>
      <h1>מרכז פיתוח ב-OffShore: "הצוות המרוחק הוא חלק אינטגרלי מהחברה"</h1>
      <h2>המחסור באנשי פיתוח מיומנים דוחף לא מעט חברות ישראליות להוציא חלק מהפעילות לחו"ל, בדגש על אוקראינה. בואו ללמוד מהניסיון של מי שכבר עשו זאת – ויצרו שילוב יעיל ומוצלח למרות המרחק הפיזי</h2>
      <address><time datetime="2019-11-05T00:00:00+00:00">05 Nov 2019</time> by <a rel="author">בשיתוף סיקלום</a></address>
      <p>בישראל חסרים כ-20,000 מתכנתים, מהנדסים ואנשי מקצוע מרכזיים בתעשיית ההייטק – והמחסור הזה רק צפוי להחריף. בתעשייה מתפתחת שדוחפת את המשק הישראלי כולו קדימה, היעדר עובדים מנוסים עלול לתקוע מקלות בגלגלים, והחברות הפועלות בענף מחפשות בלי הרף פתרונות לבעיה. אחד מהם נקרא Off Shore – ובמילים אחרות, אם אין די עובדים בארץ, אפשר לחפש אותם מעבר לים, במדינות אחרות.</p>
      <p>"בשיטה הזו פותרים לא בעיה אחת, אלא שתיים", אומר ערן כהן, סמנכ"ל אזורי ומנהל הסניף הישראלי של חברת סיקלום (Ciklum) המספקת עובדים בגישת אופשור מאז 2003. "במדינות מסוימות אפשר למצוא גם עובדים מיומנים רבים, בהיקפים שאין בישראל, והבונוס הוא שמאחר שהשכר הממוצע במדינות אלה נמוך מאשר בישראל, גם עלות ההעסקה שם נמוכה יותר, מה שמתבטא בחיסכון כספי משמעותי.</p>
      <p>"בתחילה, החברות פנו בעיקר להודו, אך כוח האדם המקומי שם מתאים יותר לתמיכה, ופחות לפיתוח משמעותי, ולסין, אך הממשל בה מטיל מגבלות על חברות הקשורות לארה"ב. כיום, עיקר פעילות האופשור היא באוקראינה, ויותר מרבע מכלל העובדים המועסקים בחו"ל בידי חברות ישראליות, הם ממדינה זו. לאוקראינה יתרונות רבים – היא במרחק שלוש שעות בלבד מישראל, עם אותו אזור זמן, ומציעה שפע של עובדים מיומנים ובעלי קרבה תרבותית רבה למפתח הישראלי".</p>
      <p>כיום מספקת סיקלום שירותי פיתוח Outsource במזרח אירופה, ומתמקדת בגיוס צוותי פיתוח אוקראיניים לחברות בישראל, לפי מודל ה-Extended Team – צוות פיתוח חיצוני מנוהל בידי הלקוח. במקביל, מציעה החברה פרויקטים ושירותים בעולמות הפיתוח, בתחומים כמו Web, Mobile, AI, Testing and Automation, Support Center. החברה מנהלת יותר מ-3,500 עובדים וזוכה למוניטין מצוין בקרב המפתחים באוקראינה. ב-2017 נבחרה על ידי EY Ukraine לאחת מבין עשר החברות שהכי טוב לעבוד בהן והייתה חברת התוכנה היחידה שהופיעה ברשימה.</p>
      <p>
        <a href="https://www.ciklum.com/contact-us/">לחצו כאן למידע נוסף &gt;&gt;</a>
      </p>
      <p>
        <b>"תהליך גלובלי שמותאם לאופי העבודה הלוקאלי"</b>
      </p>
      <p>אחת החברות שפתחה שלוחת פיתוח באוקראינה היא Sisense - חברת הטכנולוגיה הישראלית שמפתחת טכנולוגיית BI לניתוח אנליטי של נתונים עסקיים מורכבים . על ההתמודדות עם האתגר שבשילוב אופטימלי בין מרכזי פיתוח במיקומים גיאוגרפיים שונים, מסביר <b>ליאון גנדלר, VP R&amp;D ב-</b>Sisense. "הקפדנו על תהליכים גלובליים עם התאמה למשימות ואופי העבודה הלוקליים".</p>
      <p>עוד הוסיף: "הפיתוח מתנהל באג'ייל בספרינטים קבועים תוך כדי שימוש באותם הכלים בכל האתרים. אנחנו משתמשים במערכת כלים אחידה ושקופה לכל ארגון הפיתוח. Board-ים ומעקב משימות ב-Jira ביחד עם תיעוד ב-confluence מאפשרים שקיפות וגישות לכל בעל עניין".</p>
      <p>לדבריו, קיימת הקפדה ברורה יותר לגבי נהלי פיתוח כאשר מתרחשת אינטגרציה בין צוותי פיתוח בשני אתרים שונים, הן מבחינת תיעוד והן מבחינת הגדרת המשימות והבקרה. גנדלר: "גם בתחום ניהול המשאב האנושי הטמענו תהליכים אחידים בכל האתרים, עם התאמות המתבקשות לתרבות ולמקובל במדינת האתר המרוחק. ה-HR Business Partner מישראל אחראית במידה שווה ובאופן שקוף על כל העובדים של הפיתוח, ועובדת בשיתוף פעולה עם מנהלי משאבי האנוש המקומיים של הספק".</p>
      <p>עוד אמר כי " העבודה עם חברה שמחזיקה נציגות מקומית בישראל ומתמחה בגיוס והבנת השוק המקומי באוקראינה, מאפשרת לנו התאמה מהירה לשינויים בדרישות, ציפיות השכר ומכלול השיקולים של מועמד או עובד, הגורמים לו לקבל את הצעת העבודה או להישאר בחברה. הנגישות למקורות גיוס היא קריטית בשווקים התחרותיים של היום, וספק מקומי יכול להשתמש בערוצי גיוס מגוונים ובמידת הצורך לנייד עובדים מפרויקט שהסתיים".</p>
      <p>לדבריו של גנדלר "כל האתרים עובדים על משימות שתורמות ישירות למוצר, עם לקוחות ועם גופי התמיכה. בשלבים הראשונים זה היה מאתגר לנהל צוותים המכילים עובדים משני האתרים ולכן מהר מאוד עברנו לניהול מקומי וצוותים מבוססי מיקום. כבר מההתחלה הקפדנו על אחריות ברורה של כל צוות, מה שאפשר לצוות להיות עצמאי ולהקטין את האינטגרציות והתלויות. ישנם גם לא מעט אזורים בהם העובדים באתר המרוחק מובילים את הפיתוח ובחירת הטכנולוגיה, מה שמחזק את תחושת העצמאות וההשפעה שלהם.</p>
      <p>"בנוסף, יש תנועה מתמדת של עובדים בין שני האתרים להעברת ידע, ביצוע אינטגרציות, למידה של תחומים חדשים וניהול שותף. בכל ביקור כזה אנחנו מקפידים על יציאה משותפת מחוץ למשרד כדי לעודד שילוב חברתי והיכרות על רקע אישי בין העובדים. כולנו חברים בגוף פיתוח אחד, וחשוב שהיחסים יהיו אישיים וטובים", אומר גנדלר.</p>
      <figure>
        <img src="https://images1.calcalist.co.il/PicServer3/2019/11/05/945274/Leon-Jan-17_l.jpg"/>
        <figcaption>ליאון גנדלר</figcaption>
      </figure>
      <p>
        <b>"הצוות המרוחק הוא חלק אינטגרלי ממרכז הפיתוח"</b>
      </p>
      <p>גם Similarweb, המספקת פתרונות מודיעין לשווקים, מעסיקה לא מעט עובדי פיתוח באוקראינה, באמצעות סיקלום. דינה פיין, VP R&amp;D Data Collection בחברת Similarweb מספרת כי "כמעט בכל קבוצת פיתוח שלנו בישראל יש צוות אחד או יותר שנמצא בקייב. שגרת העבודה ביניהם היא רגילה, למעט המרחק, והמהנדסים מתקשרים זה עם זה ישירות מדי יום.</p>
      <p>"היחסים חבריים מאוד, וכמובן מתהדקים בזמן הביקורים של האוקראינים בישראל, לפחות פעמיים בשנה – כשאנחנו מקפידים גם להיפגש על כוס בירה אחרי העבודה. גם המנהלים ממרכז הפיתוח בישראל נוסעים לקייב אחת לרבעון, לכל הפחות, לצורך פגישות אישיות עם המהנדסים, הערכת עובדים, תוכניות לפיתוח מקצועי ועוד.</p>
      <p>"עבורנו, השילוב האופטימלי הוא בתפישה של הצוות המרוחק כצוות אינטגרלי ככל הניתן של מרכז פיתוח. הצוותים המרוחקים שלנו מקבלים ownership מלא על מודולים חשובים ומרכזיים של המוצר, מושרשים בהם תהליכי עבודה זהים לחלוטין ויש להם אוטונומיה מלאה ב-design &amp; delivery.</p>
      <p>"סיקלום לא רק מספקת תשתיות ל-extended team אלא היא גם שותף טכנולוגי, ויש לכך משמעות רבה. כך למשל, היא יכולה לתגבר צוות שלנו במהנדס נוסף, גם אם זה לטווח קצר; או לספק הדרכה קבוצתית בנושאים כמו ניהול זמנים ואג'ייל, או אפילו מנטור אישי. כל אלה מקלים מאוד על ארגון הפעילויות במדינה מרוחקת", אומרת פיין.</p>
      <figure>
        <img src="https://images1.calcalist.co.il/PicServer3/2019/11/05/945272/Dina-Fine_l.jpg"/>
        <figcaption>דינה פיין</figcaption>
      </figure>
      <p>
        <b>"חשוב להבין את ההבדלים הבין-תרבותיים"</b>
      </p>
      <p>אידית אדן, VP R&amp;D בחברת Powtoon, פלטפורמה לעריכת סרטונים ומצגות, מספרת גם היא על היתרונות של עבודה בשיטה זו. "נציגות מקומית מאפשרת קשר רציף והבנה אמיתית של הצרכים שלנו, בלי קצרים בתקשורת. היכולת להשתמש בתקנים צפים עוזרת להגדיל ולהקטין את כמות הידיים העובדות באופן מיידי ובהתאם לצורך, וההיכרות איתנו עוזרת להגיע להתאמה מהירה לצרכים שלנו.</p>
      <p>"אנחנו מתייחסים לעובדים בחו"ל כחלק אינטגרלי ממרכז הפיתוח, ויש חשיבות לדעה שלהם בכל הקשור לתהליכי הפיתוח. כחלק מכך, אנו מעודדים אותם להעלות רעיונות והערות משלהם", היא אומרת.</p>
      <p>לדבריה, תהליך משותף של הבנת ההבדלים הבין-תרבותיים עוזר מאוד לכל הצדדים. "בתהליך כזה, למשל, הבנו עד כמה חשוב שלעובדים באוקראינה יהיה ראש צוות מקומי – דבר שיצר הבדל משמעותי ברמת שביעות הרצון של כולנו. הכלים הטכנולוגיים שמאפשרים עבודה משותפת אמנם חשובים, אבל אינם מחליפים תקשורת בין-אישית רציפה. עבורנו, העובדים באוקראינה הם לגמרי חלק מאיתנו. אין הבדל בין הצוותים, והעבודה כוללת התייעצויות הדדיות וקשר יומיומי הדוק".</p>
      <p>
        <b>שילוב שהוא סיפור הצלחה</b>
      </p>
      <p>בשורה התחתונה, כמובן שלא קל להוציא חלק מפעילות הפיתוח מהמשרדים המקומיים לחו"ל – אבל המחסור הגובר בכוח האדם המיומן דוחף לא מעט חברות להשתמש בפתרון זה. מציאת שותף שעוסק לא רק במשימה הטכנית של הגיוס, אלא גם בכל ההיבטים הנלווים של ניהול ושימור כוח אדם, התפתחות מקצועית ואישית, הטמעת תהליכים ארגוניים, גמישות משאבים וסיוע טכנולוגי – יכולים לעשות את ההבדל, ולהפוך את השילוב בין הפיתוח בישראל ובחו"ל לסיפור הצלחה.</p>
      <p><b><a href="https://www.ciklum.com/contact-us/"><b>לחצו כאן למידע נוסף על סיקלום &gt;&gt;</b> </a></b> </p>
    </article>
  </body>
</html>