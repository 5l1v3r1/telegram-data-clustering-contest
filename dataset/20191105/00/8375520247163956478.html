<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajini-zyavitsya-baza-danih-socialnih-kategoriy-naselennya-637679.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T00:29:32+00:00"/>
    <meta property="og:title" content="В Україні з'явиться база даних соціальних категорій населення"/>
    <meta property="og:description" content="Гончарук запевняє, що це дасть уряду можливість економити"/>
  </head>
  <body>
    <article>
      <h1>В Україні з'явиться база даних соціальних категорій населення</h1>
      <address>
        <time datetime="2019-11-05T00:29:32+00:00">05 Nov 2019, 00:29</time>
      </address>
      <h4>Гончарук запевняє, що це дасть уряду можливість економити</h4>
      <p>Наступного року в Україні з'явитись єдина централізована база даних щодо соціальних категорій населення.</p>
      <p>Про це заявив прем'єр-міністр України Олексій Гончарук в ефірі «Свобода слова« на ICTV.</p>
      <p>За його словами, наразі представники влади оперують надзвичайно неточними і неякісними данними.</p>
      <p>«Рівень похибки іноді просто жахливий. Ми іноді приймаємо рішення як держава просто наосліп. Це потрібно припиняти. У нас в наступному році має з'явитися єдина централізована база даних, в які ми будемо бачити скільки у нас учнів, скільки у нас студентів. Тобто ми будемо бачити, які соцкатегорії корелюють між собою, для того щоб планувати соціальну політику, робити розрахунки. Це те, що дасть нам нормально економити», - заявив Гончарук.</p>
      <p>Він зазначив, що впровадження ІТ-інструментів допоможе економити бюджетні видатки на утримання чиновників.</p>
      <p>«Ми передбачаємо, що у наступному році зменшимо на 10% - а то й більше - кількість державних службовців. Кількість функцій зменшиться на ще більший відсоток. Але головну економію ми передбачаємо завдяки ІТ-інструментам: сучасним базам даних, які дозволять економити час і мати точніші дані», - розповів прем'єр.</p>
      <related>
        <a href="https://glavcom.ua/publications/ckilki-selyani-zaroblyayut-na-zemelnih-payah-oprilyudnena-zvedena-informaciya-pro-orendnu-platu-v-2017-roci-grafika-473880.html"/>
        <a href="https://glavcom.ua/news/futbol-za-rozkladom-yak-vidpochivaje-novopriznacheniy-premjer-621804.html"/>
        <a href="https://glavcom.ua/news/na-zakarpatti-u-studenta-medika-diagnostuvali-difteriyu-634209.html"/>
      </related>
    </article>
  </body>
</html>