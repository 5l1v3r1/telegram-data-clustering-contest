<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/facebook-ora-chiama-facebook.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Facebook ora si chiama FACEBOOK"/>
    <meta property="og:description" content="Facebook sta facendo grandi sforzi per dividere la compagnia dall'applicazione, cercando così di emanciparsene come marchio globale.. Facebook ora si chiama FACEBOOK. Non è uno scherzo: si tratta ..."/>
  </head>
  <body>
    <article>
      <h1>Facebook ora si chiama FACEBOOK</h1>
      <h2>Facebook sta facendo grandi sforzi per dividere la compagnia dall'applicazione, cercando così di emanciparsene come marchio globale.</h2>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p><b>Facebook </b>ora si chiama <b>FACEBOOK</b>. Non è uno scherzo: si tratta di un nuovo brand vero e proprio, con tanto di <b>logo autonomo</b>, che mira a distinguere la compagnia nel suo complesso dal famosissimo social network. La mossa si è resa necessaria per sottolineare quanto la compagnia sia ormai legata a un'offerta più ampia, Instagram e WhatsApp inclusi, ma anche prodotti finanziari e tecnologici, come i visori VR di Oculus.<br/><br/>La novità è arrivata in un momento decisivo per Facebook, pressata com'è da politici e associazioni dei consumatori che vorrebbero frenarne lo strapotere, smembrandola. <br/><br/><i>"Il cambio di brand è un modo per comunicare meglio la nostra struttura societaria alle persone e alle altre compagnie che utilizzano i nostri servizi per connettersi, condividere, costruire comunità e far crescere il loro pubblico</i>" ha scritto il capo del marketing di Facebook Antonio Lucio annunciando la novità. Presto il nuovo logo apparirà su tutti i prodotti di Facebook.</p>
      <figure>
        <iframe data-src="https://twitter.com/fbnewsroom/status/1191388547825225729?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.nbcnews.com/tech/tech-news/facebook-rebrands-calls-government-led-breakup-continue-n1076086?cid=sm_npd_nn_tw_ma">Fonte</a>
        </li>
      </ul>
    </article>
  </body>
</html>