<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/alles-wat-je-moet-weten-over-red-dead-redemption-2-op-pc/"/>
    <meta property="og:site_name" content="Power Unlimited"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Alles wat je moet weten over Red Dead Redemption 2 op PC "/>
    <meta property="og:description" content="Vandaag is het zover, dan komt na veel vette trailers eindelijk Red Dead Redemption 2 uit op de PC. Of je nou twijfelt of je hem zal halen of gewoon heel graag elk stukje informatie over deze uitgave wil absorberen: LauraJenny is er voor je."/>
  </head>
  <body>
    <article>
      <h1>Alles wat je moet weten over Red Dead Redemption 2 op PC </h1>
      <address><time datetime="2019-11-05T00:00:00+00:00">05 Nov 2019</time> by <a rel="author">LauraJenny</a></address>
      <p>
        <b>Vandaag is het zover, dan komt na veel vette trailers eindelijk Red Dead Redemption 2 uit op de PC. Of je nou twijfelt of je hem zal halen of gewoon heel graag elk stukje informatie over deze uitgave wil absorberen: LauraJenny is er voor je.</b>
      </p>
      <figure>
        <iframe src="https://www.youtube.com/embed/SXvQ1nK4oxk" width="608" height="370" data-service="Youtube" scrolling="no"/>
      </figure>
      <p>   </p>
      <p>Wat je moet weten over Red Dead Redemption 2 op PC begint natuurlijk bij: waarom zou je dit spel willen hebben? Misschien heb je de consoleversie nog niet gespeeld. Nou, onze Simon weet daar wel raad mee. Hij <a href="https://www.pu.nl/artikelen/review/red-dead-redemption-2-review/">gaf</a> het spel op consoles vorig jaar een 97.</p>
      <blockquote>Wie durft te investeren in deze game, krijgt met afstand de grootste pay day van het afgelopen jaar. Rockstar verdient ultiem respect voor het nemen van zoveel risico’s, die geen enkel recht hadden om zo goed uit te pakken als ze uiteindelijk doen. Opnieuw trapt Rockstar Games de lat niet omhoog, maar in 1000 stukken.</blockquote>
      <p>Die mening bleken veel mensen met hem te delen, want het regende prijzen voor het westernavontuur. Red Dead Redemption 2 is een opvolger van Red Dead Redemption, een Rockstargame die in 2010 verscheen. Het speelt zich af in 1899. Hoewel het alles in zich heeft om je compleet te overtuigen van de westernsetting, blijft het een Rockstarspel. Het speelt zich namelijk niet af op bekende plekken, maar fictionele stadjes die doen denken aan het Amerika uit de tijd van cowboys en gangs.</p>
      <figure>
        <img src="https://cdn2.pu.nl/media/laura/rdr2_pc_screenshot_023.0.jpg"/>
      </figure>
      <p>     </p>
      <h3>Arthur Morgan</h3>
      <p>In die gangs is onder andere de onverschrokken Arthur Morgan te vinden, die je voornamelijk bestuurt en die een dikke ‘WANTED’-poster op zijn naam heeft. Er zijn ook meer verhalende delen waarmee je John Marston weer treft, de hoofdrolspeler uit de eerste game. Je bent best veel met je hoofdrolspeler bezig: in de game moet je zorgen dat hij zich regelmatig wast en dat hij de goede outfit aantrekt voor warmere of koudere dagen. Ook hoeveel je eet heeft invloed op de prestaties.</p>
      <p>Het is vervolgens jouw keuze hoe badass je wordt. Ga je inderdaad elke sterveling die je tegenkomt zo erg pesten dat hij je aanvalt, of probeer je je juist een beetje op de vlakte te houden door vriendelijk te doen? De keuzes die je maakt hebben invloed op je personage en de game. Verder is het natuurlijk precies wat je wil in een western: veel schieten, veel jagen en veel spannings en sensatie in een campaign die je met gemak 40 uur kost om uit te spelen. En dan is er ook nog een multiplayer, waardoor je nog vele tientallen uren kwijt kunt zijn in het spel.</p>
      <p>Toch nog even wat kleine tipjes voor je in dit avontuur stapt: schenk veel aandacht aan je paard, want dan zal hij steeds meer opties krijgen om je te helpen in de strijd. Zorg dat je het kaartspel poker machtig bent, want dan houd je je geld in je zakken bij een gezellige avond rond het kampvuur. Wil je even niet worden achtervolgd, vergeet dan niet om je premies te betalen om de premiejagers bij je vandaan te houden. Vergeet af en toe je dagboek niet te lezen, want dat geeft toffe inzichten in het verhaal. En ja, koop veel treinkaartjes zodat je sneller kunt reizen in de enorme wereld die je voorgeschoteld krijgt.</p>
      <figure>
        <img src="https://cdn2.pu.nl/media/laura/screenshot_2019-11-05_at_10.00.33.png"/>
      </figure>
      <p>   </p>
      <h3>Red Dead Redemption 2 op de PC</h3>
      <p>Ik ga je verder niet oplepelen wat je allemaal van de game kunt verwachten, want dat kun je onder andere lezen in Simons review. Je wil natuurlijk weten wat die PC-variant voor voordelen heeft. Hij heeft hDR-ondersteuning en kan in 4K draaien. Bovendien is het spel natuurlijk visueel flink opgepoetst. Dat heb je al kunnen zien in de trailers die tot nu toe zijn verschenen: de schoonheid wisten de tongen aardig los te maken. Er zit veel meer detail in deze port, waardoor die toch al zeer realistisch overkomende wereld nóg moeilijker te onderscheiden wordt van het echt.</p>
      <p>Het mooie is dat die schoonheid nu ook extra goed kan worden gefotografeerd, want er schijnt een betere fotomodus te zitten in de PC-versie. Een groot voordeel, want de in-game camera kan maar 100 foto’s aan en geloof me, je wil in deze game veel meer kiekjes schieten. Je doet dat op de PC door in in het menu F6 te drukken. Je kunt daarbij het camera-standpunt aanpassen en zelfs de diepte aanpassen, waardoor het lijkt alsof je een professionele fotograaf bent. Best knap in die tijd. Je kunt er even later zelfs stickers aan toevoegen.</p>
      <p>Er zijn ook nieuwe paarden, schatkaarten en wapens aangekondigd, hoewel een deel hiervan al in Red Dead Online aanwezig is. Het gaat om het M1899 Pistol (semi-automaat), Evans Repeater (repeater met hoge capaciteit), High Roller Revolver (double-action revolver) en Le Mat Revolver (krachtige revolver). Verder is er weinig nieuws onder de zon, wat mede komt omdat het team vooral wilde focussen op een grafisch goede versie op PC. Rockstar heeft bovendien geen problemen met het gebruik van mods, zolang ze maar niet commercieel zijn en alleen op de single-player story modes worden toegepast.</p>
      <figure>
        <video src="https://cdn2.pu.nl/media/laura/reddead.gif" autoplay="" loop=""/>
      </figure>
      <p>   </p>
      <h3>Bounty Hunting</h3>
      <p>Er zijn ook een nieuwe missies in de vorm van Bounty Hunting Missions, maar die schijnen vooral te draaien om heel veel verzamelen. In eentje moet je de dief Herman Zizendorf aanpakken, in de een andere moet Camille de Millemont oppassen niet in de handen te komen van Catfish Jacksons en er is er een die draait om het omleggen van Bart Cavanaugh. Er zijn ook twee nieuwe Gang Hideouts, waarin je het opneemt tegen de Del Lobos gang bij Gaptooth en Solomon’s Folly. Red Dead Online komt meteen al naar de PC, inclusief de Frontier Pursuits en rollen die in september aan de console zijn toegevoegd. Cross-platform spelen is helaas niet mogelijk en je kunt ook geen dingen overdragen, zoals bij Grand Theft Auto Online.</p>
      <p>Kun jij Red Dead Redemption 2 draaien op PC? Check het hier:</p>
      <p><b>Red Dead Redemption 2 PC - minimale eisen</b><br/>OS: Windows 7 - Service Pack 1 (6.1.7601)<br/>Processor: Intel Core i5-2500K / AMD FX-6300<br/>Memory: 8GB<br/>Graphics Card: Nvidia GeForce GTX 770 2GB / AMD Radeon R9 280 3GB<br/>HDD Space: 150GB<br/>Sound Card: DirectX compatible</p>
      <p><b>Red Dead Redemption 2 PC - aangeraden specs</b><br/>OS: Windows 10 - April 2018 Update (v1803)<br/>Processor: Intel Core i7-4770K / AMD Ryzen 5 1500X<br/>Memory: 12GB<br/>Graphics Card: Nvidia GeForce GTX 1060 6GB / AMD Radeon RX 480 4GB<br/>HDD Space: 150GB<br/>Sound Card: DirectX compatible</p>
      <p>Red Dead Redemption 2 heeft al meer dan 25 miljoen stuks verkocht en dat zal natuurlijk flink gaan stijgen nu het spel op een nieuw platform verschijnt. Het spel komt naar onder andere de nieuwe Rockstar Launcher en de Epic Games Store, maar op Steam moet je iets langer wachten (tot december).</p>
      <figure>
        <iframe src="https://www.youtube.com/embed/g-WKpapqVU8" width="608" height="370" data-service="Youtube" scrolling="no"/>
      </figure>
      <p>   </p>
    </article>
  </body>
</html>