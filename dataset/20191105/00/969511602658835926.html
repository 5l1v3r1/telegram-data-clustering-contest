<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/studiu-islanda-si-estonia-tarile-cu-cel-mai-liber-internet-18542802"/>
    <meta property="og:site_name" content="BusinessMagazin"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Studiu: Islanda şi Estonia, ţările cu cel mai liber internet"/>
    <meta property="og:description" content="Islanda şi Estonia sunt în continuare ţările cu cel mai liber internet, potrivit studiului anual „Freedom on the Net 2019”, publicat de organizaţia Freedom House."/>
  </head>
  <body>
    <article>
      <h1>Studiu: Islanda şi Estonia, ţările cu cel mai liber internet</h1>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://www.businessmagazin.ro/autor/adrian-popa" target="_blank">Adrian Popa</a></address>
      <h3>Studiu: Islanda şi Estonia, ţările cu cel mai liber internet</h3>
      <p>Islanda şi Estonia sunt în continuare ţările cu cel mai liber internet, potrivit studiului anual „Freedom on the Net 2019”, publicat de organizaţia Freedom House.</p>
      <p>
        <b>Studiu: Islanda şi Estonia, ţările cu cel mai liber internet</b>
      </p>
      <p>La popul opus, în coada clasamentului, se situează China şi Iranul. Potrivit organizaţiei citate, dezinformarea a devenit astăzi mai periculoasă decât cenzura, pe internet. Platformele digitale, inclusiv cele de social media, au devenit noile „câmpuri de bătălie” pentru democraţie.</p>
      <p>În 2019, statele şi alte organizaţii au folosit dezinformarea şi propaganda pentru a distorsiona realitatea în zeci de ţări în timpul alegerilor, inclusiv în perioada alegerilor europarlamentare din UE, potrivit studiului realizat de Freedom House.</p>
      <p>„Multe guverne descoperă că pe reţelele de socializare propaganda funcţionează mai bine decât cenzura”, a declarat Mike Abramowitz, preşedintele Freedom House.</p>
      <p>Organizaţia nu a inclus în studiu şi România. Au fost analizate două state vecine, Ungaria, unde este un internet liber, şi Ucraina, unde internetul este doar parţial liber.</p>
      <p>Ştirile false au devenit o mare problemă pe internet, iar mai multe ţări, printre care şi SUA, încearcă combaterea fenomenului. Totuşi, Freedom House a inclus Statele Unite în lista celor 40 de ţări care au extins, anul acesta, măsurile de monitorizare a cetăţenilor pe reţelele de socializare online.</p>
    </article>
  </body>
</html>