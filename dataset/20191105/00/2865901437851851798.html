<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mozzartsport.com/fudbal/vesti/tako-se-to-radi-voda-navijaca-proteran-sa-stadiona-do-2030-godine/341689"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Tako se to radi: Vođa navijača proteran sa stadiona do 2030. godine!"/>
    <meta property="og:description" content="Sjajan potez Verone"/>
  </head>
  <body>
    <article>
      <h1>Tako se to radi: Vođa navijača proteran sa stadiona do 2030. godine!</h1>
      <h2>Sjajan potez Verone</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Problem rasizma opet potresa Italiju. Prozivke na rasnoj osnovi su prošlog vikenda eskalirale na Bentegodiju u Veroni gde je gostovala Breša.</p>
      <p>Nekoliko desetina domaćih navijača je otvoreno vređalo <b>Marija</b> <b>Balotelija</b> imitirajući majmunske krike, a kontroverzni napadač poznat po kratkom fitilju nije mogao da istrpi, napucao je loptu u pravcu publike i želeo da izađe sa terena.</p>
      <p>Većina Italijana je opet osudila rasizam na stadinu, ali bilo je i onih koji su pravili ludi i pokušavali da sakriju nešto što je očigledno. Poput Veroninog trenera <b>Ivana</b> <b>Jurića</b> ili najmoćnijeg italijanskog političara <b>Matea</b> <b>Salvinija.</b> Osokoljen što ga makar neko prećutno podržava, u javnosti se juče oglasvio vođa Luka Kastelini, vođa Veroninih ultrasa, ali i politički aktivista ksenofobične stramnke “Forca nuvoa Verona”.</p>
      <p>Kastelini je dao skandalozan intervju u kojem je rekao da je <b>Baloteli</b> prozivke čuo samo u svojoj glavi i da ga niko nije vređao.<br/><b>“Mi rasisti? Pa i mi imamo crnčugu u našem timu i aplaudirali smo mu kad je postigao gol”,</b> rekao je Kastelini očekujući da će proći nekažnjeno.</p>
      <p>Na svu sreću, to se nije desilo. Verona je kao klub pokazala snagu i zdrav razum. Javnim soapštenjem je <b>Kasteliniju</b> istakla zabranu ulaska na stadion do juna 2030. godine! Dakle, duže od 10 godina je vođi Veroninih ultrasa zabranjen ulazak na Bentegodi. Potez za svaku pohvalu i koji se ne viđa često. Pogotovo u društvima kao što je italijansko koje ima mnogo problema sa mafijom, huliganima i korpucijom. Dovoljno je reći da su četvorica odbornika iz gradskoj skupštini Verone danas zatražila da se osudi <b>Baloteli</b> jer je “<b>bez razloga doveo grad na loš glas”</b>?!</p>
      <p>Takođe, Verona je kao klub rešila da istraje u borbi protiv rasizma i maksimalno se stavila na raspolaganje tućiocu i policiji kako bi se identifikovalo svih dvadesetak gledalaca koji su sa tribina vređali <b>Balotelija</b> na rasnoj osnovi.</p>
      <p>Ultrasi Verone su poznati kao jedni od najekstremnijih u Italiji što se tiče desničarskih političkih stavova i ovo im nije prvi put da su zbog rasizma u centru pažnje.</p>
    </article>
  </body>
</html>