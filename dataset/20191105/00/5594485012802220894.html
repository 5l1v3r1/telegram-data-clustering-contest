<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/sashch-se-otteglyat-ot-parizhkoto-sporazumenie-za-klimata_news707410.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T00:16:00+00:00"/>
    <meta property="og:title" content="САЩ се оттеглят от Парижкото споразумение за климата"/>
    <meta property="og:description" content="Вашингтон е изпратил официално уведомление до ООН"/>
  </head>
  <body>
    <article>
      <h1>САЩ се оттеглят от Парижкото споразумение за климата</h1>
      <h2>Вашингтон е изпратил официално уведомление до ООН</h2>
      <address>
        <time datetime="2019-11-05T00:16:00+00:00">05 Nov 2019, 00:16</time>
      </address>
      <p>https://blitz.bg/svyat/sashch-se-otteglyat-ot-parizhkoto-sporazumenie-za-klimata_news707410.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572904617-pompeo-1.jpg"/>
      </figure>
      <p>
        <b>Съединените щати официално са започнали процеса по оттегляне от Парижкото споразумение за климата. Това съобщи държавният секретар на САЩ Майк Помпео в Twitter.</b>
      </p>
      <p>Процесът на излизане стартира във вторник, 5 ноември. Помпео е подчертал, че САЩ се гордеят с репутацията си на световен лидер в областта на намаляването на вредните емисии в атмосферата.<br/><br/>Както съобщават световните издания, позовавайки се на Държавния департамент на САЩ, държавата е изпратила официално уведомление до ООН за оттегляне от споразумението. Процесът ще приключи след година.<br/><br/>Президентът на САЩ Доналд Тръмп обяви оттеглянето си от Парижкото споразумение за климата през юни 2017 г., тъй като смяташе, че документът налага непрозрачни икономически задължения на американските компании и данъкоплатците. Той допусна тогава, че по-късно Вашингтон може да се присъедини отново към договора, но при по-благоприятни условия.<br/><br/>Споразумението за изменение на климата беше подписано през 2015 г., като то бе подкрепено от 197 държави. Целта на пакта е да не се допусне средната глобална температура да надвиши повече от два градуса по Целзий в сравнение с нивото преди развитието на индустрията. Подписвайки договора, САЩ се задължиха да намалят обема на парниковите газове, излъчвани в атмосферата, с 26 процента до 2025 г. в сравнение с нивото от 2005 г.<br/><br/><b>Превод и редакция: БЛИЦ</b></p>
    </article>
  </body>
</html>