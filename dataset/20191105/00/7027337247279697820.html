<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696881/%D8%B1%D8%A6%DB%8C%D8%B3-%D9%85%D8%AC%D9%84%D8%B3-%D8%B9%D9%88%D8%A7%D9%85-%D8%A7%D9%86%DA%AF%D9%84%DB%8C%D8%B3-%D8%A7%D9%86%D8%AA%D8%AE%D8%A7%D8%A8-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="رئیس مجلس عوام انگلیس انتخاب شد"/>
    <meta property="og:description" content="سر لیندسی هویل، قانون‌گذار حزب اپوزیسیون کارگر به عنوان رئیس مجلس عوام انگلیس انتخاب شد و نقش قضاوت و داوری درباره گام بعدی پارلمان در خروج بریتانیا از اتحادیه اروپا را برعهده گرفت.به گزارش ایسنا، به نقل از خبرگزاری رویترز، هویل که از سال ۲۰۱۰ میلادی معاون رئیس پارلمان انگلیس بود، پس از چهار دور رای‌گیری غیرعلنی از سوی قانون‌گذاران به عنوان رئیس مجلس عوام انگلیس انتخاب شد.وی جایگزین جان برکاو خواهد شد که از سوی برخی به نقض تعهد و جانبداری از آن‌هایی که تلاش کردند مانع برنامه‌های بریگزیت دولت شوند، متهم شده، اما از سوی برخی دیگر به عنوان فردی که به پارلمان قدرت داده تا بخش اجرایی را به چالش بکشد و اقدامات آن را مورد بررسی دقیق قرار دهد، تحسین شده است.هویل ۶۲ ساله پس از اعلام نتیجه رای‌گیری گفت: من بی‌طرف خواهم بود. من شفاف خواهم بود. این مجلس عوام به سمت بهترشدن تغییر خواهد کرد."/>
  </head>
  <body>
    <article>
      <h1>رئیس مجلس عوام انگلیس انتخاب شد</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1033790_242.jpg"/>
      </figure>
      <p>سر لیندسی هویل، قانون‌گذار حزب اپوزیسیون کارگر به عنوان رئیس مجلس عوام انگلیس انتخاب شد و نقش قضاوت و داوری درباره گام بعدی پارلمان در خروج بریتانیا از اتحادیه اروپا را برعهده گرفت.<br/><br/>به گزارش ایسنا، به نقل از خبرگزاری رویترز، هویل که از سال ۲۰۱۰ میلادی معاون رئیس پارلمان انگلیس بود، پس از چهار دور رای‌گیری غیرعلنی از سوی قانون‌گذاران به عنوان رئیس مجلس عوام انگلیس انتخاب شد.<br/><br/>وی جایگزین جان برکاو خواهد شد که از سوی برخی به نقض تعهد و جانبداری از آن‌هایی که تلاش کردند مانع برنامه‌های بریگزیت دولت شوند، متهم شده، اما از سوی برخی دیگر به عنوان فردی که به پارلمان قدرت داده تا بخش اجرایی را به چالش بکشد و اقدامات آن را مورد بررسی دقیق قرار دهد، تحسین شده است.<br/><br/>هویل ۶۲ ساله پس از اعلام نتیجه رای‌گیری گفت: من بی‌طرف خواهم بود. من شفاف خواهم بود. این مجلس عوام به سمت بهترشدن تغییر خواهد کرد.</p>
    </article>
  </body>
</html>