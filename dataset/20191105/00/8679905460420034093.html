<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/la-clamorosa-richiesta-del-bayern-monaco-al-psg"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="La clamorosa richiesta del Bayern Monaco al PSG"/>
    <meta property="og:description" content="L’esonero di Niko Kovac da allenatore del Bayern Monaco potrebbe aver aperto un inaspettato valzer di panchine. Oltre ai già citati Mourinho (che, secondo quanto dichi..."/>
  </head>
  <body>
    <article>
      <h1>La clamorosa richiesta del Bayern Monaco al PSG</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">Calciatori Brutti</a></address>
      <p>L’esonero di<b> Niko Kovac</b> da allenatore del <b>Bayern Monaco</b> potrebbe aver aperto un inaspettato valzer di panchine. Oltre ai già citati Mourinho (che, secondo quanto dichiarato da Rumenigge, starebbe studiando il tedesco da qualche tempo), Massimiliano Allegri (anche se tutt’ora improbabile) e Arsene Wenger, che è ai box ormai da due stagioni, pare che la società tedesca abbia sondato il terreno per un certo <b>Thomas Tuchel</b>, allenatore del <b>PSG</b>. </p>
      <p>A rivelarlo è<i> Sky Sports Germania</i>, secondo la quale il Bayern avrebbe già avuto una prima richiesta rifiutata dal club parigino, tanto da inoltrare una seconda proposta per capire l’eventuale disponibilità del tecnico a partire dall’estate del 2020. Il motivo di tale accanimento sull’ex allenatore del Borussia Dortmund è dovuto ad un grande quanto semplice motivo: i bavaresi vogliono affidare la panchina ad un allenatore che conosce bene la Bundesliga e può riportare il club a dominare incontrastato sia in Germania che in Europa. </p>
      <figure>
        <img src="https://calciatoribrutti.com/application/files/6315/7297/0160/b98e1d8c-fbc3-4a95-8c93-f4e821457ddb.jpg"/>
      </figure>
      <p>Kovac ha vinto ma non ha mai realmente convinto, sia la dirigenza che i tifosi. La scorsa stagione ha trionfato in campionato e in Coppa di Germania, ma è uscito agli ottavi di <b>Champions League</b> contro il <b>Liverpool</b>, dando l’impressione di non essere più il Bayern Monaco in grado di arrivare con costanza alle fasi finali della più importante competizione europea. </p>
      <p>Per questo motivo, la dirigenza non vuole rischiare ancora e vorrebbe puntare sull’usato sicuro: <b>Tuchel</b> ha già allenato 7 anni in Germania, è tedesco e conosce meglio di molti altri il campionato. Al momento si tratta solo di una suggestione, ma la società sarebbe pronta ad aspettare fino al termine della stagione, affidando la squadra ad un manager ad interim (meglio conosciuto come trascinatore), per poi mettere sotto contratto Tuchel a giugno. </p>
    </article>
  </body>
</html>