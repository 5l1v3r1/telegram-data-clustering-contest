<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/atp-finale-novak-u-grupi-sa-federerom/341693"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="ATP FINALE: Novak u grupi sa Federerom"/>
    <meta property="og:description" content="Obavljen žreb za završni masters sezone, Srbina pogledala Fortuna. Prvi meč našeg asa u nedelju posle 15 časova protiv Beretinija"/>
  </head>
  <body>
    <article>
      <h1>ATP FINALE: Novak u grupi sa Federerom</h1>
      <h2>Obavljen žreb za završni masters sezone, Srbina pogledala Fortuna. Prvi meč našeg asa u nedelju posle 15 časova protiv Beretinija</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p><b>Aleksander Zverev</b>, momak koji je prošle godine iznenadio <b>Novaka Đokovića</b> u finalu završnog mastersa u Londonu, danas je tradicionalno radio na žrebanju za ovogodišnje izdanje ovog prestižnog takmčenja.</p>
      <p>I može se reći da je bio sretne ruke za našeg asa koji je postavljen za lidera Crvene grupe kao drugi reket sveta, jer su se u njoj su se našli <b>Rodžer Federer, Dominik Tim i Mateo Beretini</b>. Sve igrači sa koji više-manje odgovaraju Srbinu.</p>
      <p>Kada se vidi spisak Plave grupe, gde je nositelj <b>Rafael Nadal</b>, sve je jasno, jer su tu momci koji umeju da ga namuče, čak i na tvrdim podlogama u zatvorenom, a to su <b>Danil Medvedev, Aleksander Zverev i Stefanos Cicipas</b>.</p>
      <p>Turnir počinje u nedelju, a naš sa će igrati prvo protiv <b>Beretinija</b> negde posle 15 časova, a u 21 čas rekete ukrštaju <b>Federer i Tim</b>. Plava grupa počinje takmičenje u ponedeljak. Kao što se i očekivalo,  organizatori su dali tako <b>Nadalu</b> još jedan dan da izleči povređeni trbušni mišić zbog kojeg je nedavno predao polufinale mastersa u Parizu. Ukoliko u tome ne uspe zameniće ga njegov sunarodnik <b>Roberto Bautista Agut</b>.</p>
      <p>Da podsetimo, u Londonu će <b>Nole</b> pokušati da povrati ATP tron na koji se od ponedeljka vratio upravo <b>Nadal </b>sa 640 poena prednosti. O kalkulacijama kako bi to moglo da se dogodi, čitajte <a href="https://www.mozzartsport.com/tenis/vesti/rokada-na-atp-tronu-moze-biti-samo-1/341591">OVDE</a></p>
      <p>
        <i>(Foto: Reuters)</i>
      </p>
    </article>
  </body>
</html>