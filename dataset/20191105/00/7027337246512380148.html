<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696892/%D8%AF%D9%87%D9%85%DB%8C%D9%86-%D8%A2%D9%84%D8%A8%D9%88%D9%85-%D9%85%D8%AD%D8%B3%D9%86-%DA%86%D8%A7%D9%88%D8%B4%DB%8C-%D9%85%D9%86%D8%AA%D8%B4%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="دهمین آلبوم محسن چاوشی منتشر می‌شود"/>
    <meta property="og:description" content="دهمین آلبوم رسمی محسن چاوشی پنجم آذرماه روانه بازار موسیقی کشور خواهد شد. به گزارش ایسنا، آلبوم «بی‌نام» که پیش‌تر قرار بود با عنوان «قمار باز» با صدای محسن چاوشی روانه بازار موسیقی کشور شود، با ۱۱ قطعه و اشعاری از مولانا و سعدی تهیه و تولید شده است و در این بین از اشعار برخی شاعران دیگر نیز به صورت ترکیبی و در تجربه‌ای جدید استفاده شده است. موسیقی این آلبوم را به صورت کامل محسن چاوشی بر عهده داسته است و محمد جاسمی نیز به عنوان همخوان و خواننده مهمان دراین اثر حضور دارد. قطعه «قمارباز» با همین نام در لیست قطعات آلبوم هست. انتشار و لو رفتن دمو‌هایی چند ثانیه از چند قطعه این آلبوم از جمله قطعات: باز آمدم، قوم به حج رفته و بحر تفکر در روز‌ها و هفته‌های گذشته در فضای مجازی باعث شد، چاوشی تنظیم‌هایی جدید و مدرن را روی این قطعات امتحان کند. هادی حسینی تهیه کننده دهمین آلبوم محسن چاوشی است و این اثر در تاریخ ۵ آذر روانه بازار موسیقی کشور خواهد شد. گفتنی است محسن چاوشی پیش از این آلبوم‌های: یه شاخه نیلوفر، ژاکت، حریص، سنتوری، پرچم سفید، من خود آن سیزده‌ام، پاروی بی‌قایق و امیر بی‌گزند را به صورت مستقل منتشر کرده است…"/>
  </head>
  <body>
    <article>
      <h1>دهمین آلبوم محسن چاوشی منتشر می‌شود</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1033815_835.jpg"/>
      </figure>
      <p>دهمین آلبوم رسمی محسن چاوشی پنجم آذرماه روانه بازار موسیقی کشور خواهد شد. <br/><br/>به گزارش ایسنا، آلبوم «بی‌نام» که پیش‌تر قرار بود با عنوان «قمار باز» با صدای محسن چاوشی روانه بازار موسیقی کشور شود، با ۱۱ قطعه و اشعاری از مولانا و سعدی تهیه و تولید شده است و در این بین از اشعار برخی شاعران دیگر نیز به صورت ترکیبی و در تجربه‌ای جدید استفاده شده است. <br/>موسیقی این آلبوم را به صورت کامل محسن چاوشی بر عهده داسته است و محمد جاسمی نیز به عنوان همخوان و خواننده مهمان دراین اثر حضور دارد. قطعه «قمارباز» با همین نام در لیست قطعات آلبوم هست. <br/>انتشار و لو رفتن دمو‌هایی چند ثانیه از چند قطعه این آلبوم از جمله قطعات: باز آمدم، قوم به حج رفته و بحر تفکر در روز‌ها و هفته‌های گذشته در فضای مجازی باعث شد، چاوشی تنظیم‌هایی جدید و مدرن را روی این قطعات امتحان کند. <br/><br/>هادی حسینی تهیه کننده دهمین آلبوم محسن چاوشی است و این اثر در تاریخ ۵ آذر روانه بازار موسیقی کشور خواهد شد. <br/>گفتنی است محسن چاوشی پیش از این آلبوم‌های: یه شاخه نیلوفر، ژاکت، حریص، سنتوری، پرچم سفید، من خود آن سیزده‌ام، پاروی بی‌قایق و امیر بی‌گزند را به صورت مستقل منتشر کرده است و در آلبوم‌های گروهی چون: خاص، من و ما، دلصدا، هشت و سلام آقا نیز حضور داشته است. خواندن تیتراژ فیلم سینمایی سنتوری و اجرای چند قطعه برای سریال «شهرزاد» از دیگر آثار محسن چاوشی در همه سال‌های فعالیت‌اش در حوزه موسیقی است.</p>
    </article>
  </body>
</html>