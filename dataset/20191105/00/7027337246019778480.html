<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696979/%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%B3%D8%AF-%D8%B3%D8%A7%D8%B2%DB%8C-%D8%AA%D8%B1%DA%A9%DB%8C%D9%87-%DB%8C%DA%A9-%D8%AE%D8%B7%D8%B1-%D8%AC%D8%AF%DB%8C-%D8%A8%D8%B1%D8%A7%DB%8C-%DA%A9%D8%B4%D9%88%D8%B1-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="نماینده مجلس: سد سازی ترکیه یک خطر جدی برای کشور است"/>
    <meta property="og:description" content="نماینده مردم مهاباد در مجلس شورای اسلامی گفت: سد سازی ترکیه یک خطر جدی برای کشور است."/>
  </head>
  <body>
    <article>
      <h1>نماینده مجلس: سد سازی ترکیه یک خطر جدی برای کشور است</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034038_490.jpg"/>
      </figure>
      <p>نماینده مردم مهاباد در مجلس شورای اسلامی گفت: سد سازی ترکیه یک خطر جدی برای کشور است.</p>
      <p>جلال محمود زاده در مراسم افتتاح پروژه های آب و فاضلاب استان که به صورت ویدئو کنفرانس و با حضور وزیر نیرو در مهاباد انجام شد، افزود: سد سازی های اخیر ترکیه یک تهدید و خطر جدی برای آذربایجان غربی و سایر استانهای کشور است که نیاز است دولت در این حوزه ورود کند.</p>
      <p>به گزارش ایسنا، محمود زاده بااشاره به اینکه توجه به بهداشت مردم باید مورد توجه قرار گیرد، اظهار کرد: ساخت بیمارستان ۳۵۰ تختخوابی در بخش دولتی و بیمارستان ۹۶ تختخوابی تامین اجتماعی در مهاباد در حال انجام است.</p>
      <p>وی خاطرنشان کرد: ۲ ورزشگاه با اعتبار ۳۷ میلیارد تومان از اعتبارات ملی در مهاباد در حال ساخت است.</p>
      <p>نماینده مردم مهاباد در مجلس به توسعه صنایع تبدیلی و تکمیلی اشاره و تصریح کرد: تاسیس کارخانه الکل سازی و خمیرمایه و افتتاح ۲سایت تولید انرژی خورشیدی از جمله اقدامات مهم در حوزه صنایع تبدیلی و تکمیلی در مهاباد درسال جاری است.</p>
      <p>وی ادامه داد: ۲ شهر تازه تاسیس خلیفان و کوک تپه مهاباد نیازمند اعتبار برای تامین آب شرب هستند.</p>
      <p>محمود زاده یاد آورشد: از ۱۲۰۰۰ هکتار از اراضی کشاورزی مهاباد بیش از ۶۰۰۰ هکتار از این اراضی تحت پوشش آبیاری قطره ای هستند.</p>
    </article>
  </body>
</html>