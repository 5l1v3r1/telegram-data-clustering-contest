<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696988/%D9%88%D8%B1%D8%B2%D8%B4%DA%AF%D8%A7%D9%87%DB%8C-%DA%A9%D9%87-%D8%A8%D8%B1%D8%A7%DB%8C-%D9%81%D9%88%D9%84%D8%A7%D8%AF-%D8%AE%D9%88%D8%B4-%DB%8C%D9%85%D9%86-%D9%86%D8%A8%D9%88%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="ورزشگاهی که برای فولاد خوش یمن نبوده"/>
    <meta property="og:description" content="به گزارش عصرایران؛ مهدی جم - فولاد خوزستان شب گذشته یازدهمین بازی رسمی خود را در ورزشگاه شهدای فولاد برگزار کرد و سومین باخت خود در این ورزشگاه را برابر پرسپولیس متحمل شد. به‌نظر می‌رسد این ورزشگاه برای قرمز پوشان خوزستانی خوش‌یمن نیست. فولاد از یازده بازی تنها دو پیروزی و شش تساوی بدست آورده است."/>
  </head>
  <body>
    <article>
      <h1>ورزشگاهی که برای فولاد خوش یمن نبوده</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034058_647.jpg"/>
      </figure>
      <p>به گزارش عصرایران؛ مهدی جم - فولاد خوزستان شب گذشته یازدهمین بازی رسمی خود را در ورزشگاه شهدای فولاد برگزار کرد و سومین باخت خود در این ورزشگاه را برابر پرسپولیس متحمل شد. به‌نظر می‌رسد این ورزشگاه برای قرمز پوشان خوزستانی خوش‌یمن نیست. فولاد از یازده بازی تنها دو پیروزی و شش تساوی بدست آورده است.</p>
      <p>فولاد فصل قبل نیز شش بازی در ورزشگاه اختصاصی خود انجام داد و تنها یک پیروزی بدست آورد و حالا هم از پنج بازی خانگی تنها موفق به کسب یک پیروزی شده ضمن اینکه فصل گذشته در امر گلزنی موفق تر بوده اما حالا از پنج بازی تنها یک گل به ثمر رسانده که نشان می دهد فولاد در ورزشگاه جدید خود از هر نظر آمار خوبی ندارد.</p>
      <p>
        <b>خاطرات خوب برای پرسپولیس/ طلسمی که شکسته شد</b>
      </p>
      <p>پرسپولیس در حالی روز گذشته در ورزشگاه شهدای فولاد پیروز شد که قبل از آن در همین ورزشگاه فاتح جام حذفی شده بود. آنها در این ورزشگاه تاکنون گل دریافت نکرده اند. به این ترتیب از دو بازی، دو پیروزی برای قرمز پوشان پايتخت می تواند آمار خوبی باشد. </p>
      <p>فولاد مقابل پرسپولیس برای اولین بار از دروازه شمالی ورزشگاه اختصاصی خود گل دریافت کرد. قبل از این دیدار هیچ توپی از خط دروازه شمالی به ضرر فولاد نگذشته بود. در بازی با تراکتورسازی توپ به تیرک عمودی برخورد کرد و سپس به مهاجم این تیم رسید و دروازه فولاد را باز کرد که کمک داور اعلام آفساید کرده بود.</p>
      <p>نتایج تیم فولاد در ورزشگاه خانگی فولاد آرنا را مرور می کنیم:</p>
      <p>
        <b>فصل قبل:</b>
      </p>
      <p>فولاد 1-1سپاهان <br/>فولاد1-1 شهر خودرو<br/>استقلال خوزستان 1-3 فولاد <br/>فولاد 1-4صنعت نفت<br/>فولاد 1-1پیکان <br/>فولاد 2-2 تراکتور آذربایجان</p>
      <p>
        <b>فصل کنونی:</b>
      </p>
      <p>فولاد 0-1 صنعت نفت آبادان <br/>فولاد 0-0 پیکان<br/>فولاد 0-0 سپاهان<br/>فولاد 1-0 نساجی<br/>فولاد 0 - 1 پرسپولیس</p>
    </article>
  </body>
</html>