<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/pobedio-zvezdu-pa-dobio-otkaz/341669"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Pobedio Zvezdu, pa dobio otkaz"/>
    <meta property="og:description" content="Krka smenila Simona Petrova"/>
  </head>
  <body>
    <article>
      <h1>Pobedio Zvezdu, pa dobio otkaz</h1>
      <h2>Krka smenila Simona Petrova</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Košarkaški klub Krka sporazumno je raskinuo saradnju sa dosadašnjim trenerom <b>Simonom Petrovom</b>, objavio je zvanično klub iz Novog Mesta.</p>
      <p>U slovenačkom klubu nisu bili zadovoljni rezultatima kluba, pa čak ni pobeda nad Crvenom zvezdom u trećem kolu ABA lige nije pomogla, te je stoga uručen otkaz Petrovu. Posle velikog trijumfa nad regionalnim šampionom Krka je vezala četiri poraza. U ponedeljak veče u Novom Mestu je trijumfovao Helios Domžale, što je iniciralo smenu.<br/><b>„Rezultati u poslednje vreme su nas naterali na ovu odluku. Klub i trener su se dogovorili da se saradnja završi. Želim da zahvalim Simonu za njegov posvećen rad i rezultate koje je ostvario sa timom. Sa njm na klupi vratili smo se u elitu iz ABA 2 lige. On će ostati legenda našeg kluba i želimo mu sve najbolje u daljem toku karijere“, rekao</b> je predsednik kluba iz Malog Mesta Andraž Šuštaršič.</p>
    </article>
  </body>
</html>