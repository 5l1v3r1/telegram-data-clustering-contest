<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696853/%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%DA%AF%D8%B2%D8%A7%D8%B1%D8%B4-%D9%85%D8%B3%D8%AA%D9%86%D8%AF%DB%8C-%D8%AF%D8%B1%D8%A8%D8%A7%D8%B1%D9%87-%D9%88%D8%A7%D8%B1%D8%AF%D8%A7%D8%AA-%D8%B0%D8%B1%D8%AA-%D8%A2%D9%84%D9%88%D8%AF%D9%87-%D8%A8%D9%87-%D9%85%D8%AC%D9%84%D8%B3-%D9%86%D8%B1%D8%B3%DB%8C%D8%AF%D9%87-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="نماینده مجلس: گزارش مستندی درباره واردات ذرت آلوده به مجلس نرسیده است"/>
    <meta property="og:description" content="سخنگوی کمیسیون کشاورزی مجلس شورای اسلامی تاکید کرد که هنوز گزارش مستندی در خصوص واردات ذرت آلوده به آفلاتوکسین به دست مجلس شورای اسلامی نرسیده است، اما کمیسیون این موضوع را دنبال می‌کند."/>
  </head>
  <body>
    <article>
      <h1>نماینده مجلس: گزارش مستندی درباره واردات ذرت آلوده به مجلس نرسیده است</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1033727_831.jpg"/>
      </figure>
      <p>سخنگوی کمیسیون کشاورزی مجلس شورای اسلامی تاکید کرد که هنوز گزارش مستندی در خصوص واردات ذرت آلوده به آفلاتوکسین به دست مجلس شورای اسلامی نرسیده است، اما کمیسیون این موضوع را دنبال می‌کند.</p>
      <p>علی ابراهیمی در گفت‌وگو با ایسنا، با اشاره به اخبار منتشر شده در خصوص واردات ذرت آلوده بیان کرد: تاکنون گزارش رسمی در این زمینه به ما نرسیده است، ولی اگر ذرت یا سویا به آفلاتوکسین آلوده باشد به هیچ وجه قابل استفاده برای دام و انسان نیست.</p>
      <p>وی در ادامه اظهار کرد: ما هنوز نمی‌دانیم تا چه اندازه این خبر مستند است ولی اگر واقعیت داشته باشد به هیچ عنوان نباید وارد بازار شود، چرا که حتی اگر مصرف کننده اولیه دام باشد اثرات آفلاتوکسین در آن باقی می‌ماند و آلودگی را منتقل می‌کند.</p>
      <p>نماینده مردم شازند در مجلس شورای اسلامی تصریح کرد: ما در خصوص ذرت و سویا هنوز نتوانسته‌ایم بحث تراریخته را حذف کنیم سویا یا ذرت آلوده به میکروب به هیچ عنوان قابل قبول نیست. بنده این موضوع را در کمیسیون کشاورزی مطرح می‌کنم تا مستندات آن مورد بررسی قرار گیرد.</p>
    </article>
  </body>
</html>