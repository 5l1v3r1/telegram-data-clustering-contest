<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/mcdonald-s-il-da-afara-pe-directorul-de-resurse-umane-la-doar-o-zi-dupa-ce-l-a-concediat-pe-ceo-ul-steve-easterbrook-18543464"/>
    <meta property="og:site_name" content="BusinessMagazin"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="McDonald`s îl dă afară pe directorul de resurse umane la doar o zi după ce l-a concediat pe CEO-ul Steve Easterbrook"/>
    <meta property="og:description" content="Şeful pe resurse umane al McDonald`s, David Fairhurst, este al doilea executiv al gigantului care pleacă din companie după ce lanţul de fast-food l-a concediat pe CEO-ul Steve Easterbrook, pentru că a întreţinut relaţii amoroase cu o angajată – încălcând politicile companiei."/>
  </head>
  <body>
    <article>
      <h1>McDonald`s îl dă afară pe directorul de resurse umane la doar o zi după ce l-a concediat pe CEO-ul Steve Easterbrook</h1>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://www.businessmagazin.ro/autor/alex-ciutacu" target="_blank">Alex Ciutacu</a></address>
      <h3>McDonald`s îl dă afară pe directorul de resurse umane la doar o zi după ce l-a concediat pe CEO-ul Steve Easterbrook</h3>
      <p>Şeful pe resurse umane al McDonald`s, David Fairhurst, este al doilea executiv al gigantului care pleacă din companie după ce lanţul de fast-food l-a concediat pe CEO-ul Steve Easterbrook, pentru că a întreţinut relaţii amoroase cu o angajată – încălcând politicile companiei.</p>
      <p>Pleacarea lui David Fairhurst, care a fost numit chief people officer de către Easterbrook în 2015, a fost confirmată pentru FT de surse din piaţă. Compania nu a comentat.   </p>
      <p>McDonald`s a anunţat duminică plecarea lui Steve Easterbrook susţinând că aceasta a „violat politicile companiei şi a demonstrat o judecată precară prin implicarea în relaţii amoroase consensuale cu o angajată”.</p>
      <p>Cu toate acestea, compania a anunţat luni că tratează problema ca pe o terminare de contract „fără cauză exacta”, ceea ce îi permite lui Easterbrook să primească mai multe beneficii de plecare – dacă este de accord să nu lucreze la rivali precum Burger King şi Starbucks pentru următorii doi ani, sau să comenteze compania McDonald`s pe Twitter sau Facebook.</p>
      <p>Compania a agreat să îi plătească lui Easterbrook salariul pe şase luni şi îi permite să îşi vândă majoritatea acţiunilor şi să exercite opţiunile acordate.</p>
      <p>Pachetul de exit include jumătate din salariul lui de bază pe şase luni de 1,34 milioane dolari, ceea ce înseamnă că el va pleca cu peste 650.000 de dolari.</p>
      <p>Potrivit unor documente înregistrate la Securities and Exchange Comission (SEC), autoritatea de supraveghere financiară din SUA, Easterbrook nu are voie să scrie o carte despre companie sau să ofere interviuri legate de timpul său la conducerea companiei, în următorii cinci ani, fără acordul McDonald`s.</p>
      <p> </p>
    </article>
  </body>
</html>