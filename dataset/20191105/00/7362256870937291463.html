<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/Gyilkos_aron_itt_a_Xiaomi_Apple_Watch_klonja_2019-11-05"/>
    <meta property="og:site_name" content="Telefonguru"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Gyilkos áron: itt a Xiaomi Apple Watch klónja"/>
    <meta property="og:description" content="Wear OS és igazán ütős árral érkezett a Xiaomi okosórája."/>
  </head>
  <body>
    <article>
      <h1>Gyilkos áron: itt a Xiaomi Apple Watch klónja</h1>
      <h2>Wear OS és igazán ütős árral érkezett a Xiaomi okosórája.</h2>
      <address><time datetime="2019-11-05T00:00:00+00:00">05 Nov 2019</time> by <a rel="author">Phone Arena</a></address>
      <p>A „kínai Apple” bemutatta az alig pár napja pletykálni kezdett okosórát, a Xiaomi Mi Watch modellt. Az óra lelke a Google Wear OS platformja, némi rossz hír, hogy egyelőre csak Kínában lesz elérhető a készülék, jó viszont, hogy aki szereti a MIUI-t, az a Mi Watch felületét is kedvelni fogja. Elég nagy az esély arra, hogy a Xiaomi leányvállalata, a Huami kiadhatja ugyanezt az órát Amazfit néven Európában.</p>
      <p>Kínában a Xiaomi Mi Watch-ért 185 dollárt, alig 55 ezer forintot kérnek el úgy, hogy a specifikáció nagyja egyezik az <a href="https://www.telefonguru.hu/keszulekek/keszulek-guru_Apple_Watch_Series_5.asp">Apple Watch Series 5</a>-tel, amely 500 dollárért, 155 ezer forintért talál gazdára a messzi távolban is. Beépített GPS és folyamatos pulzusmérés, önálló LTE-kapcsolat, 1.78 colos AMOLED kijelző 410×410 pixeles kijelzővel, always-on funkcióval mind adott a Mi Watch-ban.</p>
      <figure>
        <a href="https://www.flickr.com/photos/53916293@N05/albums/72157711650714106">
          <img src="https://live.staticflickr.com/65535/49017997701_93f48dfcb0_z.jpg"/>
        </a>
      </figure>
      <p>A szögletes, minden tekintetben az Apple legújabb óráját másoló burkolatban Snapdragon Wear 3100 processzor dolgozik. A chipset mellett bújik meg a méretes, 570 mAh-s akkumulátor. Érdekességképp: a <a href="https://www.telefonguru.hu/keszulekek/keszulek-guru_Samsung_Galaxy_Watch.asp">Samsung Galaxy Watch</a> Active 2-be csak egy 340 mAh-s változat került. Vennéd?</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://www.phonearena.com/news/xiaomi-mi-watch-apple-watch-clone-wear-os-features-price_id120178">Phone Arena</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/A_Telekom_a_legjobb_Europaban_2017-12-15"/>
        <a href="https://www.telefonguru.hu/hir/Hazankban_az_els%C5%91_5G-s_Huawei__2019-10-18"/>
        <a href="https://www.telefonguru.hu/hir/Mar_megint_rekordot_dontott_a_Huawei_2019-10-25"/>
        <a href="https://www.telefonguru.hu/hir/Huawei_a_cel_a_270_millio_2019-10-29"/>
        <a href="https://www.telefonguru.hu/hir/Apple_AirPods_Pro_amire_vartal_2019-10-30"/>
        <a href="https://www.telefonguru.hu/hir/Megjelent_a_Cat_S52_karcsu_strapamobil_2019-10-30"/>
        <a href="https://www.telefonguru.hu/hir/Apple_Watch-ot_mutat_be_a_Xiaomi_2019-10-31"/>
        <a href="https://www.telefonguru.hu/hir/Az_els%C5%91_AirPods_Pro_benyomasok_2019-10-31"/>
      </related>
    </article>
  </body>
</html>