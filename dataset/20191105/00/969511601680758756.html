<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/doar-16-din-turistii-care-viziteaza-judetul-prahova-sunt-straini-18542804"/>
    <meta property="og:site_name" content="BusinessMagazin"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Doar 16% din turiştii care vizitează judeţul Prahova sunt străini"/>
    <meta property="og:description" content="În plin sezon estival, numărul turiştilor sosiţi în structurile de cazare din judeţul Prahova, în luna august 2019, a fost de 67.312 persoane, din care 56.566 au fost turişti români (84%) şi 10.746 turişti străini (16%). Numărul înnoptărilor a fost de 162.587, în scădere cu 2,4% faţă de aceeaşi lună a anului 2018, în condiţiile în care cele ale turiştilor români au înregistrat o creştere cu 2,4%, iar ale turiştilor străini o scădere cu 23,6%. Durata medie a şederii turiştilor a fost de 2,4 zile, mai mică decât cea înregistrată în luna august 2018, când a fost de 2,6 zile."/>
  </head>
  <body>
    <article>
      <h1>Doar 16% din turiştii care vizitează judeţul Prahova sunt străini</h1>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://www.businessmagazin.ro/autor/daniel-lazar" target="_blank">Daniel Lazar</a></address>
      <h3>Doar 16% din turiştii care vizitează judeţul Prahova sunt străini</h3>
      <p>În plin sezon estival, numărul turiştilor sosiţi în structurile de cazare din judeţul Prahova, în luna august 2019, a fost de 67.312 persoane, din care 56.566 au fost turişti români (84%) şi 10.746 turişti străini (16%). Numărul înnoptărilor a fost de 162.587, în scădere cu 2,4% faţă de aceeaşi lună a anului 2018, în condiţiile în care cele ale turiştilor români au înregistrat o creştere cu 2,4%, iar ale turiştilor străini o scădere cu 23,6%. Durata medie a şederii turiştilor a fost de 2,4 zile, mai mică decât cea înregistrată în luna august 2018, când a fost de 2,6 zile.</p>
      <p>În Prahova există peste 500 de unităţi de cazare, dintre care 9 de 5 stele, 53 de 4 stele si 290 de 3 stele. Acestea dispun de peste 16.500 de locuri de cazare, dintre care aproximativ 6000 locuri sunt în Sinaia, peste 1500 locuri în Ploieşti şi peste 3200 locuri în Buşteni. Cea mai cunsocută staţiune montană din judeţ este Sinaia, care  are peste 6.000 de locuri de cazare în toate tipurile de unităţi turistice (hoteluri, pensiuni, vile). Cu cel mai înalt domeniu schiabil din România (2.103 metri altitudine, în Vârful Furnica), staţiunea are 22 de pârtii (cu o lungime totală 24 de kilometri), două telegondole, un telescaun şi un teleschi.</p>
      <p>Prahova are 7 obiective unice în România: Sfinxul - centrul energetic al munţilor Carpaţi, Crucea de pe Caraiman – cea mai înaltă cruce din lume ridicată la 2.300 m altitudine, Salina de la Slănic - cea mai mare salină din Europa, Castelul Iulia Hasdeu – templul spiritist de la poalele Carpaţilor, Muzeul Ceasului şi Muzeul Petrolului – unicat în România şi Babele – „Altarele ciclopice din Caraiman”.</p>
      <p> </p>
    </article>
  </body>
</html>