<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946725"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T04:19:14+00:00"/>
    <meta property="og:title" content="మీడియా గొంతునొక్కకండి.. జీవో వెనక్కు తీసుకోండి"/>
    <meta property="og:description" content="ADVT"/>
  </head>
  <body>
    <article>
      <h1>మీడియా గొంతునొక్కకండి.. జీవో వెనక్కు తీసుకోండి</h1>
      <address>
        <time datetime="2019-11-05T04:19:14+00:00">05 Nov 2019, 04:19</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>జగన్‌ ప్రభుత్వంపై ఐఎన్‌ఎస్‌ ఆగ్రహం</b>
        </li>
      </ul>
      <p><b>న్యూఢిల్లీ, నవంబరు 4(ఆంధ్రజ్యోతి):</b> ఆంధ్రప్రదేశ్‌లో మీడియా గొంతు నొక్కేందుకు జగన్‌ ప్రభుత్వం ప్రయత్నిస్తోందని దేశంలోని వార్తాపత్రికలన్నిటికీ ప్రాతినిధ్యం వహించే ఏకైక అతిపెద్ద సంస్థ ఇండియన్‌ న్యూస్‌ పేపర్‌ సొసైటీ (ఐఎన్‌ఎస్‌) తీవ్ర ఆందోళన వ్యక్తం చేసింది. తాము అభ్యంతరకరంగా భావించిన వార్తలను ప్రచురించిన మీడియాపై కేసులు దాఖలు చేసేందుకు వివిధ శాఖల కార్యదర్శులకు అధికారం కల్పించే వివాదాస్పద జీవో 2430 జారీ చేయడం పట్ల ఐఎన్‌ఎస్‌ సోమవారం ఒక ప్రకటనలో ఆగ్రహం వ్యక్తం చేసింది.</p>
      <p>  తప్పుడు లేదా పరువుకు నష్టం కలిగించే వార్తల విషయంలో పరిష్కారాన్ని కోరడం ప్రభుత్వహక్కు అయినప్పటికీ, అధికారులకు విశృంఖల అధికారాలు ఇవ్వడం మీడియాపై తీవ్ర ప్రభావం చూపుతుందని ఐఎన్‌ఎస్‌ తరఫున సెక్రటరీ జనరల్‌ మేరీ పాల్‌ అభిప్రాయపడ్డారు. ఆంధ్రప్రదేశ్‌ ప్రభుత్వం ఈ నిర్ణయంపై పునరాలోచించుకోవాలని, పత్రికల హక్కులను కాలరాయకుండా చూడాలని, మీడియా స్వేచ్చగా విధులు నెరవేర్చే వాతావరణాన్ని కల్పించాలని జగన్‌ సర్కారుకు హితవు చెప్పారు.</p>
    </article>
  </body>
</html>