<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/u_provintsii_kanady_shkolyaram_zaboronyly_korystuvatysya_telefonamy_1683741"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T04:51:00+00:00"/>
    <meta property="og:title" content="У провінції Канади школярам заборонили користуватися телефонами"/>
    <meta property="og:description" content="У найбільшій провінції Канади Онтаріо учням заборонили користуватися мобільними телефонами у навчальних закладах."/>
  </head>
  <body>
    <article>
      <h1>У провінції Канади школярам заборонили користуватися телефонами</h1>
      <address>
        <time datetime="2019-11-05T04:51:00+00:00">05 Nov 2019, 04:51</time>
      </address>
      <p>
        <b>У найбільшій провінції Канади Онтаріо учням заборонили користуватися мобільними телефонами у навчальних закладах.</b>
      </p>
      <p>Про це повідомляє <a href="https://www.ukrinform.ua/rubric-culture/2811840-najbilsa-kanadska-provincia-zaboronila-mobilni-telefoni-u-skolah.html">Укрінформ</a>. </p>
      <p>“У школі учні повинні концентруватися на навчанні, а не на соціальних мережах. Тому ми забороняємо використання телефонів та інших особистих мобільних пристроїв у класних кімнатах, водночас забезпечуючи доступність технологій для допомоги учням у досягненні успіху в цифровій економіці”, - заявив міністр освіти провінції Онтаріо Стівен Лече.</p>
      <p>Проте така заборона має низку винятків. Зокрема, цей закон не стосується використання мобільних пристроїв для медичних цілей та підтримки навчання дітей зі спеціальними потребами. </p>
      <p>Крім цього, мобільними телефонами можна користуватися, якщо це передбачено умовою виконання навчального завдання за вказівкою вчителя. </p>
      <p>До слова, запровадження заборони на використання мобільних телефонів у школах було однією з передвиборних обіцянок Прогресивної консервативної партії Онтаріо, що прийшла до влади у провінції минулого року. </p>
      <p>Нагадаємо, нещодавно <a href="https://zik.ua/news/2019/10/28/u_kanadi_obmezhyly_reklamu_elektronnyh_sygaret_1678009">у канадській провінції Онтаріо заявили</a> про плани заборонити рекламу електронних сигарет поза спеціалізованими магазинами. </p>
      <related>
        <h4>читайте також</h4>
        <a href="https://zik.ua/news/2019/11/04/nazvano_imya_novogo_posla_kanady_v_ukraini_1683553"/>
        <a href="https://zik.ua/news/2019/11/04/zastryagla_u_kanadi_barzha_zmistylasya_cherez_101_rik_1683345"/>
        <a href="https://zik.ua/news/2019/11/02/bez_svitla_zalyshylysya_milyon_kanadtsiv_1682115"/>
        <a href="https://zik.ua/news/2019/10/28/u_kanadi_obmezhyly_reklamu_elektronnyh_sygaret_1678009"/>
      </related>
    </article>
  </body>
</html>