<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/stavka-ucitelu-musi-byt-jasno-nejpozdeji-v-utery-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-05T04:30:00+00:00"/>
    <meta property="og:title" content="Stávka učitelů? Musí být jasno nejpozději v úterý"/>
    <meta property="og:description" content="Odboráři se s ministrem školství nedohodli, takže zítra budou učitelé stávkovat. Není ovšem jasné, kolika škol se to bude týkat. „Máme signály z regionů, že se zapojí přes 50 procent škol,“ uvedla místopředsedkyně odborů Markéta Seidlová. "/>
  </head>
  <body>
    <article>
      <h1>Stávka učitelů? Musí být jasno nejpozději v úterý</h1>
      <address><time datetime="2019-11-05T04:30:00+00:00">05 Nov 2019, 04:30</time> by <a rel="author">Kateřina Perknerová</a></address>
      <p>Neznamená to ovšem, že se budovy zcela uzavřou. Někde budou otevřeny aspoň družiny, jinde bude místo výuky náhradní program.</p>
      <p>Šéf školských odborů František Dobšík se rodičům omluvil za komplikace, ale trvá na tom, že vláda neplní sliby, když místo původních patnácti procent chce nyní přidávat jen deset a z nich do pevné složky platů jen osm procent. Podle ministra školství Roberta Plagy (ANO) vychází Dobšík z mylných propočtů a na zvýšení mzdových prostředků v roce 2020 půjde jedenáct miliard.</p>
      <figure>
        <img src="https://g.denik.cz/1/5c/ctk-skolske-odbory-asi-v-pondeli-vyhlasi-stavku-kvuli-platum-ucitelu_denik-150-3x2.jpg"/>
      </figure>
      <aside>
        <a href="https://www.denik.cz/z_domova/stredecni-stavku-uz-podporilo-6000-skol-nekde-bude-vyuka-omezena-20191104.html">Středeční stávku už podpořilo šest tisíc škol. Některé ale nezavřou úplně Přečíst článek ›</a>
      </aside>
      <p>„Z této sumy se neztratí ani koruna, vše jde do platů a odměn,“ opakovaně zdůrazňuje Plaga. Odbory ovšem požadují, aby celých deset procent šlo do tarifů.</p>
      <p>Premiér Andrej Babiš (ANO) se za Plagu plně postavil, když v ČRo řekl: „Učitelé v životě neměli tolik peněz. Pan Dobšík lže. Ve středu se ukáže, koho vlastně zastupuje.“ Ministerstvo školství upozorňuje, že pokud školy vyhlásí stávku, nejpozději zítra musí o jejím průběhu viditelnou formou informovat zákonné zástupce žáků.</p>
      <p>„Z důvodu jejího konání rodiče samozřejmě nejsou povinni omlouvat nepřítomnost dítěte ve vyučování,“ vzkazuje ministerstvo.</p>
      <figure>
        <img src="https://g.denik.cz/1/15/katerina-perknerova-1_denik-150-3x2.jpg"/>
      </figure>
      <aside>
        <a href="https://www.denik.cz/komentare/glosa-kateriny-perknerove-prilis-opozdena-stavka-20191104.html">Glosa Kateřiny Perknerové: Příliš opožděná stávka Přečíst článek ›</a>
      </aside>
      <p> </p>
    </article>
  </body>
</html>