<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sunny-leone-bani-superhero-ab-karengi-buraiyon-ka-khatma-2832619.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T04:00:27+00:00"/>
    <meta property="og:title" content="सनी लियोनी बनीं सुपरहीरो, करेंगी बुराइयों का खात्मा"/>
    <meta property="og:description" content="सनी लियोनी सिल्वर स्क्रीन पर जल्द ही सुपरहीरो के किरदार में नजर आएंगी। बता दें कि सनी लियोनी अक्सर अपने प्रोजेक्ट्स को लेकर चर्चा में रहती हैं। उन्होंने इंस्टाग्राम पर एक वीडियो शेयर किया है,..."/>
  </head>
  <body>
    <article>
      <h1>सनी लियोनी बनीं सुपरहीरो, करेंगी बुराइयों का खात्मा</h1>
      <address><time datetime="2019-11-05T04:00:27+00:00">05 Nov 2019, 04:00</time> by <a rel="author">लाइव हिन्दुस्तान टीम,नई दिल्ली</a></address>
      <p>सनी लियोनी सिल्वर स्क्रीन पर जल्द ही सुपरहीरो के किरदार में नजर आएंगी। बता दें कि सनी लियोनी अक्सर अपने प्रोजेक्ट्स को लेकर चर्चा में रहती हैं। उन्होंने इंस्टाग्राम पर एक वीडियो शेयर किया है, जिसमें वह एक सुपरहीरो के लुक में नजर आ रही हैं। वह इसमें उड़ने वाली कार चलाते और सुपर गैजेट का इस्तेमाल करती दिख रही हैं।</p>
      <p>सनी लियोनी ने कहा कि सुपरहीरो का कॉन्सेप्ट कुछ ऐसा है जिसे लेकर मैं और डेनियल काफी लंबे समय से सोच रहे हैं। इसी के चलते सुपरहीरो कोर का जन्म हुआ है जिससे वो सभी बुराइयों का खात्मा कर सके।</p>
      <p>इस वीडियो में सनी के कॉस्ट्यूम्स और सेट्स काफी हद तक मशहूर फिल्म दि मैट्रिक्स जैसे लग रहे हैं। सनी वीडियो में शहर को बचाने की कोशिश में लगी हैं और वे अपनी सुपरकार में शहर में घूमती हैं। इस वीडियो का बैकग्राउंड म्यूजिक उनके हसबैंड डेनियल वेबर ने दिया है। यह वीडियो सनसिटी मीडिया एंड एंटरटेनमेंट प्राइवेट लिमिटेड का है। फिल्म को सनी लियोनी ने ही प्रोड्यूस किया है।</p>
      <figure>
        <embed-post data-src="https://www.instagram.com/p/B4cfwkxhLFz" data-service="Instagram"/>
      </figure>
      <p>
        <b>एकता कपूर की वेब सीरीज 'कामसूत्र' में नजर आएंगी सनी लियोनी...</b>
      </p>
      <p>पिछले कुछ दिनों से सनी लियोनी बड़े पर्दे से दूर हैं। लेकिन अब वो धमाकेदार वापसी करने जा रही हैं। 'जिस्म 2', 'रागिनी एमएमएस 2', और जैकपॉट जैसी शुरूआती फिल्मों के बाद कई फिल्मों में सनी लियोनी ने अभिनय से ज्यादा आइटम सॉन्ग्स शूट किए हैं। खबरों की मानें तो एकता कपूर ने सनी लियोन को ऑल्ट बालाजी के लिए एक वेबसीरीज ऑफर की है जिसका नाम है कामसूत्र और ये कामसूत्र किताब पर ही बनेगी। कामसूत्र एक किताब है जिसे वात्यायन ने लिखा है जो ज़िंदगी जीने के तरीके के मूल बताती है।</p>
      <p>इस वेब सीरीज़ के अलावा सनी लियोन के पास इस वक्त एक काफी बड़ी फिल्म भी है। यह फिल्म एक तमिल बायोपिक फिल्म है। वीरमादेवी नामक योद्धा पर आधारित यह फिल्म इसी मशहूर योद्धा की कहानी दर्शाएगी। फिल्म में सनी लियोन ही विरमादेवी का किरदार निभाती नज़र आएंगी।</p>
    </article>
  </body>
</html>