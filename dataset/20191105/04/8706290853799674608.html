<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/682250/sto-pagkosmio-synedrio-tou-wada-avgenakis-mavrotas-skandalakis"/>
    <meta property="og:site_name" content="enikos.gr"/>
    <meta property="article:published_time" content="2019-11-05T04:38:00+00:00"/>
    <meta property="og:title" content="Στο παγκόσμιο συνέδριο του WADA Αυγενάκης, Μαυρωτάς, Σκανδαλάκης"/>
    <meta property="og:description" content="Για το Κατοβίτσε της Πολωνίας αναχώρησε σήμερα (4/11) ο υφυπουργός Πολιτισμού και Αθλητισμού Λευτέρης Αυγενάκης..."/>
  </head>
  <body>
    <article>
      <h1>Στο παγκόσμιο συνέδριο του WADA Αυγενάκης, Μαυρωτάς, Σκανδαλάκης</h1>
      <address>
        <time datetime="2019-11-05T04:38:00+00:00">05 Nov 2019, 04:38</time>
      </address>
      <p>Για το Κατοβίτσε της Πολωνίας αναχώρησε σήμερα (4/11) <a href="http://www.enikos.gr/sports/681116/avgenakis-axiologoume-me-diafaneia-stirizoume-axiokratika-ton-ell">ο υφυπουργός Πολιτισμού και Αθλητισμού Λευτέρης Αυγενάκης,</a> συνοδευόμενος από τον γενικό γραμματέα Αθλητισμού, Γιώργο Μαυρωτά, και τον πρόεδρο του ΕΣΚΑΝ, Παναγιώτη Σκανδαλάκη, προκειμένου να μετάσχουν στις εργασίες του παγκοσμίου συνεδρίου του WADA.</p>
      <p>Στο περιθώριο του συνεδρίου, που αρχίζει αύριο Τρίτη (5/11) και ολοκληρώνεται την Πέμπτη (7/11), η ελληνική αντιπροσωπεία θα έχει αύριο συνάντηση με τους αξιωματούχους του WADA, Σεμπαστιάν Ζιλό και Ρενέ Μπουσάρ, όπου θα συζητηθεί το φλέγον ζήτημα της άρσης πιστοποίησης του εργαστηρίου ντόπινγκ του ΟΑΚΑ. Από ελληνικής πλευράς θα παρατεθούν τα βήματα που έχουν γίνει το τελευταίο τρίμηνο (έκδοση της ΚΥΑ για την «Μεταφορά αρμοδιότητας και εργαστηρίου αντιντόπινγκ στο Ε.Κ.Ε.Φ.Ε Δημόκριτος», δρομολόγηση της πίστωσης των 2 εκατομμυρίων από την Γενική Γραμματεία Έρευνας και Τεχνολογίας και των προμηθειών των νέων, εξελιγμένων μηχανημάτων, παράλληλα με την περαιτέρω στελέχωση με εξειδικευμένο προσωπικό, αλλά και τις δράσεις αναβάθμισης του ΕΣΚΑΝ), με την ελπίδα ότι θα δρομολογηθεί σύντομα η εκ νέου πιστοποίηση του εργαστηρίου από τον WADA.</p>
      <p>Ο κ. Αυγενάκης είναι προγραμματισμένο να παρέμβει στις εργασίες του παγκοσμίου συνεδρίου το πρωί της Τετάρτης 6 Νοεμβρίου, στην θεματική ενότητα για τον Παγκόσμιο Κώδικα Αντι-Ντόπινγκ. Στα θέματα του Συνεδρίου του WADA περιλαμβάνονται ακόμα η πρόοδος την τελευταία 20ετία και ο σχεδιασμός για το μέλλον, τα προγράμματα εκπαίδευσης για καθαρό αθλητισμό, τα δικαιώματα των αθλητών, τα διεθνή στάνταρ της λίστας απαγορευμένων ουσιών και μεθόδων, οι Προϋποθέσεις των Εργαστηρίων κ.α.</p>
      <p>Πηγή: ΑΠΕ-ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/sports/681990/mavrotas-gia-ton-thanato-tou-manti-skoteiniase-i-mera-apo-tin-tra%0A%20%20%20%20%0A"/>
        <a href="http://www.enikos.gr/sports/681116/avgenakis-axiologoume-me-diafaneia-stirizoume-axiokratika-ton-ell%0A%20%20%20%20%0A"/>
        <a href="http://www.enikos.gr/sports/682183/i-mythiki-asist-tou-ntontsits-kontra-stous-kavaliers-video%0A%20%20%20%20%0A"/>
        <a href="http://www.enikos.gr/sports/682144/sympaiktis-tou-gkomes-perigrafei-tis-sokaristikes-stigmes-tou-tra%0A%20%20%20%20%0A"/>
        <a href="http://www.enikos.gr/sports/682119/megalo-diplo-i-latsio-sto-meatsa%0A%20%20%20%20%0A"/>
        <a href="http://www.enikos.gr/sports/682121/pagkosmios-protathlitis-o-chamilton-gia-6i-fora%0A%20%20%20%20%0A"/>
        <a href="http://www.enikos.gr/sports/682116/donis-mas-klevoun-yparchei-symmoria-pou-kyniga-ton-panathinaiko%0A%20%20%20%20%0A"/>
        <a href="http://www.enikos.gr/sports/682101/telos-o-kovats-apo-ti-bagern%0A%20%20%20%20%0A"/>
        <a href="http://www.enikos.gr/sports/682096/super-league-ta-apotelesmata-tis-9is-agonistikis-kai-i-vathmologi%0A%20%20%20%20%0A"/>
      </related>
    </article>
  </body>
</html>