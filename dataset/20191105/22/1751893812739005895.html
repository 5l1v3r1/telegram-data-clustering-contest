<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/notizie/cronaca/19_novembre_06/morto-casa-trentenne-pm-dispone-l-autopsia-689365b8-0081-11ea-90df-c7bf97da0906.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="Milano ragazzo morto in casa, il pm dispone l’autopsia"/>
    <meta property="og:description" content="È stata l’ex fidanzata preoccupata dal fatto che non sentiva il ragazzo da giorni. L’uomo era sotto le coperte con un rivolo di sangue che gli usciva da una narice"/>
  </head>
  <body>
    <article>
      <h1>Milano ragazzo morto in casa, il pm dispone l’autopsia</h1>
      <h2>È stata l’ex fidanzata preoccupata dal fatto che non lo sentiva o da giorni. L’uomo era sotto le coperte con un rivolo di sangue che gli usciva da una narice</h2>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author">Redazione Milano online</a></address>
      <p>Un 30enne è stato trovato morto in stato di decomposizione intorno alle 17 di martedì pomeriggio nel suo appartamento di corso Lodi. A chiamare la polizia è stata l’ex fidanzata preoccupata dal fatto che non sentiva il ragazzo da domenica scorsa. Gli agenti delle Volanti si sono recati nella sua abitazione e dopo essersi fatti aprire la porta d’ingresso dalla madre del 30enne, che abitava nello stesso condominio ma in una scala diversa da quella del figlio, hanno trovato la vittima nella camera da letto sotto le coperte con un rivolo di sangue che gli usciva da una narice. L’ipotesi più accreditata dagli investigatori è che si sia trattato di una morte per cause naturali. Tuttavia, il pm di turno ha disposto l’autopsia per accertare i motivi del decesso.</p>
    </article>
  </body>
</html>