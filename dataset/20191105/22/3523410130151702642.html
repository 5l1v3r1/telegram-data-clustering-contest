<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638412/%D8%B1%D9%87%D8%A8%D8%B1-%D8%AD%D9%85%D9%84%D9%87-%DA%A9%D9%86%D9%86%D8%AF%DA%AF%D8%A7%D9%86-%D8%A8%D9%87-%DA%A9%D9%86%D8%B3%D9%88%D9%84%DA%AF%D8%B1%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%DA%A9%D8%B1%D8%A8%D9%84%D8%A7-%DA%A9%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T22:07:00+00:00"/>
    <meta property="og:title" content="رهبر حمله کنندگان به کنسولگری ایران در کربلا کیست؟"/>
    <meta property="og:description" content="الصرخی در سال ۲۰۰۵ به طور ناگهانی در شهر «حله» عراق نمایان شد و در مدت زمان بسیار کوتاهی تعدادی دفتر در شهرهای شیعه نشین عراق..."/>
  </head>
  <body>
    <article>
      <h1>
        <a href="https://www.bultannews.com/fa/news/638412/%D8%B1%D9%87%D8%A8%D8%B1-%D8%AD%D9%85%D9%84%D9%87-%DA%A9%D9%86%D9%86%D8%AF%DA%AF%D8%A7%D9%86-%D8%A8%D9%87-%DA%A9%D9%86%D8%B3%D9%88%D9%84%DA%AF%D8%B1%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%DA%A9%D8%B1%D8%A8%D9%84%D8%A7-%DA%A9%DB%8C%D8%B3%D8%AA">رهبر حمله کنندگان به کنسولگری ایران در کربلا کیست؟</a>
      </h1>
      <h2>الصرخی در سال ۲۰۰۵ به طور ناگهانی در شهر «حله» عراق نمایان شد و در مدت زمان بسیار کوتاهی تعدادی دفتر در شهرهای شیعه نشین عراق...</h2>
      <address><time datetime="2019-11-05T22:07:00+00:00">05 Nov 2019, 22:07</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>الصرخی</b> در سال ۲۰۰۵ به طور ناگهانی در شهر «حله» عراق نمایان شد و در مدت زمان بسیار کوتاهی تعدادی دفتر در شهرهای شیعه نشین عراق افتتاح کرد و مدعی مبارزه با نظامیان آمریکا شد.</p>
      <p>پس از ادعای کشتن سه نظامی <b>آمریکا</b> بود که مدعی شد با امام زمان (عج) دیدار کرده است. این ادعا با واکنش شدید مراجع عراق مواجه شد. پس از بررسی سابقه وی، مشخص شد که او نیز از نیروهای سابق سازمان امنیت حزب بعث بوده که با همکاری با سازمان اطلاعات سعودی، با هدف تخریب مرجعیت شیعه، پا به عرصه گذاشته است .</p>
      <p>پایگاه خبری «کنوز مدیا» درباره الصرخی می‌نویسد، در دهه 90 میلادی، الصرخی در منزل خود ماهواره نصب کرده بود و به همین علت، بازداشت و سرویس اطلاعات عراق نیز وی را جذب می‌کند و دوره‌های آموزشی عقیدتی-مذهبی برای وی برگزار می‌کند و او را به پاکستان می‌فرستد تا جادوگری بیاموزد.</p>
      <p>به گزارش این پایگاه، یک سال بعد، از پاکستان به عراق باز می‌گردد و پس از مدتی به مردم می‌گفت که او، شخصِ سید الحسن الخراسانی است که امام زمان (عج) را می‌شناسد. مدتی بعد، ادعا کرد که نائب امام زمان (عج) و پس از مدتی هم مدعی شد که خود امام زمان (عج) است، ولی نمی‌خواسته خودنمایی کند.</p>
      <p>الصرخی مخالف مرجعیت دینی عراق بود. وی گروهی را به نام گروه «اعدام‌های امام مهدی (عج)» تأسیس کرد. مأموریت این گروه ترور مراجع دینی عراق بود.</p>
      <p>الصرخی در سال 2013 نیز مدعی شده بود که امام زمان (عج) شخصا به وی «دستور داده که سر نوری المالکی [نخست وزیر اسبق عراق] و مقدی الصدر [رهبر جریان صدر] را قطع کند».</p>
      <p>وی از جمله کسانی است که فتوای آیت الله سیستانی در سال 2014 برای تاسیس بسیج مردمی مبارزه با داعش را رد کرد. الصرخی در آن زمان ادعا کرد که عناصر داعش از اهل تسنن هستند و حمل سلاح علیه داعش حرام است</p>
    </article>
  </body>
</html>