<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/gent/Rachel-Weisz-Elizabeth-Taylor-activista_0_2339166094.html"/>
    <meta property="og:site_name" content="Ara.cat"/>
    <meta property="article:published_time" content="2019-11-05T22:53:18+00:00"/>
    <meta property="og:title" content="L’actriu Rachel Weisz donarà vida a l’Elizabeth Taylor activista"/>
    <meta property="og:description" content="La pel·lícula, que es dirà A special relationship, estarà centrada en la implicació de Taylor contra la sida"/>
  </head>
  <body>
    <article>
      <h1>L’actriu Rachel Weisz donarà vida a l’Elizabeth Taylor activista</h1>
      <h2>La pel·lícula, que es dirà A special relationship, estarà centrada en la implicació de Taylor contra la sida</h2>
      <address>
        <time datetime="2019-11-05T22:53:18+00:00">05 Nov 2019, 22:53</time>
      </address>
      <figure>
        <a href="https://www.ara.cat/2019/11/06/estils/Rachel-Weisz-Elizabeth-Taylor-activista_2339176089_67155911_1073x1500.jpg">
          <img src="https://www.ara.cat/2019/11/06/estils/Rachel-Weisz-Elizabeth-Taylor-activista_2339176089_67155911_1073x1500.jpg"/>
        </a>
        <figcaption>L’actriu Rachel Weisz donarà vida a l’Elizabeth Taylor activista / GARETH CATTERMOLE / GETTY</figcaption>
      </figure>
      <p>Rachel Weisz, que està a punt de fer 50 anys, és l’elegida per interpretar l’actriu Elizabeth Taylor, que tenia la seva mateixa edat l’any 1981, quan als EUA es va detectar el primer cas de sida, una malaltia que es va emportar molts amics de l’estrella de Hollywood. Des de llavors Taylor es va embarcar en una valenta tasca de mecenatge per fer recerca contra la sida, que ara Weisz portarà a la gran pantalla. La guanyadora de dos Oscars a millor actriu per <i>Qui té por de Virginia Woolf?</i> i<i> Una dona marcada</i> va abanderar la lluita contra la sida fins que va morir el 2011, amb 79 anys.</p>
      <p>La pel·lícula, que es dirà <i>A special relationship</i>, estarà centrada en la implicació de Taylor contra la malaltia, tot i repassar tota la seva vida. Amb tot, el fil conductor del film serà l’amistat de l’actriu amb el seu assistent personal, Roger Wall. La mort de Wall a principis dels vuitanta va ser el que va portar Taylor a la lluita pública quan era una malaltia completament estigmatitzada socialment.</p>
    </article>
  </body>
</html>