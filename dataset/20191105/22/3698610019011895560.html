<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tusk-ne-bude-balotuvatisya-na-post-prezidenta-polschi-do-2020-roku-328614_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T22:11:00+00:00"/>
    <meta property="og:title" content="Туск не балотуватиметься на посаду президента Польщі у 2020 році"/>
    <meta property="og:description" content="Туск має намір повністю підтримувати опозицію на майбутніх президентських виборах"/>
  </head>
  <body>
    <article>
      <h1>Туск не балотуватиметься на посаду президента Польщі у 2020 році</h1>
      <h2>Туск має намір повністю підтримувати опозицію на майбутніх президентських виборах</h2>
      <address>
        <time datetime="2019-11-05T22:11:00+00:00">05 Nov 2019, 22:11</time>
      </address>
      <p>Колишній прем'єр-міністр Польщі <b><a href="https://zn.ua/POLITICS/tusk-obeschaet-ostatsya-drugom-ukrainy-323102_.html">Дональд Туск</a></b> вважає, що навіть найпереконанішому в правильності своїх дій політику, який, однак, має за собою "шлейф" непопулярних рішень, не варто балотуватися на виборні посади - він не буде мати успіху. Саме тому сам Туск не збирається йти в президенти, хоча свої рішення на посаді прем'єра вважає хоч і болючими, але корисними для Польщі.</p>
      <p>Президент Європейської ради та колишній прем'єр-міністр Польщі Дональд Туск заявив, що не балотуватиметься в президенти Польщі на виборах наступного року.</p>
      <p>Про це повідомляє "Європейська правда" із посиланням на <a href="https://www.tvn24.pl/">TVN24</a>.</p>
      <p>"Після глибоких роздумів я ухвалив рішення, що не балотуватимуся на майбутніх президентських виборах", - сказав у вівторок Туск.</p>
      <p>Дональд Туск додав, що сьогодні оголошує це рішення через "терміновість". "І я не хотів би жодним чином перешкоджати опозиції у процесі вибору кандидатів", - заявив президент Європейської ради на зустрічі з журналістами в Брюсселі.</p>
      <p>"Я вважаю, що ми можемо перемогти на цих виборах, але для цього потрібна кандидатура, яка не обтяжена багажем складних, непопулярних рішень, і я був обтяжений таким багажем ще з часів прем'єр-міністра. Тим більше, що я не збираюся заперечувати ці важкі рішення", - сказав Туск. Він підкреслив, що "буде рішуче підтримувати опозицію на цих виборах".</p>
      <p>"Я використаю кожну можливість для подальшого зміцнення позицій Польщі в Європі та світі", - додав він.</p>
      <p>Нагадаємо, Туск незабаром покине пост президента Європейської ради. Вибори президента Польщі мають відбутися в травні 2020 року.</p>
      <p>Президент Польщі Анджей Дуда заявив, що побореться за другий термін.</p>
      <p>Раніше повідомлялося, що Володимир <a href="https://dt.ua/POLITICS/zelenskiy-v-polschi-zustrinetsya-z-prezidentom-prem-yerom-i-spikerom-seymu-322118_.html"><b>Зеленський зустрівся у Польщі</b></a> з главою держави Анджеєм Дудою, прем'єр-міністром Матеушем Моравецьким, спікером Сенату Станіславом Карчевським та представниками бізнесу. У Варшаві Зеленський повинен був зустрітися й з президентом США Дональдом Трампом, однак останній скасував свій візит до Польщі.</p>
      <p>Як відомо, 1 вересня Зеленський взяв участь у меморіальних заходах у Варшаві з нагоди 80-ї річниці початку Другої світової війни та провів низку зустрічей з лідерами іноземних держав, які братимуть у них участь.</p>
      <footer>За матеріалами: <a href="https://dt.ua/go/aHR0cDovL3d3dy5ldXJvaW50ZWdyYXRpb24uY29tLnVhLw==">Європейська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>