<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/cards/arriva-in-cina-smartphone-firmato-tiktok-l-app-record-sotto-indagine/ecco-smartphone_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="Arriva (in Cina) lo smartphone firmato TikTok, l’app dei record (sotto indagine)"/>
    <meta property="og:description" content="A lanciarlo è ByteDance, azienda dietro la popolarissima applicazione che nell'ultimo anno ha frantumato tutti i record di download"/>
  </head>
  <body>
    <article>
      <h1>Arriva (in Cina) lo smartphone firmato TikTok, l’app dei record (sotto indagine)</h1>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author">Enrico Forzinetti</a></address>
      <p>L’azienda che sta dietro <a href="https://www.corriere.it/tecnologia/cards/come-si-usa-tiktok-social-network-generazione-z-che-viene-cina/cos-tiktok_principale.shtml">la popolarissima app TikTok</a> ha deciso di fare un passo ancora più avanti. <a href="https://www.corriere.it/tecnologia/19_maggio_28/azienda-che-ha-creato-tiktok-ora-vuole-lanciare-suo-primo-smartphone-695d61f0-808f-11e9-b3e5-8dab4c79b116.shtml">Come avevamo anticipato</a>, ByteDance ha infatti lanciato sul mercato cinese lo smartphone <b>Jianguo Pro 3</b>, con il marchio del produttore Smartisan acquistato dal colosso asiatico proprio all’inizio di quest’anno. Lo smartphone viene venduto al corrispettivo di <b>poco più di 400 dollari</b> e come prevedibile ha pre-<b>installata l’app Douyin</b>, la versione di TikTok messa a disposizione dei cittadini cinesi. Il dispositivo possiede delle ottime specifiche tecniche con un processore Snapdragon 855 Plus e una batteria da 4000 mAh. Notevole il comparto fotografico con <b>quattro sensori posteriori</b>, uno dei quali da 48 MegaPixel. Ma anche la fotocamera anteriore non è da poco con i suoi 20 MegaPixel.</p>
      <figure>
        <img src="https://images2.corriereobjects.it/methode_image/2019/11/06/Tecnologia/Foto%20Tecnologia/Smartphone.jpg?v=201911061224"/>
      </figure>
      <aside>Scheda 1 di 4<br/><br/>INDIETRO<a href="https://www.corriere.it/tecnologia/cards/arriva-in-cina-smartphone-firmato-tiktok-l-app-record-sotto-indagine/successo-tiktok.shtml"> AVANTI</a></aside>
    </article>
  </body>
</html>