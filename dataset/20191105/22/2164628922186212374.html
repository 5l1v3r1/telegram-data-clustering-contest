<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42659_Na-Frankivshchini-bilya-kafe-cholovika-pokusala-sobaka-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T22:02:00+00:00"/>
    <meta property="og:title" content="На Франківщині біля кафе чоловіка покусала собака (ФОТО)"/>
    <meta property="og:description" content="Повідомлення до поліції Калуського району надійшло вчора, 4 листопада, о 20:32 від місцевого жителя. Чоловік повідомив, що біля місцевого к"/>
  </head>
  <body>
    <article>
      <h1>На Франківщині біля кафе чоловіка покусала собака (ФОТО)</h1>
      <address>
        <time datetime="2019-11-05T22:02:00+00:00">05 Nov 2019, 22:02</time>
      </address>
      <p>
        <b>Повідомлення до поліції Калуського району надійшло вчора, 4 листопада, о 20:32 від місцевого жителя. Чоловік повідомив, що біля місцевого кафе чути крики людини, а також гавкіт собаки.</b>
      </p>
      <figure>
        <img src="http://press-centr.com/images/image/2019/11/%D0%A4%D1%80%D0%B0%D0%BD%D0%BA%D1%96%D0%B2%D1%81%D1%8C%D0%BA/76249050_3474564792584136_8116748368438362112_n.jpg"/>
      </figure>
      <p>Поліцейські, які миттєво прибули на виклик, побачили, що на закритій обгородженій території лежав поранений чоловік, як пізніше встановлено, 41-річний охоронець місцевого будівельного магазину. Поліцейські негайно викликали медиків та оперативно перелізти через огорожу, щоб надати допомогу чоловікові. В цей час, правоохоронці помітили, як в їхню сторону біжить розлючений собака породи «Ротвейлер» та намагається накинутись на них.</p>
      <p>Поліцейські швидко зорієнтувалися у ситуації, зрозуміли, що розлючений собака біжить у наступ, тому здійснили декілька пострілів вгору. Тварина злякалась, опісля, поліцейські зуміли помістили собаку до вольєру складського приміщення.</p>
      <p>Поліцейські надали першу домедичну допомогу чоловікові та передали медикам, які прибули на місце події. Потерпілого з тілесними ушкодженнями у вигляді кусаних ран голови та правого вуха госпіталізовано у Калуську центральну лікарню.</p>
      <p>Наразі правоохоронці з’ясовують обставини події, що стало причиною нападу тварини на чоловіка.</p>
      <p>Про це повідомили у секторі комунікації поліції у Івано-Франківській області</p>
    </article>
  </body>
</html>