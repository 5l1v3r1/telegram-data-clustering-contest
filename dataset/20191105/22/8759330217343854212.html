<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902566/-vijftien-van-de-zestien-clubs-uit-eerste-klasse-a-onzeker-door-kansspelcommissie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T22:03:00+00:00"/>
    <meta property="og:title" content="'Vijftien van de zestien clubs uit Eerste Klasse A onzeker door Kansspelcommissie'"/>
    <meta property="og:description" content="Zowat alle clubs uit Eerste Klasse A zitten mogelijk met een probleem. De Kansspelcommissie is immers van plan om strenger op te treden tegen online gokbedrijven. Daardoor zouden heel wat clubs uit de Jupiler Pro League sponsors kunnen verliezen."/>
  </head>
  <body>
    <article>
      <h1>'Vijftien van de zestien clubs uit Eerste Klasse A onzeker door Kansspelcommissie'</h1>
      <address>
        <time datetime="2019-11-05T22:03:00+00:00">05 Nov 2019, 22:03</time>
      </address>
      <p>
        <b>Zowat alle clubs uit Eerste Klasse A zitten mogelijk met een probleem. De Kansspelcommissie is immers van plan om strenger op te treden tegen online gokbedrijven. Daardoor zouden heel wat clubs uit de Jupiler Pro League sponsors kunnen verliezen.</b>
      </p>
      <p>Volgens <i>Het Nieuwsblad </i>is er recent binnen de Kansspelcommissie een subcommissie opgericht, die onderzoek zal voeren naar reclame rond online gokken. Momenteel wordt zelfs overlegd over een definitief verbod op reclame voor online gokken. Dat zou een ferme streep door de rekening betekenen voor de gokbedrijven ... en voor onze eersteklassers.</p>
      <p>In totaal hebben liefst vijftien van de zestien huidige clubs uit 1A een sponsor die actief is binnen de goksector. Zo heeft Club Brugge met Unibet een grote vis te pakken. Mogelijk moeten al die clubs straks dus op zoek naar extra financiÃ«le middelen, al is dat voorlopig nog geen zekerheid. Eind november zou daarover meer duidelijkheid moeten bestaan.</p>
      <aside>Lees meer<br/><a href="https://www.voetbalprimeur.be/nieuws/902527/psg-trainer-tuchel-club-brugge-speelt-agressief-en-hun-stijl-is-een-beetje-gek-.html?itm_source=www.voetbalprimeur.be&amp;itm_medium=highlighted-content">PSG-coach Tuchel over Club Brugge: "Ik denk niet dat ze dat 90 minuten volhouden"</a></aside>
    </article>
  </body>
</html>