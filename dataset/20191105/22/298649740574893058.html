<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/05/inter-beffata-a-dortmund-3-2-il-napoli-pareggia-col-salisburgo-top10_20191105_231749/"/>
    <meta property="og:site_name" content="Askanews"/>
    <meta property="article:published_time" content="2019-11-05T22:17:49+00:00"/>
    <meta property="og:title" content="Inter beffata a Dortmund 3-2, il Napoli pareggia col Salisburgo"/>
    <meta property="og:description" content="Milano, 5 nov. (askanews) – L’Inter di Conte ha giocato un grande primo tempo a Dortmund, chiuso in vantaggio per 2-0 con il gol lampo di Lautaro Martinez e il raddoppio di Matias Vecino, con altre occasioni per addirittura triplicare, in totale controllo della gara. Dopo l’intervallo, però, tutto è cambiato e i tedeschi, complice […]"/>
  </head>
  <body>
    <article>
      <h1>Inter beffata a Dortmund 3-2, il Napoli pareggia col Salisburgo</h1>
      <h2>Nerazzurri avanti 0-2 al 45', ma nel secondo tempo tutto cambia</h2>
      <address>
        <time datetime="2019-11-05T22:17:49+00:00">05 Nov 2019, 22:17</time>
      </address>
      <figure>
        <img src="http://www.askanews.it/wp-content/uploads/2019/11/20191105_231742_CCB438B8.jpg"/>
      </figure>
      <p>Milano, 5 nov. (askanews) – L’Inter di Conte ha giocato un grande primo tempo a Dortmund, chiuso in vantaggio per 2-0 con il gol lampo di Lautaro Martinez e il raddoppio di Matias Vecino, con altre occasioni per addirittura triplicare, in totale controllo della gara. Dopo l’intervallo, però, tutto è cambiato e i tedeschi, complice un crollo dei nerazzurri, hanno iniziato a macinare gioco. I gol sono stati la naturale conseguenza di un radicale cambiamento della partita: Hakimi, Brandt e ancora Hakimi hanno superato Handanovic e solo il neo entrato Sensi ha avuto un acuto nel finale per cercare il pareggio, ma il suo tiro è stato neutralizzato dal portiere della formazione tedesca. Ora per l’Inter la qualificazione agli ottavi è lontana, servono due vittorie contro Barcellona e Slavia Praga, e potrebbe comunque non bastare.</p>
      <p>Il Napoli di Ancelotti ha fatto invece un ulteriore passo verso la qualificazione, anche se non è riuscito a staccare il pass per il turno successivo già questa sera. Contro il Salisburgo è San Paolo è finita 1-1, con le reti su rigore del giovanissimo fenomeno Haaland e il pareggio di Lozano con un gran tiro a fine primo tempo.</p>
      <p>Nelle altre gare della serata spettacolare 4-4 tra Chelsea e Ajax, con gli olandesi che erano avanti 1-4. Il Liverpool ha battuto 2-1 il Genk. Lione-Benfica 3-1, Valencia-Lille 4-1.</p>
      <p>Lme</p>
    </article>
  </body>
</html>