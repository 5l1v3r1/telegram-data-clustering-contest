<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-roma/a-ficara-il-nuovo-racconto-di-nicola-genovese.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-05T22:21:15+00:00"/>
    <meta property="og:title" content="‘A ficara’, il nuovo racconto di Nicola Genovese"/>
    <meta property="og:description" content="Eccoci al nuovo appuntamento settimanale con i racconti di Nicola Genovese, autore dei romanzi “Il figlio del prete e la zammara”,  “Il nipote del prete” e “Lipari-La Rinascita”. Anche stavolta si tratta di un racconto che affonda nelle radici dei ricordi dell’autore e più precisamente nella sua infanzia in Sicilia, quando, da bambino, trascorreva le […]"/>
  </head>
  <body>
    <article>
      <h1>‘A ficara’, il nuovo racconto di Nicola Genovese</h1>
      <address><time datetime="2019-11-05T22:21:15+00:00">05 Nov 2019, 22:21</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Eccoci al nuovo appuntamento settimanale con i racconti di Nicola Genovese, autore dei romanzi “Il figlio del prete e la zammara”,  “Il nipote del prete” e “Lipari-La Rinascita”.</p>
      <p>Anche stavolta si tratta di un racconto che affonda nelle radici dei ricordi dell’autore e più precisamente nella sua infanzia in Sicilia, quando, da bambino, trascorreva le estati nella casa dei nonni.<br/> <br/>———————————————————————</p>
      <p>
        <b>
          <i>“…fu me nonnu chi chiantau stu peti i ficara..”</i>
        </b>
      </p>
      <p>Nei giorni di Agosto, durante i quali spesso mangiavo fichi e prosciutto, mi sono ricordato le giorniate della mia infanzia trascorsa in Sicilia.<br/>Avevo otto anni e vivevo nella casa di mio nonno Salvatore, che affettuosamente chiamavamo Turi.<br/>Nel retro della sua grande casa, posta al pianterreno, c’era un giardino con al centro un’enorme pianta di fichi bianchi piantata da mio nonno quando era ragazzo.<br/>Tutto intorno c’erano altri alberi di limoni, arance e mandarini.<br/>Nella mia stanza si affacciavano alcuni rami della pianta di arance, e nel periodo di fioritura un profumo di zagara m’inebriava.<br/>Un’oasi di pace e serenità, dove ho vissuto anni felici e spensierati.<br/>In un angolo c’era un piccolo forno a legna, dove la nonna una volta al mese cuoceva il pane che bastava per tutta la settimana.<br/>Ne approfittava per preparare piccole focacce che noi nipoti divoravamo in un baleno.<br/>Io ero il più grande e nonno mi forniva un paniere di vimini con un gancio a ”S“.<br/>Con quello mi arrampicavo sulla pianta per raccogliere i fichi.</p>
      <p>Mi raccomandava di scegliere quelli maturi, riconoscibili dalla goccia di miele che si formava sulla parte opposta del gambo e dalla striatura lungo tutta la pancia del frutto.<br/>Dovevo evitare di raccogliere quelli poco maturi, che buttavano il loro latte bianco irritante per la pelle.<br/>Che ricordi…! Che gioia quando scendevo dall’albero con il “paniere” tutto pieno.<br/>Ci sedevamo intorno a un tavolo di pietra in un angolo del giardino.<br/>Nonno a capo tavola, nonna che serviva le pizzette appena sfornate e insieme ai cugini mangiavamo pizza e fichi.<br/>Che tempi! E che nostalgia di un tempo che fu!<br/>Con quelli rimasti, nonna ci faceva la marmellata per l’inverno.<br/>Un giorno feci il temerario.<br/>Mi arrampicai su un ramo molto alto, dove c’era un grappolo invitante.<br/>Nonno cercò di dissuadermi, poiché i rami erano piccoli e deboli.<br/>Aveva ragione: il ramo sul quale mi ero appoggiato si spezzò e caddi a terra.<br/>Fortunatamente me la cavai con una slogatura a un piede.<br/>Sono passati molti anni dalla sua scomparsa, ma il suo ricordo è rimasto sempre vivo nella mia mente e nel mio cuore.<br/>Nonno Turi aveva sostituito la figura del mio papà che era morto durante l’ultima guerra.</p>
      <p>
        <b>Nicola Genovese</b>
      </p>
      <p>I romanzI di Nicola Genovese sono reperibili su Ibs libri, oppure richiedendolo direttamente all’editore Aulino Tel.3284793977 oppure via e-mail:info@Aulinoeditore.it</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/centocelle-incendiata-di-nuovo-la-libreria-antifascista-pd-atto-inquietante.html"/>
        <a href="https://www.ilcorrieredellacitta.com/news/rapina-al-caffe-europeo-ecco-chi-era-il-rapinatore-morto-e-il-suo-complice-che-gli-ha-sparato.html"/>
        <a href="https://www.ilcorrieredellacitta.com/news/roma-rapina-finisce-nel-sangue-un-morto-e-due-feriti-a-cinecitta.html"/>
        <a href="https://www.ilcorrieredellacitta.com/news/paura-allappio-tuscolano-involucro-sospetto-lasciato-davanti-ad-un-negozio.html"/>
        <a href="https://www.ilcorrieredellacitta.com/cultura/attraverso-i-miei-occhi-gigi-proietti-simmedesima-in-enzo-per-narrare-le-vicissitudini-di-una-famiglia.html"/>
        <a href="https://www.ilcorrieredellacitta.com/news-roma/rifiuti-nelle-strade-a-roma-i-carabinieri-denunciano-di-dirigenti-ama-per-stoccaggio-illecito.html"/>
      </related>
    </article>
  </body>
</html>