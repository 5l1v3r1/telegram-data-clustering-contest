<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/ricordate-padfone-oppo-vuole-lo-tablet-flessibile-foto-678622/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T22:11:33+00:00"/>
    <meta property="og:title" content="Ricordate i Padfone? OPPO vuole fare lo stesso, ma con il tablet flessibile (foto)"/>
    <meta property="og:description" content="Sono passati più di 5 anni dall’ultimo Padfone (The New Padfone A86), iconico dispositivo di ASUS che permetteva di passare..."/>
  </head>
  <body>
    <article>
      <h1>Ricordate i Padfone? OPPO vuole fare lo stesso, ma con il tablet flessibile (foto)</h1>
      <address><time datetime="2019-11-05T22:11:33+00:00">05 Nov 2019, 22:11</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Sono passati più di 5 anni dall’ultimo Padfone (<a href="https://www.androidworld.it/recensioni/asus-padfone-infinity-a86-la-recensione-foto-e-video/">The New Padfone A86</a>), iconico dispositivo di <a href="https://www.androidworld.it/tag/asus/">ASUS</a> che permetteva di passare da smartphone a tablet semplicemente inserendo il telefono in uno speciale comparto di una dock con schermo grande. Lo stesso concetto sembra ritornare nel nuovo brevetto di <b>OPPO</b>, il quale ci aggiunge anche un tocco di 2019:<b> il tablet è flessibile</b>.</p>
      <p>Ad aprile l’azienda ha depositato <a href="https://nl.letsgodigital.org/uploads/2019/11/oppo-smartphone-tablet.pdf">un brevetto</a> presso la WIPO (World Intellectual Property Office) per un “<i>mobile terminal</i>“. Questo brevetto, il quale descrive un accessorio molto particolare, è stato approvato lo scorso 31 ottobre.</p>
      <p>L’accessorio è concettualmente molto semplice: parliamo di un <b>grande schermo flessibile</b> (con cerniera nel mezzo) con uno <b>scomparto dedicato all’inserimento di uno smartphone</b> (il quale si connette all’accessorio via USB). Potremmo quindi <b>usare il “tablet” come grande schermo</b> per vedere video, fare presentazioni e tanto altro.</p>
      <p>Se questo non fosse già abbastanza, OPPO avrebbe intenzione di <b>inserire nel tablet anche un processore ed una batteria</b>. In questo modo il dispositivo potrebbe essere <b>completamente indipendente</b>. Non mancherebbero anche Bluetooth, Wi-Fi e NFC. Insomma, un vero e proprio tablet flessibile con uno scomparto per amplificare lo schermo del nostro smartphone. Può funzionare?</p>
      <p>Via: <a href="https://nl.letsgodigital.org/smartphones/oppo-opvouwbare-tablet-telefoon/">Let's go digital</a></p>
    </article>
  </body>
</html>