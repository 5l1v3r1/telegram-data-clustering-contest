<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902573/oh-leuven-revancheert-zich-voor-stroompanne-met-oefenzege-tegen-sint-truiden.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T22:40:00+00:00"/>
    <meta property="og:title" content="OH Leuven revancheert zich voor stroompanne met oefenzege tegen Sint-Truiden"/>
    <meta property="og:description" content="Oud-Heverlee Leuven en Sint-Truiden hebben van de midweek gebruik gemaakt om onderling een oefenwedstrijd te organiseren. Bij OHL wisten ze zichzelf wat vertrouwen in te spelen voor de kraker van komende vrijdag tegen Excelsior Virton: het won met 2-1."/>
  </head>
  <body>
    <article>
      <h1>OH Leuven revancheert zich voor stroompanne met oefenzege tegen Sint-Truiden</h1>
      <address>
        <time datetime="2019-11-05T22:40:00+00:00">05 Nov 2019, 22:40</time>
      </address>
      <p>
        <b>Oud-Heverlee Leuven en Sint-Truiden hebben van de midweek gebruik gemaakt om onderling een oefenwedstrijd te organiseren. Bij OHL wisten ze zichzelf wat vertrouwen in te spelen voor de kraker van komende vrijdag tegen Excelsior Virton: het won met 2-1.</b>
      </p>
      <p>Normaliter zou Sint-Truiden de bovenliggende partij moeten zijn, aangezien de <i>Kanaries </i>een niveautje hoger actief zijn. Toch dolven ze uiteindelijk het onderspit. De Amerikaan Chris Durkin wist weliswaar te scoren, maar dat bleek niet voldoende voor de overwinning, beschrijft de website van STVV. Alle doelpunten vielen in de tweede helft.</p>
      <p>Voor OHL betekent de zege tegen STVV ongetwijfeld een opsteker. Deze vrijdag speelt het immers tegen Virton in een rechtstreeks duel om de eerste periodetitel in Eerste Klasse B. Vorige vrijdag viel dat andere belangrijke duel voor OHL, thuis tegen Union Saint-Gilloise, nog in het water. Toen <a href="https://www.voetbalprimeur.be/nieuws/902369/deze-week-geen-periodekampioen-in-1b-uitspraak-van-ohl-union-pas-op-de-12e-.html?utm_source=doorlink&amp;utm_medium=doorlink&amp;utm_campaign=%2F">één van de lichtmasten defect geraakte</a>, besloot de scheidsrechter van dienst de match stil te leggen.</p>
      <aside>Lees meer<br/><a href="https://www.voetbalprimeur.be/nieuws/902397/in-leuven-is-het-glas-halfvol-bij-winst-tegen-virton-winnaar-van-eerste-periode-.html?itm_source=www.voetbalprimeur.be&amp;itm_medium=highlighted-content">In Leuven is het glas halfvol: "Bij winst tegen Virton winnaar van eerste periode"</a></aside>
    </article>
  </body>
</html>