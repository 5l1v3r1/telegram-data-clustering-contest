<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/noviqt-trenxor-na-bajern-potvyrdi-levandovski-shte-se-operira-1403313.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T22:34:00+00:00"/>
    <meta property="og:title" content="Новият треньор на Байерн потвърди: Левандовски ще се оперира"/>
    <meta property="og:description" content="Временният треньор на Байерн Мюнхен Ханзи Флик потвърди твърденията в германската преса, че нападателят Роберт Левандовски ще трябва да претърпи операция на слабините Полякът, който има 20 гола в 16 мача от началото на сезона обаче не чувства болки и ще играе срещу Олимпиакос в Шампионска лига"/>
  </head>
  <body>
    <article>
      <h1>Новият треньор на Байерн потвърди: Левандовски ще се оперира</h1>
      <address><time datetime="2019-11-05T22:34:00+00:00">05 Nov 2019, 22:34</time> by <a rel="author">Sportlive.bg</a></address>
      <p>Временният треньор на Байерн Мюнхен Ханзи Флик потвърди твърденията в германската преса, че нападателят <b><a href="https://www.sportlive.bg/tags/20897">Роберт Левандовски</a></b> ще трябва да претърпи операция на слабините. Полякът, който има 20 гола в 16 мача от началото на сезона обаче не чувства болки и ще играе срещу Олимпиакос в Шампионска лига. Мачът е в сряда, като Левандовски ще вземе участие и в дербито срещу Борусия (Дортмунд) в <b><a href="https://www.sportlive.bg/tags/23833">Бундеслигата</a></b> в събота.</p>
      <p><i>"Той </i>(Левандовски; б.р.)<i> има проблеми и е очевидно, че трябва да се направи нещо по въпроса,</i> заяви Флик на първата си пресконференция като треньор на "баварците". - <i>Той ще помисли кога да си направи операцията. Няма да е добре да прекъсне головата си серия, но решението е изцяло негово и ние ще го уважим".</i></p>
      <p>Най-близката възможност за голмайстора ще бъде операцията да се извърши по време на паузата за национални отбори, която започва следващата седмица. Полша вече се класира за Европейското първенство догодина и нападателят спокойно може да пропусне двубоите с Израел (16 ноември) и Словения (19 ноември).<b><i> Междувременно, звездата подобри изумителен рекорд в немското първенство. <a href="https://www.sportlive.bg/worldfootball/germany/Levandovski-nqma-spirka-Podobri-izumitelen-rekord-v-Bundesligata-1388729.html">Вижте подробности в този материал</a>.</i></b> </p>
      <related>
        <h4>Още по темата</h4>
        <a href="https://www.sportlive.bg/worldfootball/germany/6-te-pretendenti-za-nov-trenxor-na-Bajern-1402928.html"/>
        <a href="https://www.sportlive.bg/worldfootball/worldfootballother/Izklyuchitelno-lyubopiten-sezon-v-top-pyrvenstvata-na-Evropa-1402916.html"/>
        <a href="https://www.sportlive.bg/worldfootball/worldfootballother/Bajern-poluchi-otkaz-ot-edin-ot-favoritite-za-trenxorskiq-post-1402885.html"/>
        <a href="https://www.sportlive.bg/worldfootball/spain/Real-predlaga-edin-ot-dvama-svoi-igrachi-sreshtu-Levandovski-1388029.html"/>
        <a href="https://www.sportlive.bg/worldfootball/championsleague/Levandovski-vleze-v-top-5-po-golove-v-istoriqta-na-Shampionska-liga-1387725.html"/>
      </related>
    </article>
  </body>
</html>