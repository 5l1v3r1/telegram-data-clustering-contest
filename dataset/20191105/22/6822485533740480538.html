<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814193.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="بررسی حذف چهار صفر از پول ملی"/>
    <meta property="og:description" content="به گزارش ايسنا، محمدرضا تابش با اشاره به جلسه امروز (سه‌شنبه) کمیسیون برنامه و بودجه که با حضور معاونین بانک مرکزی و مسئوولانی از مرکز پژوهش‌ها و دیوان محاسبات برگزار شد، گفت: در این جلسه دلایل تقدیم لایحه دولت برای حذف چهار صفر از  واحد پول ملی تشریح شد و نمایندگان مخالف و موافق به بیان دیدگاه‌های خود پرداختند."/>
  </head>
  <body>
    <article>
      <h1>بررسی حذف چهار صفر از پول ملی</h1>
      <address>
        <time datetime="2019-11-05T22:00:00+00:00">05 Nov 2019, 22:00</time>
      </address>
      <p>یک عضو کمیسیون برنامه و بودجه محلس از برگزاری جلسه این کمیسیون برای بررسی موضوع حذف چهار صفر از پول ملی با حضور مدیران بانک مرکزی، دیوان محاسبات و مرکز پژوهش‌های مجلس خبر داد.</p>
      <p>به گزارش ايسنا، محمدرضا تابش با اشاره به جلسه امروز (سه‌شنبه) کمیسیون برنامه و بودجه که با حضور معاونین بانک مرکزی و مسئوولانی از مرکز پژوهش‌ها و دیوان محاسبات برگزار شد، گفت: در این جلسه دلایل تقدیم لایحه دولت برای حذف چهار صفر از  واحد پول ملی تشریح شد و نمایندگان مخالف و موافق به بیان دیدگاه‌های خود پرداختند.</p>
      <p>وی افزود: از مهمترین دلایل موافقان این لایحه می‌توان به تسهیل در داد و ستد، جلوگیری از اتلاف وقت درشمارش، کاهش هزینه‌های چاپ و امحای اسکناس و افزایش ظرفیت صندوق دستگاه‌های ATM اشاره کرد.</p>
      <p>تابش یادآور شد: از طرفی نیز مخالفین با توجه به اینکه اجرای برنامه حذف صفر با سیاست های تکمیلی که موجب بهبود وضعیت و رشد اقتصادی و کاهش تورم همراه نیست و موجب هزینه چاپ انتشار پول جدید می شود و هزینه های پشتیبانی را افزایش می‌دهد و نهایتا اثری اقتصادی ندارد و در مردم انتطاراتی را بوجود می‌آورد که عملا برآورده نمی‌شود، با آن به مخالفت پرداختند.</p>
    </article>
  </body>
</html>