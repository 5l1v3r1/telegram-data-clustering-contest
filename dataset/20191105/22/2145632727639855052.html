<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18543703-a-fost-inregistrat-primul-deces-din-cauza-unui-transplant-de-materii-fecale"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="A fost înregistrat primul deces din cauza unui transplant de materii fecale"/>
    <meta property="og:description" content="Un bărbat de 73 de ani a murit din cauza unei infecţii pe care a contractat-o prin intermediul unui transplant de materii fecale."/>
  </head>
  <body>
    <article>
      <h1>A fost înregistrat primul deces din cauza unui transplant de materii fecale</h1>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5109/18543703/2/transplant-fecale-credit-foto-cjc2nd-cc-by-sa-3-0.jpg"/>
          <figcaption>Credit foto: Cjc2nd, CC BY-SA 3/0</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5109/18543703/1/ecoli-123rf-descopera.jpg"/>
          <figcaption>Credit foto: 123RF</figcaption>
        </figure>
        <figcaption>Credit foto: Cjc2nd, CC BY-SA 3/0</figcaption>
      </slideshow>
      <p>Un bărbat de 73 de ani a murit din cauza unei infecţii pe care a contractat-o prin intermediul unui transplant de materii fecale.</p>
      <p>Transplantul de materii fecale devine o procedură pe care medicii o recomandă tot mai des în lupta împotriva unor bacterii precum <a href="https://www.descopera.ro/dnews/10462174-cercetatorii-au-creat-fecale-artificiale-pentru-a-trata-infectiile-gastrointestinale">Clostridium difficile</a>, cauza unei infecţii care poate să reprezinte un real pericol pentru viaţa unei persoane. Acest transplant foloseşte o mostră de fecale de la un donator sănătos pentru a restabili echilibrului microbiomului din intestine. Orice procedură medicală implică o serie de pericole, acest tip de transplant nefăcând excepţie. După cum raportează <a href="http://www.livescience.com/fecal-transplant-death.html?fbclid=IwAR04owfot55gtUW6-AtPzlY_KzPsWo1MeOxXZSNfOJKUFWtHDiL2T3fmJh8">Live Science</a>, un bărbat de 73 de ani este prima persoană care a murit ca urmare a complicaţiilor acestuia.</p>
      <p>Detaliile morţii acestui bărbat au fost consemnate în <i>New England Journal of Medicine</i>, unde medicii care au studiat cazul au explicat faptul că pacientul decedat primise o mostră de materii fecale care a dus şi la îmbolnăvirea unui alt pacient, infecţiile cu <a href="https://www.descopera.ro/stiinta/18133653-oamenii-au-reusit-sa-proiecteze-un-organism-al-carui-cod-genetic-este-in-intregime-sintetic">E. coli</a> (Escherichia coli,) celor doi dovedindu-se rezistente la antibiotice.</p>
      <p>La opt zile după ce bărbatul a primit ultima doză de <a href="https://www.descopera.ro/dnews/13379003-pastile-cu-materie-fecala-la-ce-foloseste-acest-tratament-radical">pastile</a>, ca parte a procedurii de transplant, acesta a prezentat febră şi „o stare mentală alterată”, iar starea acestuia s-a degradat rapid. La scurt timp, bărbatul a făcut speticemie şi la două zile a murit. Analizele ulterioare au dus la identificare unei tulpini de E. coli rezistentă la antibiotice în sângele acestuia.</p>
      <p>Cel de al doilea pacient care a prezentat o înrăutăţire a stării de sănătate după efectuarea <a href="https://www.descopera.ro/stiinta/17898625-transplant-materii-fecale-terapia-revolutionara-controverse">transplantului de materii fecale</a> a prezentat aceeaşi tulpină de E. coli, dar, din fericire, antibioticele au putut să o elimine.</p>
      <p>Cazul bărbatului reprezintă rezultatul unor coincidenţe nefericite, pe de o parte vorbim despre condiţia sa medicală care a făcut ca organismul acestuia să nu poată răspunde în mod corespunzător unei infecţii, pe de altă vorbim despre o probabilitate foarte mică ca în sistemul unui adult sănătos să se afle o tulpină de E. coli. Abia în luna ianuarie a anului 2019, autorităţile americane au reglementat analizarea mostrelor folosite în transplanturile de materii fecale pentru <a href="https://www.descopera.ro/stiinta/18419606-cercetatorii-au-identificat-modul-in-care-bacteriile-devin-rezistente-la-antibiotice">patogeni rezistenţi la antibiotice</a>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/16294290-ce-efecte-secundare-poate-avea-transplantul-de-fecale-benefic-pentru-tratarea-infectiilor-intestinale">Ce efecte secundare poate avea transplantul de fecale, benefic pentru tratarea infecţiilor intestinale</a>
        </b>
      </p>
      <p>
        <b>
          <a href="https://www.descopera.ro/stiinta/17898625-transplant-materii-fecale-terapia-revolutionara-controverse">Transplantul de materii fecale, terapia revoluţionară care a stârnit controverse între industria farmaceutică şi doctori</a>
        </b>
      </p>
      <p>
        <b>
          <a href="https://www.descopera.ro/stiinta/17134765-transplantul-de-fecale-metoda-bizara-care-are-din-ce-in-ce-mai-multa-popularitate-poate-fi-remediul-pentru-o-conditie-severa-a-creierului">Transplantul de fecale, metoda bizară care are din ce în ce mai multă popularitate, poate fi remediul pentru o condiţie severă a creierului</a>
        </b>
      </p>
      <p>
        <b>
          <a href="https://www.descopera.ro/stiinta/18060714-transplant-fecale-usureaza-simptome-autism">Transplantul de fecale, terapia care poate vindeca autismul</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18060714-transplant-fecale-usureaza-simptome-autism"/>
        <a href="https://www.descopera.ro/stiinta/17898625-transplant-materii-fecale-terapia-revolutionara-controverse"/>
        <a href="https://www.descopera.ro/stiinta/17134765-transplantul-de-fecale-metoda-bizara-care-are-din-ce-in-ce-mai-multa-popularitate-poate-fi-remediul-pentru-o-conditie-severa-a-creierului"/>
        <a href="https://www.descopera.ro/stiinta/16294290-ce-efecte-secundare-poate-avea-transplantul-de-fecale-benefic-pentru-tratarea-infectiilor-intestinale"/>
      </related>
    </article>
  </body>
</html>