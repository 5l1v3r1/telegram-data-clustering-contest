<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/05/tsampions-ligk-bradia-thaymaton-se-londino-kai-bestfalia"/>
    <meta property="og:site_name" content="euronews"/>
    <meta property="article:published_time" content="2019-11-05T22:30:50+00:00"/>
    <meta property="og:title" content="Τσάμπιονς Λιγκ: Βραδιά θαυμάτων σε Λονδίνο και Βεστφαλία"/>
    <meta property="og:description" content="Μεγάλη νίκη με ανατροπή της Ντόρτμουντ επί της Ίντερ, γύρισε το ματς από το 4-1 η Τσέλσι απέναντι στον Άγιαξ"/>
  </head>
  <body>
    <article>
      <h1>Τσάμπιονς Λιγκ: Βραδιά θαυμάτων σε Λονδίνο και Βεστφαλία</h1>
      <address><time datetime="2019-11-05T22:30:50+00:00">05 Nov 2019, 22:30</time> by <a rel="author">euronews </a></address>
      <figure>
        <img src="https://static.euronews.com/articles/stories/04/28/12/78/773x435_cmsv2_2510bb85-f111-5c55-b93d-05f21263cf7a-4281278.jpg"/>
      </figure>
      <p>Σπουδαίο θέαμα χάρισαν Τσέλσι και Άγιαξ στο Λονδίνο. Οι Ολλανδοί προηγήθηκαν 3-1 στο ημίχρονο μέσα στο Στάνφορντ Μπριτζ και όταν στο '55 ο Φαν ντε Μπεκ έκανε 4 τα γκολ του Αίαντα όλα έμοιαζαν να έχουν κριθεί.</p>
      <p>Η «Μπλε» ωστόσο δεν είχαν πει την τελευταία τους λέξη: Ο Αθπιλικουέτα μείωσε στο '63 σε 4-2 και πέντε λεπτά αργότερα έγινε η φάση που γύρισε το ματς.</p>
      <p>Η Τσέλσι κέρδισε πέναλτι και δυο παίκτες του Άγιαξ αποβλήθηκαν με δεύτερη κίτρινη κάρτα. Ο Ζορζίνιο δεν αστόχησε από τα 11 μέτρα γράφοντας το 4-3.</p>
      <p>Το τελικό 4-4 από τον Τζέιμς διατήρησε τις δυο ομάδες ισόβαθμες στην κορυφή του 8ου ομίλου μετά από τέσσερις αγωνιστικές αλλά πλέον με τρίτο συγκάτοικο την Βαλένθια, που νίκησε 4-1 την Λιλ.</p>
      <p>Συγκλονιστικό ματς και σπουδαία ανατροπή στην Βεστφαλία. Η Ίντερ με γκολ του Λαουτάρο Μαρτίνεζ και του Βερίνο προηγήθηκε με 2-0 στο ημίχρονο, αλλά η Ντόρτμουντ δεν κατέθεσε τα όπλα.</p>
      <p>Χακίμι στο '51 και Μπραντ στο '64 έφεραν το ματς στα ίσα, πριν ο Χακίμι και πάλι, στο '77 γράψει το τελικό 3-2.</p>
      <p>Το αποτέλεσμα αυτό φέρνει τους Βεσταφαλούς μόνους στη δεύτερη θέση του 6ου ομίλου με 7 βαθμούς. Πρωτοπόρος παραμένει η Μπαρτσελόνα παρότι δεν κατάφερε να κάμψει την αντίσταση της Σλάβια Πράγας στο Καμπ Νου, μένοντας στο 0-0.</p>
      <p>Στο πέμπτο γκρουπ η Λίβερπουλ νίκησε δύσκολα 2-1 την Γκενκ στο Άνφιλντ και πέρασε στην κορυφή εκμεταλλευόμενη την εντός έδρας γκέλα της Νάπολι, 1-1 με την Σάλτζμπουργκ</p>
      <p>Στον έβδομο όμιλο, ο θρίαμβος της Λειψίας με 2-0 στην Ρωσία επί της Ζενίτ έδωσε προβάδισμα πρόκρισης στους Γερμανούς. Κοντά στους «16» βρίσκεται και η Λιόν μετά τη νίκη 3-1 επί της Μπενφίκα.</p>
    </article>
  </body>
</html>