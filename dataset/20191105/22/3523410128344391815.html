<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638419/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AA%D9%87%D8%AF%DB%8C%D8%AF-%D8%A8%D9%87-%D8%A7%D8%B3%D8%AA%D8%B9%D9%81%D8%A7-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T22:23:00+00:00"/>
    <meta property="og:title" content="استراماچونی تهدید به استعفا کرد!"/>
    <meta property="og:description" content="سرمربی تیم فوتبال استقلال به دنبال برتری پرگل تیمش مقابل صنعت نفت آبادان تهدید به استعفا کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638419/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AA%D9%87%D8%AF%DB%8C%D8%AF-%D8%A8%D9%87-%D8%A7%D8%B3%D8%AA%D8%B9%D9%81%D8%A7-%DA%A9%D8%B1%D8%AF">استراماچونی تهدید به استعفا کرد!</a>
      </h1>
      <h2>سرمربی تیم فوتبال استقلال به دنبال برتری پرگل تیمش مقابل صنعت نفت آبادان تهدید به استعفا کرد.</h2>
      <address><time datetime="2019-11-05T22:23:00+00:00">05 Nov 2019, 22:23</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، آندره‌آ <b>استراماچونی</b>، سرمربی تیم فوتبال <b>استقلال</b> به دنبال برتری 5 بر صفر تیمش مقابل <b>صنعت نفت آبادان</b> در نشست خبری این بازی به انتقاد شدید از مدیران باشگاه استقلال پرداخت و گفت: در تیم‌های دیگری هم شرایط سخت داشتم و در تیم پاناتینایکوس هم مشکلاتی بود، اما همه می‌دانند که مدیران باشگاه استقلال با بازیکنان و کادرفنی، صادق نبودند. اکنون من هیچ پاسخی برای بازیکنانم ندارم و هر روز به ما می‌گویند، فردا یا هفته بعد همه چیز درست می‌شود. با این شرایط برای من مقدور نیست که به کارم ادامه بدهم!</p>
      <p>وی در ادامه افزود: همه می‌بینید که تیمم چطور بازی می‌کند و اگر ارزش بازیکنان من 100 باشد به اندازه یک بازیکن یکصدوپنجاه‌تایی تلاش می‌کنند و در زمین توان می‌گذارند. تمام هواداران باید این را بدانند که هفته پیش یک جلسه تمرینی نداشتیم که به دلیل در دسترس نبودن یکی از زمین‌ها و آماده نبودن زمین دیگر بود. شاید باورتان نشود، من چند روز پیش بعد از تمرین به خانه رفتم، بدون اینکه دوش بگیرم. با این حال ما ماندیم و کار کردیم تا به نتیجه برسیم، اما با ادامه این شرایط امکان ادامه همکاری وجود ندارد.</p>
    </article>
  </body>
</html>