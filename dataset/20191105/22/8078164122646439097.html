<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_06/amsterdam-operazione-polizia-un-possibile-dirottamento-un-aereo-schiphol-083d4ea4-00c7-11ea-90df-c7bf97da0906.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="Falso l’allarme dirottamento sul volo Amsterdam-Madrid. La compagnia: «Attivato per errore»"/>
    <meta property="og:description" content="Allarme, poi rientrato, per dirottamento di un aereo da Schiphol che doveva partire per Madrid di Air Europa"/>
  </head>
  <body>
    <article>
      <h1>Falso l’allarme dirottamento sul volo Amsterdam-Madrid. La compagnia: «Attivato per errore»</h1>
      <h2>Allarme per un aereo che doveva partire per Madrid della spagnola Air Europa</h2>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author">Redazione Online</a></address>
      <p>Paura all’aeroporto di Amsterdam mercoledì sera intorno alle 20.30, quando a bordo di un aereo in partenza per Madrid è stato lanciato un allarme dirottamento. La polizia ha attivato le procedure di sicurezza e fatto sbarcare personale di bordo e passeggeri. Ma dopo poco si è capito che si era trattato di un errore del personale di bordo.</p>
      <p>A lanciare l’allarme era stato <a href="https://twitter.com/Schiphol/status/1192152479250735105">un tweet dell’account ufficiale di Schiphol</a>. «Sta succedendo qualcosa, stiamo scoprendo cosa sta succedendo. Mi tengo informato», aveva detto il premier olandese Mark Rutte augurandosi che «finisse bene». L’aereo coinvolto doveva partire per Madrid intorno alle 7 ed è della compagnia Air Europa, che spiega ora su Twitter: «Questa sera è stato attivato, per errore, un allarme che avvia protocolli sui dirottamenti. Non è successo nulla, tutti i passeggeri aspettano di volare presto. Siamo spiacenti». Il capitano avrebbe premuto per sbaglio il pulsante. Alcune zone dell’aeroporto sono state chiuse e alcuni voli cancellati o in ritardo, ma lo scalo è operativo.</p>
    </article>
  </body>
</html>