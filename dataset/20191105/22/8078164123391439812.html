<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/salute/nutrizione/cards/pranzo-giusto-portare-ufficio/schiscetta_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="Il pranzo giusto da portare in ufficio"/>
    <meta property="og:description" content="Per tenere sotto controllo le calorie o il portafogli: l’importante è fare le combinazioni più adatte"/>
  </head>
  <body>
    <article>
      <h1>Il pranzo giusto da portare in ufficio</h1>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author">Monica Virgili</a></address>
      <p>A Milano si chiamava «schiscetta» la scatola di latta dove si metteva il pranzo da consumare sul posto di lavoro prima che arrivassero le mense aziendali (e i bar sotto l’ufficio). Da qualche anno, complice la crisi economica e la voglia di «cibo di casa» sono tornati in auge i «lunch box»: contenitori pratici, super tecno (esistono anche le versioni refrigerate o che si scaldano collegandosi al pc) o di design sono una soluzione per chi vuole gestire in autonomia la pausa pranzo. Ma sono anche una scelta giusta dal punto di vista nutrizionale? Ne parliamo con Stefano Erzegovesi, medico nutrizionista e psichiatra e responsabile del Centro per i disturbi alimentari dell’Ospedale San Raffaele di Milano: «Se la composizione è fatta con criterio può essere una valida alternativa al tramezzino super farcito mangiato di corsa al bar o al vassoio troppo ricco della mensa. Anzi può persino risolvere il problema della sonnolenza post prandiale».</p>
      <figure>
        <img src="https://images2.corriereobjects.it/methode_image/2019/09/04/Salute/Foto%20Salute%20-%20Trattate/GettyImages-912007252-kt0B-U3140352999797RFI-593x443@Corriere-Web-Sezioni.jpg?v=201909101924"/>
        <figcaption>Getty Images</figcaption>
      </figure>
      <aside>Scheda 1 di 10<br/><br/>INDIETRO<a href="https://www.corriere.it/salute/nutrizione/cards/pranzo-giusto-portare-ufficio/cosa-mettere-lunch-box.shtml"> AVANTI</a></aside>
    </article>
  </body>
</html>