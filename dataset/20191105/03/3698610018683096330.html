<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-zhovtni-ukrayinski-diplomati-vidpravili-rosiyi-tri-noti-protestu-cherez-gumkonvoyi-mzs-328490_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T03:12:00+00:00"/>
    <meta property="og:title" content="У жовтні українські дипломати відправили Росії три ноти протесту через &quot;гумконвої&quot; – МЗС"/>
    <meta property="og:description" content="Однак видимого ефекту дипломатичні протести не приносять – гуманітарна допомога продовжує широким потоком ввозитися на окуповані території."/>
  </head>
  <body>
    <article>
      <h1>У жовтні українські дипломати відправили Росії три ноти протесту через "гумконвої" – МЗС</h1>
      <h2>Однак видимого ефекту дипломатичні протести не приносять – "гуманітарна допомога" продовжує широким потоком ввозитися на окуповані території.</h2>
      <address>
        <time datetime="2019-11-05T03:12:00+00:00">05 Nov 2019, 03:12</time>
      </address>
      <p>За жовтень 2019 року Міністерство закордонних справ України направило Росії три ноти протесту з приводу незаконного вторгнення <a href="https://dt.ua/UKRAINE/rosiyski-gumkonvoi-na-donbasi-porushuyut-suverenitet-ukrayini-yes-328067_.html"><b>так званих "гуманітарних конвоїв"</b></a> на тимчасово непідконтрольну Києву територію Донбасу, написала прес-секретар МЗС України Катерина Зеленко <a href="https://twitter.com/KaterynaZelenko/status/1191389368726048773">Twitter</a>.</p>
      <p>"Ні один протиправний крок з боку РФ щодо України не залишається без реагування з боку МЗС. Всі три контрабандних "конвою" РФ, які у жовтні незаконно потрапили на тимчасово окуповану частину території України, мали наслідком ноту протесту російській стороні", – зазначила вона.</p>
      <figure>
        <img src="https://image.zn.ua/media/images/original/Nov2019/243937.png"/>
        <figcaption>Скріншот</figcaption>
      </figure>
      <p>Як повідомлялося, <b><a href="https://dt.ua/UKRAINE/do-ordo-pribuv-chergoviy-rosiyskiy-gumkonvoy-obsye-327277_.html">86-й гумконвой</a> </b>увійшов на територію ОРДЛО 24 жовтня.</p>
      <p>Ввезення "гуманітарної допомоги" з РФ здійснюється з грубим порушенням норм міжнародного та українського законодавства, без допуску українських прикордонників до огляду вантажу.</p>
      <p>Військовослужбовці Об'єднаних сил неодноразово повідомляли про те, що обстріл їхніх позицій посилюються після того, як бойовики отримують підкріплення з так званими "гумконвоями". Українські розвідники знаходили в російській "гуманітарці" зброя і боєприпаси.</p>
      <footer>За матеріалами: <a href="https://dt.ua/go/aHR0cHM6Ly90d2l0dGVyLmNvbS9LYXRlcnluYVplbGVua28=">Спікер МЗС України Катерина Зеленко Twitter</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>