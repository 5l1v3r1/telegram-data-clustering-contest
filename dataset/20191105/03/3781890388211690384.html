<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740046"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T03:56:00+00:00"/>
    <meta property="og:title" content="คลอปป์สวนเป็นเรือก็ล้มเอาจุดโทษ"/>
    <meta property="og:description" content="'คลอปป์' สวนกลับ 'เป๊ป' หาว่า 'มาเน' พุ่งเก่ง ยันฟาวล์จริง และถ้าเป็นนักเตะ 'แมนฯ ซิตี' โดนบ้างก็คงเรียกหาจุดโทษเหมือนกัน"/>
  </head>
  <body>
    <article>
      <h1>คลอปป์สวนเป็นเรือก็ล้มเอาจุดโทษ</h1>
      <address>
        <time datetime="2019-11-05T03:56:00+00:00">05 Nov 2019, 03:56</time>
      </address>
      <p>
        <b>"คลอปป์" สวนกลับ "เป๊ป" หาว่า "มาเน" พุ่งเก่ง ยันฟาวล์จริง และถ้าเป็นนักเตะ "แมนฯ ซิตี" โดนบ้างก็คงเรียกหาจุดโทษเหมือนกัน</b>
      </p>
      <p>เจอร์เกน คลอปป์ กุนซือเฮฟวีเมทัลของ "หงส์แดง" ลิเวอร์พูล ตอบโต้กลับ เป๊ป กวาร์ดิโอลา ผู้จัดการทีม "เรือใบสีฟ้า" แมนเชสเตอร์ ซิตี ที่ให้สัมภาษณ์โจมตี ซาดิโอ มาเน เป็นพวกพุ่งล้ม หลังโดนผู้ตัดสินแจกใบเหลืองข้อหาพุ่งเอาจุดโทษในเกมที่ชนะ วิลลา 2-1 เมื่อสุดสัปดาห์ที่ผ่านมา โดยปกป้อง มาเน ไม่ได้พุ่ง แต่มีการสัมผัสกันจริง และถ้าเป็นนักเตะแมนฯ ซิตี ก็คงทำเหมือนกัน <br/><br/>คลอปป์ ที่จะพาทีมเปิดดวลกับแชมป์เก่าที่แอนฟิลด์ในวันที่ 10 พ.ย. กล่าวว่า "ซาดิโอ ไม่ใช่พวกพุ่งล้ม เขาโดนสัมผัสแล้วก็ล้มลงไป บางทีมันอาจไม่เป็นจุดโทษ แต่มันมีการโดนกัน มันไม่ใช่ว่าเขากระโดดข้ามขาแล้วก็ล้มลงไป ผมมั่นใจ 100 เปอร์เซ็นต์ว่าหากบางอย่างแบบนี้เกิดขึ้นกับ แมนฯ ซิตี พวกเขาก็ต้องการจุดโทษเหมือนกัน ผมแน่ใจว่ามันจะเป็นการสาดน้ำมันลงบนกองไฟหรือไม่ ผมไม่สนใจเรื่องพวกนี้ และสัญญาว่าผมจะไม่พูดถึงเรื่องแท็คติคการฟาวล์ (ของแมนฯ ซิตี)"    <br/><br/>ทั้งนี้ ไมเคิล โอลิเวอร์ จะเป็นผู้ตัดสินใจในสนาม และ พอล เทียร์นีย์ เป็นผู้ตัดสินวิเออาร์ โดยฤดูกาลนี้ โอลิเวอร์ ทำหน้าที่ในเกม ลิเวอร์พูล 2 ครั้ง ชนะ นอริช และ เชลซี รวมถึงเป่าในเกมที่ แมนฯ ซิตี เสมอกับ สเปอร์ เดือนส.ค.</p>
    </article>
  </body>
</html>