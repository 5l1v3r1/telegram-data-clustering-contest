<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740044"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T03:26:00+00:00"/>
    <meta property="og:title" content="ปูดขบวนการป่วนศธ.แชร์ข่าวมั่ว! ส่ง'ดีอี'เช็กต้นตอฟันทิ้ง"/>
    <meta property="og:description" content="ที่ปรึกษาเสมา2 ปูดขบวนการสร้างความแตกแยกป่วนศธ. แชร์ข่าวมั่ว ส่งรมว.ดิจิทัลฯควานหาต้นตอ จ่อดำเนินคดี ยัน “คุณหญิงกัลยา”สนองงานอย่างภักดี ไม่คิดลดความสำคัญศาสนาพุทธ"/>
  </head>
  <body>
    <article>
      <h1>ปูดขบวนการป่วนศธ.แชร์ข่าวมั่ว! ส่ง'ดีอี'เช็กต้นตอฟันทิ้ง</h1>
      <address>
        <time datetime="2019-11-05T03:26:00+00:00">05 Nov 2019, 03:26</time>
      </address>
      <p>
        <b>ที่ปรึกษาเสมา2 ปูดขบวนการสร้างความแตกแยกป่วนศธ. แชร์ข่าวมั่ว ส่งรมว.ดิจิทัลฯควานหาต้นตอ จ่อดำเนินคดี ยัน “คุณหญิงกัลยา”สนองงานอย่างภักดี ไม่คิดลดความสำคัญศาสนาพุทธ</b>
      </p>
      <p>เมื่อวันที่ 5 ต.ค. นายภูมิสรรค์ เสนีวงศ์ ณ อยุธยา ที่ปรึกษาและประธานคณะกรรมการยุทธศาสตร์และนโยบาย คุณหญิงกัลยา โสภณพนิช รมช.ศึกษาธิการ กล่าวว่า ขณะนี้มีขบวนการเดิมๆ ที่อาศัยความศรัทธาและความเชื่อทางศาสนา มาเป็นเครื่องมือทางการเมือง อาจนำไปสู่ความแตกแยกและสร้างความเสียหายกับกระทรวงศึกษาธิการ โดยมีการโพสต์และแชร์ข้อความอันเป็นเท็จกล่าวหาว่ากระทรวงศึกษาธิการจะออกกฎหมายและนโยบายลดความสำคัญของศาสนาพุทธลง พร้อมปลุกปั่นให้คนออกมาคัดค้าน ซึ่งไม่เป็นความจริง จึงอยากให้ประชาชนใช้วิจารณญาณในการรับข้อมูลข่าวสาร ขณะนี้ทางกระทรวงฯ ได้แจ้งไปยัง รมว.ดิจิทัลฯให้ช่วยตรวจสอบข้อมูลและต้นตอการปล่อยข่าวที่สร้างความแตกแยกนี้ และกำลังให้ฝ่ายกฎหมายรวบรวมข้อมูลเพื่อดำเนินคดีต่อไป ทั้งนี้ดร.คุณหญิงกัลยา ได้สนองงานการศึกษา ในรัชสมัย รัชกาลที่9 อย่างภักดีมายาวนานกว่า40ปี ในโครงการสารานุกรมไทยในพระประสงค์ของพระบาทสมเด็จพระเจ้าอยู่หัวรัชกาลที่9 และยังเดินหน้านโยบายวางรากฐานการศึกษาไทยและปฏิรูปไปที่เยาวชนโดยตรง ผ่าน โดยผลสำรวจความคิดเห็นได้ออกมาว่านโยบาย Coding  ติดอยู่หนึ่งในนโยบายที่ประชาชนชื่นชอบมากที่สุดในไตรมาสแรกของรัฐบาล.</p>
    </article>
  </body>
</html>