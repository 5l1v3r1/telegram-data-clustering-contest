<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/med-prazniki-ustavili-vec-pijanih-voznikov"/>
    <meta property="og:site_name" content="Primorske novice"/>
    <meta property="article:published_time" content="2019-11-05T06:00:00+00:00"/>
    <meta property="og:title" content="Med prazniki ustavili več pijanih voznikov"/>
    <meta property="og:description" content="Policisti so v minulih prazničnih dneh prestregli kar nekaj mladih voznikov, ki so za volan sedli pod vplivom alkohola in prepovedanih drog. Policisti so dvema začasno odvzeli vozniško dovoljenje, saj sta napihala krepko čez dovoljeno mejo, 31-letnik pa je vozil pod vlivom drog. Nad Izolo pa je domačin trčil v avto in odpeljal naprej, nato pa napihal več kot dva promila."/>
  </head>
  <body>
    <article>
      <h1>Med prazniki ustavili več pijanih voznikov</h1>
      <address><time datetime="2019-11-05T06:00:00+00:00">05 Nov 2019, 06:00</time> by <a rel="author">Ana Cukijati</a></address>
      <p>
        <b>Policisti so v minulih prazničnih dneh prestregli kar nekaj mladih voznikov, ki so za volan sedli pod vplivom alkohola in prepovedanih drog. Policisti so dvema začasno odvzeli vozniško dovoljenje, saj sta napihala krepko čez dovoljeno mejo, 31-letnik pa je vozil pod vlivom drog. Nad Izolo pa je domačin trčil v avto in odpeljal naprej, nato pa napihal več kot dva promila.</b>
      </p>
      <figure>
        <img src="https://static.primorske.si/foto/highres/kronika/718420_254-test_droga_048.jpg"/>
        <figcaption>V Renčah so policisti 31-letnemu vozniku odredili hitri test za odkrivanje vožnje pod vplivom prepovedanih drog. Foto: Leo Caharija</figcaption>
      </figure>
      <p><b>PRIMORSKA</b> &gt; V noči na petek so novogoriški prometni policisti v Šempetru pri Gorici ustavili 23-letnega voznika avtomobila in mu odredili preizkus alkoholiziranosti. Rezultat je pokazal, da je vozil pod vplivom alkohola, saj je imel 0,83 miligrama alkohola v litru izdihanega zraka (1,75 promila).</p>
      <p>Čez dve uri so pri kontroli cestnega prometa v Šempetru ustavili še 19-letnega voznika avtomobila. Napihal je 0,86 miligrama alkohola v litru izdihanega zraka (1,8 promila). Policisti so obema kršiteljema prepovedali vožnjo in jima začasno vzeli vozniško dovoljenje, čaka pa ju še srečanje s sodnikom za prekrške, saj so zoper spisali obdolžilni predlog.</p>
      <p>V petek popoldne pa so prometni policisti v Renčah ustavili 31-letnega voznika avtomobila in mu zaradi suma, da vozi pod vplivom prepovedanih drog, odredilI hitri test. Ta je bil pozitiven, zato so mu policisti odredili strokovni pregled, vendar ga je odločno odklonil. Tudi njemu policisti niso dovolili, da bi se sam odpeljal naprej, začasno so mu vzeli vozniško dovoljenje in na okrajno sodišče poslali obdolžilni predlog.</p>
      <p>V petek ob 23.25 pa je koprski operativno komunikacijski center poklical voznik in prijavil, da je na cesti med Šaredom in Kortami v njegov avto trčil voznik osebnega vozila, nato pa odpeljal naprej. Prijavitelj je zapeljal za njim. Takrat še neznani voznik je ustavil v Kortah, nato pa odpeljal naprej. Policisti so avtu kmalu izsledili, za volanom je sedel 43-letni domačin, ki sploh nima veljavnega vozniškega dovoljenja. Policisti so mu odredili alkotest, ki se je ustavil pri rezultatu 1,12 miligrama alkohola v litru izdihanega zraka (2,33 promila). Avto so 43-letniku zasegli, čaka ga obdolžilni predlog.</p>
    </article>
  </body>
</html>