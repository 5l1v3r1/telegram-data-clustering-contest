<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-petrol-prices-continue-to-fall-on-5th-day-diesel-prices-2832670.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T06:20:39+00:00"/>
    <meta property="og:title" content="पेट्रोल के दाम में 5वें दिन गिरावट जारी, डीजल का भाव स्थिर"/>
    <meta property="og:description" content="पेट्रोल के दाम में मंगलवार को लगातार पांचवें दिन गिरावट का सिलसिला जारी रहा जबकि डीजल के दाम में कोई बदलाव नहीं हुआ। एक दिन पहले तेल कंपनियों ने डीजल की कीमत में मामूली कटौती की थी। दिल्ली,..."/>
  </head>
  <body>
    <article>
      <h1>पेट्रोल के दाम में 5वें दिन गिरावट जारी, डीजल का भाव स्थिर</h1>
      <address><time datetime="2019-11-05T06:20:39+00:00">05 Nov 2019, 06:20</time> by <a rel="author">एजेंसी,नई दिल्ली</a></address>
      <p>पेट्रोल के दाम में मंगलवार को लगातार पांचवें दिन गिरावट का सिलसिला जारी रहा जबकि डीजल के दाम में कोई बदलाव नहीं हुआ। एक दिन पहले तेल कंपनियों ने डीजल की कीमत में मामूली कटौती की थी।</p>
      <p>दिल्ली, कोलकाता, मुंबई और चेन्नई में पेट्रोल के दाम फिर पांच पैसे प्रति लीटर कम हो गए हैं। उधर, अंतरार्ष्ट्रीय बाजार में कच्चे तेल के दाम में दो दिनों से जारी कटौती फिर थम गई है। </p>
      <p>इंडियन ऑयल की वेबसाइट के अनुसार, दिल्ली, कोलकाता, मुंबई और चेन्नई में पेट्रोल के दाम घटकर क्रमश: 72.60 रुपये, 75.32 रुपये, 78.28 रुपये और 74.45 रुपये प्रति लीटर हो गए हैं। चारों महानगरों में डीजल के दाम भी बिना किसी बदलाव के क्रमश: 65.75 रुपये, 68.16 रुपये, 68.96 रुपये और 69.50 रुपये प्रति लीटर बने हुए हैं।</p>
      <p>अंतरार्ष्ट्रीय वायदा बाजार इंटरकांटिनेंटल एक्सचेंज पर ब्रेंट क्रूड के जनवरी डिलीवरी अनुबंध में मंगलवार को 0.19 फीसदी की नरमी के साथ 62.02 डॉलर प्रति बैरल पर कारोबार चल रहा था। वहीं, न्यूयार्क मकेर्ंटाइल एक्सचेंज पर अमेरिकी लाइट क्रूड वेस्ट टेक्सास इंटरमीडिएट के दिसंबर अनुबंध  में 0.23 फीसदी की गिरावट के साथ 56.41 डॉलर प्रति बैरल पर कारोबार चल रहा था। </p>
    </article>
  </body>
</html>