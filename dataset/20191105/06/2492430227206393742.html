<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188130/Rotterdammers-spreken-het-beste-Engels-van-de-wereld"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-05T06:00:13+00:00"/>
    <meta property="og:title" content="'Rotterdammers spreken het beste Engels van de wereld'"/>
    <meta property="og:description" content="Rotterdammers zijn beter dan wie dan ook in het beheersen van Engels als vreemde taal. Dat blijkt uit de EF English Proficiency Index, een jaarlijks internationale meting van taalvaardigheden waaraan wereldwijd 2,3 miljoen volwassenen meededen."/>
  </head>
  <body>
    <article>
      <h1>'Rotterdammers spreken het beste Engels van de wereld'</h1>
      <address>
        <time datetime="2019-11-05T06:00:13+00:00">05 Nov 2019, 06:00</time>
      </address>
      <figure>
        <img src="https://imgr.rgcdn.nl/1adb52ce4efc42a5a80bd2f07ee199f5/opener/Foto-Rijnmond-Rick-Huijzer.jpg?v=am_oqsGqB6LW9mozeBUC_g2"/>
        <figcaption>Foto: Rijnmond/Rick Huijzer</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=5633123159E7136EC12584A90022CE77"/>
        <figcaption>David Mirshahi van EF vertelt over het onderzoek</figcaption>
      </figure>
      <h4>Rotterdammers zijn beter dan wie dan ook in het beheersen van Engels als vreemde taal. Dat blijkt uit de EF English Proficiency Index, een jaarlijks internationale meting van taalvaardigheden waaraan wereldwijd 2,3 miljoen volwassenen meededen.</h4>
      <p>EF onderzocht de taalvaardigheid in honderd landen en in meer dan vierhonderd steden en regio's. Van alle landen waar de moedertaal ni√©t Engels is, beheerst Nederland de taal het best.</p>
      <p>Rotterdammers in het bijzonder scoren een 71.68 op een schaal van 1 tot 100. Daarmee laten ze mensen uit Amsterdam (71.35) en Den Haag (71.27) nipt achter zich. Zuid-Holland komt ook als beste provincie uit de bus (71.06). Drenthe scoort in Nederland het slechtst, met gemiddeld 68.08.</p>
      <p>"Schepen van over de hele wereld die al eeuwenlang een bezoek brengen aan de Maasstad, grote internationale bedrijven en de internationale studies aan de Erasmus Universiteit zorgen voor een prima Engelse taalvaardigheid", zegt EF. Op tijd beginnen met Engels onderwijs draagt ook bij aan de Nederlandse prestaties, zo concluderen de onderzoekers.</p>
    </article>
  </body>
</html>