<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/novi-edge-z-nadvse-zanimivim-logotipom.html?RSSa48c57ac987ffc27780ea800780f7566"/>
    <meta property="og:site_name" content="Računalniške novice"/>
    <meta property="article:published_time" content="2019-11-05T06:16:00+00:00"/>
    <meta property="og:title" content="Novi Edge z nadvse zanimivim logotipom!"/>
    <meta property="og:description" content="Če ste na tekočem z dogajanjem na področju spletnih brskalnikov, ste zagotovo seznanjeni s tem, da je podjetje Microsoft konec lanskega leta uradno potrdilo povsem novi Edge."/>
  </head>
  <body>
    <article>
      <h1>Novi Edge z nadvse zanimivim logotipom!</h1>
      <address>
        <time datetime="2019-11-05T06:16:00+00:00">05 Nov 2019, 06:16</time>
      </address>
      <p>Če ste na tekočem z dogajanjem na področju spletnih brskalnikov, ste zagotovo seznanjeni s tem, da je podjetje Microsoft konec lanskega leta uradno potrdilo, da pripravlja povsem novi spletni brskalnik Edge, ki bo temeljil na osnovi pogona Chromium. Ta je med drugim uporabljen v brskalnikih Google Chrome, Opera, Vivialdi in nekaterih drugih. Microsoft bo sicer zaradi združljivosti s spletnim brskalnikom Internet Explorer moral pri novincu obdržati združljivost, a to naj ne bi vplivalo na nove možnosti brskalnika Edge. Pogon z novimi možnostmi bo v spletni brskalnik Edge vpeljan postopoma, deležni pa ga bodo le uporabniki operacijskega sistema Windows 10.</p>
      <p>Poskusna različica spletnega brskalnika Edge s pogonom Chromium je na voljo že nekaj mesecev, med uporabniki pa se je odrezala presenetljivo dobro. To ne preseneča, saj so se Microsoftovi programerji osredotočili predvsem na osnove, ki so za spletno brskanje najbolj pomembne, zanesljivost delovanja ter na številne dodatke, ki jih boste lahko dogradili v vaš spletni brskalnik. Omogočili so tudi možnost sinhronizacije, kar bo omogočalo, da boste lahko dodatke, zgodovino brskanja in druge pomembne možnosti nemoteno prenesli na Microsoftov brskalnik Edge.</p>
      <p>Piko na i pa so novemu spletnemu brskalniku Ege pri podjetju Microsoft nedavno dodali s pripravo povsem novega logotipa. Ta dejansko predstavlja odmik od bolj ali manj stilizirane črke "e", kot se je doslej pojavljala v logotipu spletnega brskalnika Internet Explorer in Edge. Pri novem logotipu za novi Edge dejansko gre za modro-zelen vrtinec, ki sicer še vedno spominja na črko "e", a se oblikovno precej razlikuje od dosedanjih logotipov Microsoftovih brskalnikov. Nekateri uporabniki sicer menijo, da novi logotip nekoliko spominja na logotip brskalnika Firefox, drugi pa vidijo željo računalniškega giganta po odmiku od "boleče" zapuščine nepriljubljenega Internet Explorerja,</p>
      <figure>
        <iframe src="https://www.youtube.com/embed/AND5MMmbZsE" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.microsoft.com/sl-si/windows/microsoft-edge">Microsoft</a></footer>
    </article>
  </body>
</html>