<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/brytaniya-prodovzhyla-programu-navchannya-ukrayinskyh-vijskovyh/"/>
    <meta property="og:site_name" content="Рубрика"/>
    <meta property="article:published_time" content="2019-11-05T06:59:46+00:00"/>
    <meta property="og:title" content="Британія продовжила програму навчання українських військових"/>
    <meta property="og:description" content="Міністр оборони Британії Бен Уоллес оголосив, що його країна продовжить навчальну місію в Україні на три роки до березня 2023 року. Про це повідомляє “Європейська правда” з посиланням на повідомлення пресслужби Міноборони Британії. Операція Orbital, навчальна місія Британії в Україні, була створена після незаконної анексії Криму Росією, на знак незмінної підтримки Лондоном України. З початку […]"/>
  </head>
  <body>
    <article>
      <h1>Британія продовжила програму навчання українських військових</h1>
      <address><time datetime="2019-11-05T06:59:46+00:00">05 Nov 2019, 06:59</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/04/vijskovi-navchannya-620x420-c-1.jpg"/>
      </figure>
      <p>Фото: Міноборони<br/><b><b>Міністр оборони Британії Бен Уоллес оголосив, що його країна продовжить навчальну місію в Україні на три роки до березня 2023 року.</b></b></p>
      <p>Про це повідомляє <a href="https://www.eurointegration.com.ua/news/2019/11/5/7102619/">“Європейська правда”</a> з посиланням на повідомлення пресслужби Міноборони Британії.</p>
      <p>Операція Orbital, навчальна місія Британії в Україні, була створена після незаконної анексії Криму Росією, на знак незмінної підтримки Лондоном України. З початку операції в 2015 році військовослужбовці Британії навчили понад 17 500 військовослужбовців Збройних Сил України.</p>
      <p>У вересні міністр оборони Бен Уоллес здійснив поїздку на схід України, де він відвідав лінію фронту і зустрівся з українськими військовими командирами.</p>
      <p>“Мій недавній візит в Донбас наочно продемонстрував не тільки витрати, які несуть підтримувані Росією сепаратисти, але і рішучість українських Збройних сил захищати свою територіальну цілісність” – сказав Уоллес.</p>
      <p>“Саме тому ми продовжуємо нашу навчальну місію в Україні ще на три роки – щоб ми могли навчити ще тисячі українських військовослужбовців” – наголосив він.</p>
      <p>Міністр оборони також наголосив на підтримку Великою Британією суверенітету і територіальної цілісності України на зустрічах зі своїм новим колегою Андрієм Загороднюком.</p>
    </article>
  </body>
</html>