<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-u-2023-rotsi-ukrayina-synhronizuyetsya-z-yevropejskoyu-energetychnoyu-systemoyu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T06:23:51+00:00"/>
    <meta property="og:title" content="У 2023 році Україна синхронізується з європейською енергетичною системою"/>
    <meta property="og:description" content="В уряді розраховують, що синхронізація і об’єднання з європейською енергетичною системою відбудеться у 2023 році."/>
  </head>
  <body>
    <article>
      <h1>У 2023 році Україна синхронізується з європейською енергетичною системою</h1>
      <address>
        <time datetime="2019-11-05T06:23:51+00:00">05 Nov 2019, 06:23</time>
      </address>
      <p>В уряді розраховують, що синхронізація і об’єднання з європейською енергетичною системою відбудеться у 2023 році.</p>
      <p>Голова комітету Верховної ради з питань енергетики та житлово-комунальних послуг Андрій Герус в ефірі Свободи слова пояснив, що наступним кроком для того, щоб бути конкурентноспроможними стане <b>або ефективний менеджмент державного Центренерго</b>, метою якого буде збільшити виробництво електроенергії, <b>або приватизація</b>, щоб прийшов західний інвестор.</p>
      <p>
        <b>Читайте:</b>
        <a href="https://fakty.com.ua/ua/ukraine/20191105-ukrayina-gotova-z-2020-roku-zupynyty-tranzytu-rosijskogo-gazu/"> Україна готова з 2020 року зупинити транзит російського газу</a>
      </p>
      <blockquote>– Останній крок – це повна синхронізація і об’єднання з європейською енергетичною системою. Це теж елемент конкуренції. Цей крок більш довгостроковий.<br/>За планом, до цього ми повинні прийти у 2023 році. Сподіваюсь, що це так і буде. Навіть, якщо це буде роком пізніше, все одно це стратегічна ціль, яку ми маємо реалізувати, – заявив Герус.</blockquote>
      <p>До слова, раніше президент України Володимир Зеленський повідомив, що розраховує на більш <a href="https://fakty.com.ua/ua/ukraine/20191029-zelenskyj-rozrahovuye-na-bilsh-vysoke-zrostannya-ekonomiky-u-2020/">високе зростання економіки у 2020</a>.</p>
    </article>
  </body>
</html>