<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/lajko-felix-160-millios-hegeduje-elmeletileg-mar-a-feketepiacon-lehet/185917"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T06:25:00+00:00"/>
    <meta property="og:title" content="Lajkó Félix 160 milliós hegedűje elméletileg már a feketepiacon lehet"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Lajkó Félix 160 milliós hegedűje elméletileg már a feketepiacon lehet</mark>
      </h1>
      <address><time datetime="2019-11-05T06:25:00+00:00">05 Nov 2019, 06:25</time> by <a rel="author">Bors</a></address>
      <p>
        <b>Nagy erőkkel nyomoz a rendőrség, egyenlőre még nincs eredmény. </b>
        <b>Nagy erőkkel nyomoz a rendőrség, egyenlőre még nincs eredmény.</b>
      </p>
      <p><a href="http://www.borsonline.hu/aktualis/elloptak-lajko-felix-160-millio-forintot-ero-hegedujet/185843">Ahogy korábban már megírtuk</a>, ellopták a neves művész horribilis értékű hangszerét.</p>
      <p>A <a href="https://www.blikk.hu/aktualis/kulfold/nagy-erokkel-keresi-a-rendorseg-a-lajko-felixtol-ellopott-160-millios-hegedut/0sv8ymj">Blikknek </a>nyilatkozó szakértő szerint a hangszer még többet is érhet, mint amire elsőnek tippeltek. – Az ilyen antik hangszereknek eszmei értékük van, így az anyagi vonzatuk részletesebb információk nélkül felbecsülhetetlen.</p>
      <p>Gondoljunk csak bele, miért érhet annyit egy Michelangelo-szobor, amennyit? Ez egy másik korból, egy klasszikus módszerrel tanult, zseniális mestertől fennmaradt emlék – mondta a Blikknek a szakértő.</p>
      <p>– Könnyen megtörténhet, hogy a tolvaj nincs tisztában azzal, hogy igazából mit is lopott el, ezért a feketepiacon az eredeti ár töredékéért kezdi árusítani. Az is előfordulhat, hogy egy olyan ember veszi meg, akinek fogalma sincs arról, hogy az általa vásárolt hangszer lopott, és mennyit ér valójában – mondta a szakértő.</p>
    </article>
  </body>
</html>