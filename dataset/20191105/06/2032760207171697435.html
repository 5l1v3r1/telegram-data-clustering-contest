<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88692"/>
    <meta property="og:site_name" content="Denník politika"/>
    <meta property="article:published_time" content="2019-11-05T06:35:02+00:00"/>
    <meta property="og:title" content="Jakub Vrána sa dostal medzi tri hviezdy týždňa v NHL"/>
    <meta property="og:description" content="5.11.2019 (Webnoviny.sk) – Švédsky útočník Elias Pettersson z Vancouveru Canucks sa stal prvou hviezdou uplynulého týždňa v zámorskej hokejovej NHL. V štyroch dueloch nazbieral deväť bodov za tri góly a šesť asistencií."/>
  </head>
  <body>
    <article>
      <h1>Jakub Vrána sa dostal medzi tri hviezdy týždňa v NHL</h1>
      <address><time datetime="2019-11-05T06:35:02+00:00">05 Nov 2019, 06:35</time> by <a rel="author">Webnoviny</a></address>
      <p>5.11.2019 (Webnoviny.sk) – Švédsky útočník Elias Pettersson z Vancouveru Canucks sa stal prvou hviezdou uplynulého týždňa v zámorskej hokejovej NHL. V štyroch dueloch nazbieral deväť bodov za tri góly a šesť asistencií.</p>
      <p>Post druhej hviezdy sa ušiel českému útočníkovi Jakubovi Vránovi vo farbách Washingtonu Capitals, ktorý sa prezentoval šiestimi bodmi v troch dueloch. Až päťkrát skóroval a pripísal si prvý hetrik v profiligovej kariére.</p>
      <p>Elitnú trojicu minulého týždňa dopĺňa kanadský brankár Mike Smith z Edmontonu Oilers. V dvoch vystúpeniach doviedol „olejárov“ k dvom triumfom a zneškodnil až 74 zo 76 striel súperov.</p>
      <p>Viac k témam: <a href="https://www.webnoviny.sk/tag/nhl/"><u>NHL</u></a><br/>Zdroj: Webnoviny.sk – <a href="https://www.webnoviny.sk/jakub-vrana-sa-dostal-medzi-tri-hviezdy-tyzdna-v-nhl/"><u>Jakub Vrána sa dostal medzi tri hviezdy týždňa v NHL</u></a> © SITA Všetky práva vyhradené.</p>
    </article>
  </body>
</html>