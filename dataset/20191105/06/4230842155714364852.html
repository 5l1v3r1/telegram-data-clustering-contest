<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191105-ssha-zoseredzheni-na-pidtrymtsi-ukrayiny-pompeo/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T06:02:15+00:00"/>
    <meta property="og:title" content="США зосереджені на підтримці України – Помпео"/>
    <meta property="og:description" content="Керівництво Білого дому США зосереджено на послідовній підтримці України."/>
  </head>
  <body>
    <article>
      <h1>США зосереджені на підтримці України – Помпео</h1>
      <address>
        <time datetime="2019-11-05T06:02:15+00:00">05 Nov 2019, 06:02</time>
      </address>
      <p>Керівництво Білого дому США зосереджено на послідовній підтримці України.</p>
      <p>Держсекретар Сполучених Штатів Майк Помпео сказав,що Білий дім зосередився на кількох напрямках підтримки України.</p>
      <blockquote>– По-перше, це країна з глибокою історією корупції, і місія пана Курта Волкера поставлена дуже конкретно, вона полягала в тому, щоб впровадити набір інструментів, аби Володимир Зеленський і його команда, змогли добитися того, до чого прямували під час своєї кампанії — зниження ризику корупції, — заявив Помпео.</blockquote>
      <p><b>Читайте:</b> <a href="https://fakty.com.ua/ua/uncategory/20191015-u-2020-rotsi-ssha-nadadut-ukrayini-rekordnu-finansovu-dopomogu/">У 2020 році США нададуть Україні рекордну фінансову допомогу</a></p>
      <p>Він також піддав критиці колишнього президента США Барака Обаму через те, що той допустив анексію Криму та зазначив, що чинний президент допомагає більше.</p>
      <blockquote>– Трамп послідовно — не раз і не два, а тричі — надавав українському народу і керівництву України системи озброєнь. Ми надали технічну допомогу, яку попередня адміністрація відмовилася надати, – наголосив Помпео.</blockquote>
      <p>Він додав, що США бажають допомогти створити таку Україну, яка збереже демократію і свободу.</p>
      <p>Як повідомлялося, Пентагон зобов’язали надати документи, які пов’язані із <a href="https://fakty.com.ua/ua/svit/20191008-impichment-trampa-pentagon-zobov-yazaly-nadaty-dokumenty-pro-zatrymannya-dopomogy-ukrayiny/">затриманням військової допомоги Україні</a>.</p>
    </article>
  </body>
</html>