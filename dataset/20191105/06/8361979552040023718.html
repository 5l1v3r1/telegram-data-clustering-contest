<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-ne-znaye-mari-yovanovich-50051616.html"/>
    <meta property="og:site_name" content="НВ"/>
    <meta property="article:published_time" content="2019-11-05T06:09:00+00:00"/>
    <meta property="og:title" content="Трамп заявив, що не знає Марі Йованович"/>
    <meta property="og:description" content="Президент США Дональд Трамп заявив, що не знає колишнього посла в Україні Марі Йованович."/>
  </head>
  <body>
    <article>
      <h1>Трамп заявив, що не знає Марі Йованович</h1>
      <h2>Президент США Дональд Трамп заявив, що не знає колишнього посла в Україні Марі Йованович.</h2>
      <address>
        <time datetime="2019-11-05T06:09:00+00:00">05 Nov 2019, 06:09</time>
      </address>
      <p>Про це він сказав від'їздом на передвиборний мітинг в штат Кентуккі, повідомляє <a href="https://interfax.com.ua/news/general/622577.html">Інтерфакс-Україна.</a></p>
      <p>«Я, дійсно, не знаю її», — сказав Трамп.</p>
      <p>За його словами, Володимир Зеленський, згідно з опублікованою стенограмою Білого дому липневого дзвінка між ними, також не був задоволений Йованович.</p>
      <p>«Якщо ви подивитеся на стенограми, президент України теж не був її прихильником. Я впевнений, що вона дуже хороша жінка, просто я мало про неї знаю», — заявив президент США.</p>
      <p>Він також в черговий раз заявив, що в скарзі інформатора було багато неправдивої інформації.</p>
      <p>«Я думаю, що цей викривач дав багато неправдивої інформації, і ви повинні побачити, хто цей викривач», — зазначив він.</p>
      <p>Раніше Йованович розповіла, що <a href="https://nv.ua/ukr/world/geopolitics/impichment-trampa-yovanovich-bula-shokovana-zayavami-trampa-50051576.html">була «шокована» і «стривожена», коли дізналася, що Дональд Трамп сказав Володимиру Зеленському про неї під час скандальної розмови.</a></p>
      <p>Також дипломат розповіла, що з літа 2018 року <a href="https://nv.ua/ukr/world/countries/tramp-dobivavsya-zvilnennya-yovanovich-50051615.html">Трамп тиснув на Держдепартамент, щоб її звільнили.</a></p>
      <p>Під час скандальної телефонної розмови з Володимиром Зеленським <a href="https://nv.ua/ukr/world/geopolitics/tramp-i-zelenskiy-rozkritikuvali-robotu-yovanovich-novini-ukrajini-50044762.html">Трамп розкритикував колишнього посла США в Україні Марі Йованович.</a></p>
      <p>«Колишній посол Сполучених Штатів, жінка, була неприємною особистістю, і люди, з якими вона стикалася в Україні, були неприємними особистостями, тому я просто хочу повідомити вам про це», — сказав Трамп.</p>
    </article>
  </body>
</html>