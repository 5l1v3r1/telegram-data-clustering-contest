<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/cezayir-buteflika-doneminden-12-bakan-yolsuzluktan-gozaltinda"/>
    <meta property="og:site_name" content="euronews"/>
    <meta property="article:published_time" content="2019-11-05T06:00:26+00:00"/>
    <meta property="og:title" content="Cezayir: Buteflika döneminden 12. bakan yolsuzluktan gözaltında"/>
    <meta property="og:description" content="Cezayir'de Yüksek Mahkeme, yolsuzlukla suçlanan eski Kültür Bakanı Halide Tumi'nin gözaltına alınmasını kararlaştırdı."/>
  </head>
  <body>
    <article>
      <h1>Cezayir: Buteflika döneminden 12. bakan yolsuzluktan gözaltında</h1>
      <address><time datetime="2019-11-05T06:00:26+00:00">05 Nov 2019, 06:00</time> by <a rel="author">Rahmi Gunduz</a></address>
      <p>Cezayir'de Yüksek Mahkeme, yolsuzlukla suçlanan eski Kültür Bakanı Halide Tumi'nin gözaltına alınmasını kararlaştırdı.</p>
      <p>Bu kararla birlikte, eski Cumhurbaşkanı Abdulaziz Buteflika döneminde bakanlık yapıp daha sonra gözaltına alınan bakanların sayısı 12'ye çıktı.</p>
      <p>Cezayir devlet televizyonuna göre, 2002-2014 yıllarında Kültür Bakanı olarak görev yapan Tumi, "kamu kaynaklarını kötüye kullanmak" ve "bazı kişi ve kurumlara yasa dışı ayrıcalık sağlamakla" suçlanıyor.</p>
      <p>Buteflika, ülkedeki yoğun protestoların ardından nisan ayında istifasını sunmuştu. Cezayir'de 1999'da yönetime gelen ve 4 dönemdir görev yapan 82 yaşındaki Abdulaziz Buteflika'nın, sağlık sorunlarına rağmen bir kez daha aday olma girişimi, ülkede genelinde yoğun protestolara neden olmuştu.</p>
      <p>Cezayir'deki protestolarda, Buteflika'nın çevresinde kümelenmiş siyaset, bürokrasi, ordu ve iş dünyasından yolsuzluğa bulaşan isimlerden hesap sorulması talep ediliyor.</p>
      <ul>
        <li>
          <a href="https://tr.euronews.com/2019/05/10/cezayir-yuz-binler-eski-buteflika-yonetimi-temsilcilerini-protesto-etti">Cezayir: Yüz binler eski Buteflika yönetimi temsilcilerini protesto etti</a>
        </li>
        <li>
          <a href="https://tr.euronews.com/2019/11/02/cezayir-de-cumhurbaskanligi-icin-yarisacak-adaylar-belli-oldu">Cezayir'de cumhurbaşkanlığı için yarışacak adaylar belli oldu</a>
        </li>
        <li>
          <a href="https://tr.euronews.com/2019/09/25/eski-cezayir-cumhurbaskaninin-kardesi-ile-istihbarat-baskanlarina-15-yil-hapis-cezasi">Eski Cezayir Cumhurbaşkanı'nın kardeşi ile istihbarat başkanlarına 15 yıl hapis cezası</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>