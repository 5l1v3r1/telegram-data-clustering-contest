<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740161"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T23:15:00+00:00"/>
    <meta property="og:title" content="'เหนือ-อีสาน'อากาศเย็นในตอนเช้า 'ใต้-ตอ.'มีฝนต่อเนื่อง"/>
    <meta property="og:description" content="'อุตุ' เผย ภาคเหนือ -อีสาน มีอากาศเย็น ขณะที่ภาคตะวันออก-ใต้ ยังมีฝนฟ้าคะนองต่อเนื่อง ขอให้ประชาชนระวังอันตรายจากฝนที่ตกสะสม"/>
  </head>
  <body>
    <article>
      <h1>'เหนือ-อีสาน'อากาศเย็นในตอนเช้า 'ใต้-ตอ.'มีฝนต่อเนื่อง</h1>
      <address>
        <time datetime="2019-11-05T23:15:00+00:00">05 Nov 2019, 23:15</time>
      </address>
      <p>
        <b>"อุตุ" เผย ภาคเหนือ -อีสาน มีอากาศเย็น ขณะที่ภาคตะวันออก-ใต้ ยังมีฝนฟ้าคะนองต่อเนื่อง ขอให้ประชาชนระวังอันตรายจากฝนที่ตกสะสม</b>
      </p>
      <p>เมื่อวันที่ 6 พ.ย. กรมอุตุนิยมวิทยา พยากรณ์อากาศ 24 ชั่วโมงข้างหน้า ภาคเหนือและภาคตะวันออกเฉียงเหนือ มีอากาศเย็นในตอนเช้า โดยภาคเหนือและบริเวณชายฝั่งของภาคตะวันออก มีฝนฟ้าคะนองบางพื้นที่ สำหรับภาคใต้มีฝนตกต่อเนื่อง และมีฝนตกหนักบางแห่ง ขอให้ประชาชนบริเวณภาคใต้ระวังอันตรายจากฝนที่ตกสะสมไว้ด้วย<br/><br/>อนึ่ง พายุระดับ 3 (พายุโซนร้อน) “นากรี”(NAKRI) ปกคลุมทะเลจีนใต้ตอนกลาง กำลังเคลื่อนตัวทางทิศตะวันออกอย่างช้าๆ มีแนวโน้มจะเคลื่อนตัวกลับมาทางทิศตะวันตกในระยะต่อไป คาดว่าจะเคลื่อนเข้าใกล้ชายฝั่งประเทศเวียดนามตอนกลางในช่วงวันที่ 10-11 พ.ย. 2562 โดยพายุนี้ยังไม่มีผลกระทบต่อประเทศไทยในระยะนี้<br/><br/>ลักษณะสำคัญทางอุตุนิยมวิทยา  บริเวณความกดอากาศสูงกำลังปานกลางปกคลุมบริเวณประเทศลาวและภาคตะวันออกเฉียงเหนือของประเทศไทย ลักษณะเช่นนี้ทำให้บริเวณดังกล่าวมีอากาศเย็นในตอนเช้า สำหรับร่องมรสุมพาดผ่านภาคใต้ตอนบน เข้าสู่พายุระดับ 3 (พายุโซนร้อน) บริเวณทะเลจีนใต้ตอนกลาง ทำให้ภาคใต้มียังคงมีฝนต่อเนื่องและมีฝนตกหนักบางแห่ง<br/><br/>พยากรณ์อากาศสำหรับประเทศไทย<br/><br/>ภาคเหนือ อากาศเย็นในตอนเช้า กับโดยมีฝนฟ้าคะนอง ร้อยละ 10 ของพื้นที่ ส่วนมากบริเวณจังหวัดแม่ฮ่องสอน เชียงใหม่ เชียงราย ลำพูน ลำปางและพะเยา อุณหภูมิต่ำสุด 21-23 องศาเซลเซียส อุณหภูมิสูงสุด 32-35 องศาเซลเซียส บริเวณยอดดอยอากาศหนาว อุณหภูมิต่ำสุด 9-14 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/><br/>ภาคตะวันออกเฉียงเหนือ อากาศเย็นในตอนเช้า อุณหภูมิต่ำสุด 18-22 องศาเซลเซียส อุณหภูมิสูงสุด 32-33 องศาเซลเซียส บริเวณยอดภูอากาศหนาว อุณหภูมิต่ำสุด 12-14 องศาเซลเซียส<br/>ลมตะวันออกเฉียงเหนือ ความเร็ว 10-25 กม./ชม.<br/><br/>ภาคกลาง มีเมฆบางส่วน อุณหภูมิต่ำสุด 21-24 องศาเซลเซียส อุณหภูมิสูงสุด 33-35 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/><br/>ภาคตะวันออก มีเมฆบางส่วน กับมีฝนฟ้าคะนอง ร้อยละ 10 ของพื้นที่ ส่วนมากบริเวณจังหวัดจันทบุรี และตราด อุณหภูมิต่ำสุด 23-25 องศาเซลเซียส อุณหภูมิสูงสุด 32-35 องศาเซลเซียส<br/>ลมตะวันออกเฉียงเหนือ ความเร็ว 15-30 กม./ชม. ทะเลมีคลื่นสูงประมาณ 1 เมตร ห่างฝั่งคลื่นสูงมากกว่า 1 เมตร</p>
      <figure>
        <img src="https://www.dailynews.co.th/admin/upload/20191105/news_ofpGfvDSfi060320_533.jpg?v=20191106084?v=9742"/>
      </figure>
      <p>ภาคใต้ (ฝั่งตะวันออก) มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง บริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 23-25 องศาเซลเซียส อุณหภูมิสูงสุด 30-33 องศาเซลเซียส ตั้งแต่จังหวัดสุราษฎร์ธานีขึ้นมา ลมตะวันออก ความเร็ว 15-30 กม/ชม. ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร ตั้งแต่จังหวัดนครศรีธรรมราชลงไป ลมตะวันตกเฉียงใต้ ความเร็ว 15-35 กม/ชม.ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร<br/><br/>ภาคใต้ (ฝั่งตะวันตก) มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง บริเวณจังหวัดพังงา ภูเก็ต กระบี่ ตรัง และสตูล อุณหภูมิต่ำสุด 23-24 องศาเซลเซียส อุณหภูมิสูงสุด 31-33 องศาเซลเซียส ลมตะวันตก ความเร็ว 15-30 กม/ชม ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร<br/><br/>กรุงเทพมหานครและปริมณฑล มีเมฆบางส่วน อุณหภูมิต่ำสุด 24-25 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/> </p>
    </article>
  </body>
</html>