<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/thrissur-school-teacher-won-youth-festival.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T23:58:00+00:00"/>
    <meta property="og:title" content="'ടട്ടഡട്ട ടട്ടട്ടേ ഈയ്യാ ഊവ്വാ ചിറ്റണ്ട..'ലൂസി ടീച്ചറുടെ മുദ്രാവാക്യം വിളിയില്‍ ആവേശരായി കുട്ടികള്‍-വീഡിയോ"/>
    <meta property="og:description" content="In School Keralanews Trissur Kerala തൃശൂര്‍: കലോത്സവ കിരീടം നേടിയ സ്‌കൂളും കുട്ടികളും താരങ്ങളാവുക പതിവാണ്. എന്നാല്‍ ഇവിടെ ഒരു ടീച്ചറാണ് താരമാവുന്നത്. തൃശൂര്‍ ജില്ലയിലെ വ"/>
  </head>
  <body>
    <article>
      <h1>'ടട്ടഡട്ട ടട്ടട്ടേ ഈയ്യാ ഊവ്വാ ചിറ്റണ്ട..'ലൂസി ടീച്ചറുടെ മുദ്രാവാക്യം വിളിയില്‍ ആവേശരായി കുട്ടികള്‍-വീഡിയോ</h1>
      <address><time datetime="2019-11-05T23:58:00+00:00">05 Nov 2019, 23:58</time> by <a rel="author">ന്യൂസ് ഡെസ്‌ക്</a></address>
      <p>തൃശൂര്‍: കലോത്സവ കിരീടം നേടിയ സ്‌കൂളും കുട്ടികളും താരങ്ങളാവുക പതിവാണ്. എന്നാല്‍ ഇവിടെ ഒരു ടീച്ചറാണ് താരമാവുന്നത്. തൃശൂര്‍ ജില്ലയിലെ വടക്കാഞ്ചേരി ചിറ്റണ്ടയിലെ ജ്ഞാനോദയം സ്‌കൂളിലെ ലൂസി ടീച്ചറാണ് ഇപ്പോള്‍ താരം.</p>
      <p>ചെറുവത്ത് വെച്ചുനടന്ന സബ്ജില്ല കലോത്സവത്തില്‍ ജ്ഞാനോദയം സ്‌കൂളിന് ഓവറോള്‍ കിരീടം ലഭിച്ചപ്പോള്‍ ലൂസി ടീച്ചര്‍ കുട്ടികള്‍ക്കൊപ്പം മുദ്രാവാക്യം വിളിക്കുന്ന വീഡിയോയാണ് സമൂഹമാധ്യമങ്ങളില്‍ ഇപ്പോള്‍ വൈറലായിക്കൊണ്ടിരിക്കുന്നത്. വലിയ പണമിറക്കാതെ സീറോ ബഡ്ജറ്റില്‍ കലോത്സവത്തിന് കുട്ടികളെ അണിനിരത്തിക്കൊണ്ടാണ് ജ്ഞാനോദയം സ്‌കൂള്‍ കിരീടം സ്വന്തമാക്കിയിരിക്കുന്നത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>കൈകളുയര്‍ത്തി മുഷ്ടി ചുരുട്ടി മുദ്രാവാക്യം വിളിക്കുന്ന ടീച്ചര്‍ക്കൊപ്പം ആവേശത്തില്‍ മുദ്രാവാക്യം വിളിക്കുന്ന കുട്ടികളെയും വീഡിയോയില്‍ കാണാം. ‘ടട്ടഡട്ട ടട്ടട്ടേ ഈയ്യാ ഊവ്വാ ചിറ്റണ്ട..’എന്നും ‘തോറ്റണമ്മേ തോല്‍പ്പിച്ചമ്മേ ചിറ്റണ്ട നമ്മളെ തോല്‍പ്പിച്ചമ്മേ’ എന്ന് എതിര്‍ ടീമിനെ കളിയാക്കിയും ലൂസി ടീച്ചര്‍ മുദ്രാവാക്യം വിളിക്കുന്നുണ്ട്.</p>
      <related>
        <a href="https://www.doolnews.com/uapa-arrest-mother-of-thaha-reveals-police-action-against-him-says-its-a-fabricated-case.html?utm_source=doolnews&amp;utm_medium=related"/>
      </related>
      <p>എല്‍.പി, യു.പി അറബി കലോത്സവത്തിലാണ് സ്‌കൂളിന് ഓവറോള്‍ കിരീടം കിട്ടിയിട്ടുള്ളത്. ലൂസി ടീച്ചറുടെ മുദ്രാവാക്യം വിളിക്കും സ്‌കൂളിന്റെ കിരീട നേട്ടത്തിനും അഭിനന്ദനപ്രവാഹങ്ങളാണ് സമൂഹ മാധ്യമങ്ങളില്‍ കിട്ടികൊണ്ടിരിക്കുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fadheena.george.1%2Fvideos%2F2060838550685455%2F&amp;show_text=0&amp;width=560" width="560" height="308" data-service="Facebook" scrolling="no"/>
      </figure>
    </article>
  </body>
</html>