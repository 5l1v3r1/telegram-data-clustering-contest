<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-ssha-anonsuvali-peregovori-pompeo-y-merkel-shchodo-ukrajini-637955.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T23:09:28+00:00"/>
    <meta property="og:title" content="У США анонсували переговори Помпео й Меркель щодо України"/>
    <meta property="og:description" content="Помпео розпочинає офіційний візит до Німеччини"/>
  </head>
  <body>
    <article>
      <h1>У США анонсували переговори Помпео й Меркель щодо України</h1>
      <address>
        <time datetime="2019-11-05T23:09:28+00:00">05 Nov 2019, 23:09</time>
      </address>
      <h4>Помпео розпочинає офіційний візит до Німеччини</h4>
      <p>Ситуація на Донбасі може стати однією з тем переговорів Ангели Меркель і Майкла Помпео, який у середу розпочинає офіційний візит до Німеччини.</p>
      <p>Про це повідомив високопосадовець Державного департаменту США під час телефонної пресконференції.</p>
      <p>«Ми постійно говоримо про Україну з нашими німецькими колегами. Очевидно, ми й надалі підтверджуватимемо непохитну підтримку суверенітету й територіальної цілісності України, а також будь-якому новому імпульсу для досягнення миру на сході України», – зазначив американський дипломат.</p>
      <p>Він підкреслив, що Сполучені Штати продовжать взаємодіяти зі союзниками й партнерами, щоб «зберігати тиск на Росію» та змусити її виконати свої зобов’язання стосовно Мінських угод.</p>
      <p>Крім того, зауважив представник Держдепу, США хотіли би бачити цілковите відновлення суверенітету України.</p>
      <p>«Це може бути однією з тем на переговорах (Помпео й Меркель – ред.), враховуючи певні кроки, зроблені впродовж останніх тижнів, зокрема, з боку президента Зеленського», – зауважив представник зовнішньополітичного відомства США. </p>
      <footer>Джерело: <a href="http://www.ukrinform.ua/">Укрінформ</a></footer>
      <related>
        <a href="https://glavcom.ua/news/zelenskiy-priznachiv-sobi-shche-odnogo-radnika-637950.html"/>
        <a href="https://glavcom.ua/news/impichment-trampa-oprilyudneno-stenogrami-svidchen-volkera-i-sondlanda-637943.html"/>
        <a href="https://glavcom.ua/news/ukrajinsko-amerikanskiy-biznesmen-parnas-gotoviy-svidchiti-u-spravi-impichmentu-trampa-637706.html"/>
      </related>
    </article>
  </body>
</html>