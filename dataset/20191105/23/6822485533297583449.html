<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814205.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T23:25:00+00:00"/>
    <meta property="og:title" content="سخنگوی کمیسیون اصل نود: یک بانک استان فارس بدهی مالیاتی ۲ هزار میلیارد تومانی دارد"/>
    <meta property="og:description" content="به گزارش مهر، بهرام پارسایی شامگاه سه شنبه در شورای گفت‌وگوی بخش خصوصی و دولت در حضور وزیر امور اقتصادی و دارایی کشور بیان کرد: دو هزار و ١۶٠ میلیارد مالیات استان در سال گذشته است و تنها یک بانک در استان فارس دو هزار میلیارد تومان بدهی مالیاتی دارد."/>
  </head>
  <body>
    <article>
      <h1>سخنگوی کمیسیون اصل نود: یک بانک استان فارس بدهی مالیاتی ۲ هزار میلیارد تومانی دارد</h1>
      <address>
        <time datetime="2019-11-05T23:25:00+00:00">05 Nov 2019, 23:25</time>
      </address>
      <p>نماینده مردم شیراز در مجلس شورای اسلامی گفت: یک بانک دو هزار میلیارد تومان بدهی معوق مالیاتی دارد و کل درآمد مالیاتی فارس تنها دو هزار و١۶٠ میلیارد است.</p>
      <p>به گزارش مهر، بهرام پارسایی شامگاه سه شنبه در شورای گفت‌وگوی بخش خصوصی و دولت در حضور وزیر امور اقتصادی و دارایی کشور بیان کرد: دو هزار و ١۶٠ میلیارد مالیات استان در سال گذشته است و تنها یک بانک در استان فارس دو هزار میلیارد تومان بدهی مالیاتی دارد.</p>
      <p>وی افزود: قانون حذف سود مرکب توسط مجلس مورد تصویب قرار گرفت اما توسط نهاد های بالادستی باعث شد این موضوع رد شود  و در موضوع fatfهنوز مورد تصویب شورای نگهبان قرار نگرفته است و هنوز بلاتکلیف است.</p>
      <p>پارسایی تاکید کرد: رتبه کسب و کار کشور به گونه ای است که باید این میزان کاهش بیابد.</p>
      <p>سخنگوی کمیسیون اصل ٩٠ متذکر شد: قدرت ها و بنیاد های بزرگ اقتصادی نیز باید میزان مالیات های آنان مشخص شود و شفافیت  در این بخش نیز وجود داشته باشد. مردم و دولت نباید  به جای بخش های که مالیات پرداخت نمی کنند تقاص بدهند.</p>
      <p>او پیشنهاد داد: سطح اختیارات استاندار فارس باید بیش از پیش افزایش یابد و مدیران بخش بانکی نیز باید در استان ها افزایش یابد و آزاد راه اصفهان و شیراز نیز تخصیص تسهیلات داشته باشد تا امکان بهره برداری از آن فراهم باشد . </p>
    </article>
  </body>
</html>