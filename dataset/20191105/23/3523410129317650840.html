<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638428/%D8%B7%D8%B1%D8%AD-%D9%85%D8%B4%D8%AA%D8%B1%DA%A9-%D8%AA%D9%88%DB%8C%DB%8C%D8%AA%D8%B1-%D9%88-%D8%A7%D8%AF%D9%88%D8%A8%DB%8C-%D9%BE%DB%8C%D9%88%D9%86%D8%AF-%D8%AF%D8%A7%D8%A6%D9%85%DB%8C-%D9%85%D8%B4%D8%AE%D8%B5%D8%A7%D8%AA-%D8%B5%D8%A7%D8%AD%D8%A8-%D8%A7%D8%AB%D8%B1-%D8%A8%D9%87-%D8%B9%DA%A9%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T23:05:00+00:00"/>
    <meta property="og:title" content="طرح مشترک توییتر و ادوبی: پیوند دائمی مشخصات صاحب اثر به عکس"/>
    <meta property="og:description" content="ادوبی، توییتر و شرکت نیویورک تایمز کمپانی سیستم جدیدی را معرفی کرده اند که نام صاحب اصلی را به تصاویر و محتواهای دیگر می چسباند."/>
  </head>
  <body>
    <article>
      <h1>
        <a href="https://www.bultannews.com/fa/news/638428/%D8%B7%D8%B1%D8%AD-%D9%85%D8%B4%D8%AA%D8%B1%DA%A9-%D8%AA%D9%88%DB%8C%DB%8C%D8%AA%D8%B1-%D9%88-%D8%A7%D8%AF%D9%88%D8%A8%DB%8C-%D9%BE%DB%8C%D9%88%D9%86%D8%AF-%D8%AF%D8%A7%D8%A6%D9%85%DB%8C-%D9%85%D8%B4%D8%AE%D8%B5%D8%A7%D8%AA-%D8%B5%D8%A7%D8%AD%D8%A8-%D8%A7%D8%AB%D8%B1-%D8%A8%D9%87-%D8%B9%DA%A9%D8%B3">طرح مشترک توییتر و ادوبی: پیوند دائمی مشخصات صاحب اثر به عکس</a>
      </h1>
      <h2>ادوبی، توییتر و شرکت نیویورک تایمز کمپانی سیستم جدیدی را معرفی کرده اند که نام صاحب اصلی را به تصاویر و محتواهای دیگر می چسباند.</h2>
      <address><time datetime="2019-11-05T23:05:00+00:00">05 Nov 2019, 23:05</time> by <a rel="author">بولتن نیوز | bultannews.com</a></address>
      <p><b>گروه IT: ادوبی</b>، <b>توییتر</b> و شرکت<b> نیویورک تایمز کمپانی</b> سیستم جدیدی را معرفی کرده اند که نام صاحب اصلی را به تصاویر و محتواهای دیگر می چسباند. در این سیستم ابزاری نام ایجادکننده اصلی محتوا را در فایل ذخیره کرده و دستکاری شدن آنرا به کاربران و پلتفرم ها اطلاع می دهد.   <br/>به گزارش بولتن نیوز به نقل از دیجیاتو، این پروژه،<b> «طرح اصالت محتوا»</b> (Content Authenticity Initiative) نام داشته و بنیانگذاران آن قرار است در چند ماه آینده نشستی را در مورد کارکرد آن برگزار کنند. به گفته ادوبی این ابزار قسمتی از فراداده یا<b> متادیتا</b> (Metadata) بوده که قابلیت اتصال به فایل را دارد.  </p>
      <figure>
        <img src="https://www.bultannews.com/files/fa/news/1398/8/14/1192762_707.jpg"/>
      </figure>
      <p>ادوبی به طور دقیق نحوه محافظت از تگ صاحب اثر و جلوگیری از پاک شدن آن با کپی کردن فایل را توضیح نداده است. <b>«Scott Belsky»</b>، مدیر ارشد محصول ادوبی می گوید جزییات فنی این سیستم در نشست آتی مطرح خواهد شد.<br/><br/>به گفته ادوبی، سیستم مورد بحث اصالت فایل ها را به شکل آنلاین تایید می کند.<b> «Marc Lavallee»</b>، مدیر قسمت تحقیق و توسعه شرکت نیویورک تایمز کمپانی نیز معتقد است این سیستم با کمک به کاربران برای شناسایی اخبار موثق در پلتفرم های شبکه های اجتماعی، با اخبار کذب مبارزه خواهد کرد.<br/><br/>تعداد زیادی تصویر و<b> وب‌کامیک</b> (Webcomic) بدون مشخص بودن خالق آنها در شبکه های اجتماعی مثل توییتر دست به دست می شوند، با این سیستم می توان خالق اصلی این آثار را شناسایی کرد؛ البته این موضوع وابستگی زیادی به عملکرد سیستم اصالت محتوا دارد.<br/><br/>تگ ها با دستکاری یا پاک شدن غیر قابل استفاده می شوند؛ ولی در صورتی که سیستم مذکور با اعمال کنترل شدید در نحوه تعامل کاربران با عکس امنیت آنرا تامین کند، از این لحاظ شبیه برخی از <b>سیستم های مدیریت حقوق دیجیتال</b> (DRM) خواهد شد.<br/><br/>سه کمپانی بنیانگذار این <b>سیستم اصالت محتوا</b> به دنبال جلب نظر شرکت های بیشتر برای پشتیبانی از این پروژه هستند؛ چون ارزش آن با توجه به تعداد کاربرانی که به آن اعتماد می کنند، مشخص می شود. ادوبی برخی از قابلیت های نسخه آزمایشی این سیستم را در فتوشاپ نمایش داد اما بسیاری از جزییات آن هنوز ناشناخته بوده و تاریخ عرضه نسخه نهایی نیز هنوز مشخص نشده است.</p>
    </article>
  </body>
</html>