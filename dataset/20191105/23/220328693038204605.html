<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/do-tri-praseta-v-lichnite-stopanstva-405985.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T23:37:42+00:00"/>
    <meta property="og:title" content="До три прасета в личните стопанства"/>
    <meta property="og:description" content="Целта е по-добър контрол заради АЧП, каза министър Танева"/>
  </head>
  <body>
    <article>
      <h1>До три прасета в личните стопанства</h1>
      <address><time datetime="2019-11-05T23:37:42+00:00">05 Nov 2019, 23:37</time> by <a rel="author">сс</a></address>
      <p>До три, а не до 5 прасета, както беше досега, ще могат да се  отглеждат в личните стопанства. Това предвижда изменение в Закона за ветеринарномедицинската дейност, който е подготвен от земеделското министерство и предоставен за обществено обсъждане, заяви министъът на земеделието, храните и горите Десислава Танева пред Канал 3.</p>
      <p>Промените са свързани с въвеждане на по-високи нива на биосигурност, предвид АЧП. Ще се акцентира върху това нито един стопански двор, да не бъде оставен без ветеринарен надзор и в тези промени сме написали с каква честота ще е необходимо да се извършва този контрол за всяко населено място, поясни тя.</p>
      <p>Отговорността е на кметовете, те ще приемат документите и ще поемат контрола върху стопанствата. Това е ново заболяване, опасно, което нанася огромни щети, заяви тя. Танева каза, че препоръката за промяната е на Центъра за управление на риска, но е консултирана още със специализираните университети, както и с БАН.  </p>
      <p>Животните трябва да оградени, да има мяссто за фуража, стопаните да си сменят обувките когато хранят животните, това са рутинни навици, които трябва да се спазват, каза още министърът.</p>
      <p>Тя заяви, че още по-завишени ще са мерките за фамилните стопанства, а също и за индустриалните ферми.</p>
      <p>Голямата пречката е самосъзнанието и разбирането, че това ще ни спаси от щетите на вируса, който не е изкоренен, заяви още Танева.</p>
    </article>
  </body>
</html>