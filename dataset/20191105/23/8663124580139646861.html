<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/pszh-bryugge-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-05T23:47:00+00:00"/>
    <meta property="og:title" content="ПСЖ – «Брюгге». Прогноз і ставка Вадима Скічка"/>
    <meta property="og:description" content="Пасивність та відсутність злагодженості – такі причини сенсаційної поразки від «Діжона» назвав головний тренер «Парі Сен-Жермен» Томас Тухель. Хоча можливо ця поразка навіть на користь перед грою Ліги чемпіонів проти «Брюгге». Постійний прогнозист «Рейтингу Букмекерів» і коментатор MEGOGO Вадим Скічко вважає, що парижани мають продемонструвати усю свою силу та виправитися за програш у чемпіонаті видовищною перемогою у ЛЧ."/>
  </head>
  <body>
    <article>
      <h1>ПСЖ – «Брюгге». Прогноз і ставка Вадима Скічка</h1>
      <address><time datetime="2019-11-05T23:47:00+00:00">05 Nov 2019, 23:47</time> by <a rel="author">Вадим Скічко</a></address>
      <p>Пасивність та відсутність злагодженості – такі причини сенсаційної поразки від «Діжона» назвав головний тренер «Парі Сен-Жермен» Томас Тухель. Хоча можливо ця поразка навіть на користь перед грою Ліги чемпіонів проти «Брюгге». Постійний прогнозист «Рейтингу Букмекерів» і коментатор MEGOGO Вадим Скічко вважає, що парижани мають продемонструвати усю свою силу та виправитися за програш у чемпіонаті видовищною перемогою у ЛЧ.</p>
      <p>
        <b>22:00, 06 лис 2019</b>
      </p>
      <p>Програш у чемпіонаті має роздратувати ПСЖ. Крім того в разі перемоги над «Брюгге» парижани достроково гарантують собі вихід до плей-оф ЛЧ. Мотивації у чемпіонів Франції має бути більш ніж достатньо, а тому потрібно брати щось у контексті виграшу ПСЖ. Стиль «Червоно-синіх» такий, що вони багато забивають. Вдома на «Парк де Пренс» суперники парижан зазвичай отримують повну торбу. По чотири команда Тухеля забила «Марселю», «Тулузі» та «Анже», по три «Реалу» та «Німу». Звісно трапляються винятки, але у середу ПСЖ має продемонструвати усю свою силу та ніби перепросити за дивний програж у Діжоні. У групі Ліги чемпіонів ПСЖ досі не пропустив, а середня кількість м’ячів складає 3 за гру. Мбаппе та Ікарді мають вийти у старті, а вони зараз у повному порядку.</p>
      <p>На мою думку перемога господарів має бути впевненою та не залишити жодних сумнівів у тому, що парижани, по-перше, найкращі у цій групі ЛЧ, по-друге, цілком забули про поразку у чемпіонаті. «Брюгге» може похвалитися нічиєю на «Сантьяго Бернабеу», але там «Реал» став жертвою своєї розслабленості, хоча зрештою створив стільки моментів, що міг і перемогти. ПСЖ жодним чином недооцінити чи зверхньо поставитися до бельгійців не може. Парижани розгромили «Синьо-чорних» на виїзді, тож знають усі їхні недоліки. Ну а після «Діжона» говорити про недооцінку якогось суперника, тим паче у Лізі чемпіонів, точно недоречно. Вердикт: впевнена перемога «Парі Сен-Жермен».</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/bazel-hetafe-prognoz-i-stavky-zhordi-gratakosa/"/>
        <a href="https://bookmaker-ratings.com.ua/tips/prognoz-i-stavka-espan-jol-ludogorets-na-kornel-ya-el-prat-bude-garyache/"/>
        <a href="https://bookmaker-ratings.com.ua/tips/ekspres-na-ligu-yevropy-grayemo-koefitsiyent-3-73/"/>
      </related>
    </article>
  </body>
</html>