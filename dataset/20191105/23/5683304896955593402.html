<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/india/2019/11/06/cbi-raid-in-bank-nationwide.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-05T23:36:00+00:00"/>
    <meta property="og:title" content="ബാങ്ക് തട്ടിപ്പ്: കേരളത്തിലുൾപ്പെടെ രാജ്യവ്യാപക സിബിഐ റെയ്ഡ്"/>
    <meta property="og:description" content="പൊതുമേഖലാ ബാങ്ക് തട്ടിപ്പുകളുമായി ബന്ധപ്പെട്ട് കേരളത്തിലടക്കം രാജ്യത്ത് 169 ഇടങ്ങളിൽ സിബിഐ റെയ്ഡ്. 7000 കോടി രൂപയുടെ തിരിമറി ഉൾപ്പെട്ട 35 കേസുകൾ.bank raid. cbi. cbi raid. bank fraud. cbi raid in bank. Malayala Manorama. Manorama online.India News. National News. Malayalam News. Manorama Online"/>
  </head>
  <body>
    <article>
      <h1>ബാങ്ക് തട്ടിപ്പ്: കേരളത്തിലുൾപ്പെടെ രാജ്യവ്യാപക സിബിഐ റെയ്ഡ്</h1>
      <address><time datetime="2019-11-05T23:36:00+00:00">05 Nov 2019, 23:36</time> by <a rel="author">മനോരമ ലേഖകൻ</a></address>
      <p>ന്യൂഡൽഹി ∙ പൊതുമേഖലാ ബാങ്ക് തട്ടിപ്പുകളുമായി ബന്ധപ്പെട്ട് കേരളത്തിലടക്കം രാജ്യത്ത് 169 ഇടങ്ങളിൽ സിബിഐ റെയ്ഡ്. 7000 കോടി രൂപയുടെ തിരിമറി ഉൾപ്പെട്ട 35 കേസുകൾ റജിസ്റ്റർ ചെയ്തു. രാവിലെ ആരംഭിച്ച റെയ്ഡ് പലയിടങ്ങളിലും രാത്രി വരെ നീണ്ടു. പ്രധാനമായും 4 സ്വകാര്യ കമ്പനികളുടെ ക്രമക്കേടുകളുമായി ബന്ധപ്പെട്ടായിരുന്നു റെയ്ഡ്.</p>
      <p>കമ്പനികൾ ഇവ: എസ്ഇഎൽ മാനുഫാക്ചറിങ് (113.55 കോടി), അഡ്വാൻസ് സർഫക്ടന്റ്സ് (118.49 കോടി), എസ്കേ നിറ്റ് (42.16 കോടി), കൃഷ്ണ നിറ്റ്‌വെയർ ടെക്നോളജി (27 കോടി).</p>
      <p>അന്വേഷണ പരിധിയിലുള്ള ബാങ്കുകൾ: എസ്ബിഐ, പഞ്ചാബ് നാഷനൽ ബാങ്ക്, ആന്ധ്ര ബാങ്ക്, ഓറിയന്റൽ ബാങ്ക് ഓഫ് കൊമേഴ്സ്, ഇന്ത്യൻ ഓവർസീസ് ബാങ്ക്, അലഹാബാദ് ബാങ്ക്, കാനറ ബാങ്ക്, ദേന ബാങ്ക്, സെൻട്രൽ ബാങ്ക് ഓഫ് ഇന്ത്യ, യൂണിയൻ ബാങ്ക് ഓഫ് ഇന്ത്യ, ഐഡിബിഐ, ബാങ്ക് ഓഫ് ബറോഡ, ബാങ്ക് ഓഫ് മഹാരാഷ്ട്ര, ബാങ്ക് ഓഫ് ഇന്ത്യ, പഞ്ചാബ് ആൻഡ് സിന്ധ് ബാങ്ക്.</p>
      <p>കേരളത്തിനു പുറമേ റെയ്ഡ് നടന്ന സംസ്ഥാനങ്ങൾ: ഡൽഹി, ഹരിയാന, പഞ്ചാബ്, ഉത്തരാഖണ്ഡ്, യുപി, ബിഹാർ, ബംഗാൾ, മഹാരാഷ്ട്ര, ഗുജറാത്ത്, മധ്യപ്രദേശ്, കർണാടക, തമിഴ്നാട്, ആന്ധ്ര.</p>
      <p><b>English summary: </b>CBI conducts raids nationwide</p>
    </article>
  </body>
</html>