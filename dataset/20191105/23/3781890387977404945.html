<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740042"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T23:00:00+00:00"/>
    <meta property="og:title" content="เช็กดวงประจำวันที่ 6 พฤศจิกายน 2562"/>
    <meta property="og:description" content="สุริยคติกาล วันที่ 6 พฤศจิกายน พ.ศ. 2562 ค.ศ. 2019 จันทรคติกาล ตรงกับวันพุธ ขึ้น 10 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.13 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 6 พฤศจิกายน 2562</h1>
      <address>
        <time datetime="2019-11-05T23:00:00+00:00">05 Nov 2019, 23:00</time>
      </address>
      <p>
        <b>สุริยคติกาล วันที่ 6 พฤศจิกายน พ.ศ. 2562 ค.ศ. 2019 จันทรคติกาล ตรงกับวันพุธ ขึ้น 10 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.13 น. เที่ยงจริง เวลา 12.02 น.</b>
      </p>
      <p><b>สุริยคติกาล </b>วันที่ 6 พฤศจิกายน พ.ศ. 2562 ค.ศ. 2019 <b>จันทรคติกาล</b> ตรงกับวันพุธ ขึ้น 10 ค่ำ เดือน 12 ปีกุน เอกศก จุลศักราช 1381 <b>อาทิตย์อุทัย </b>เวลา 06.13 น. <b>เที่ยงจริง</b> เวลา 12.02 น. <b>อาทิตย์ตก</b> เวลา 17.50 น. <b>จันทร์ตก</b> เวลา 01.53 น.<br/><br/><b>วันนี้ </b>เวลา 00.00-07.30 น. ดาวจันทร์เสวยธนิษฐนักษัตรฤกษ์ที่ 23 ประกอบด้วยเทศา ตรีแห่งฤกษ์หรือเวสิโยแห่งฤกษ์ เทศาตรี แปลว่า ข้ามถิ่น หมายถึงฤกษ์พ่อค้าข้ามถิ่น เวลา 07.30-24.00 น. ดาวจันทร์เสวยศตภิสัชนักษัตรฤกษ์ที่ 24 ประกอบด้วยเทวีแห่งฤกษ์ เทวี แปลว่า นางพญา หมายถึง สตรีผู้มีฐานะและตำแหน่งสูง เวลา 00.00-24.00 น.-ห้ามทำการมงคล ทิศที่เป็นมงคล-ตะวันตกเฉียงเหนือ ทิศอัปมงคล-ตะวันออกเฉียงใต้ สีประจำวัน-เขียว สีสิริมงคล-ม่วง ดอกตะแบก สีอัปมงคล-ชมพู ราศีที่ดาวศรีสถิต-มิถุน ราศีที่ดาวกาลีสถิต-กันย์<br/><br/><b>เกิดวันนี้ เด็กชาย </b>มีรูปร่างหน้าตาดี เฉลียวฉลาด มีความสุจริตใจ มีเมตตาจิต ซื่อตรงและรักยุติธรรม ชอบสงเคราะห์และเห็นอกเห็นใจผู้อื่น ชอบการสมาคม เจรจามีน้ำหนักชัดถ้อยชัดคำน่าเชื่อถือ รู้จักเจรจา สุภาพ<br/>เรียบร้อย ทำงานเกี่ยวกับการพูด การเขียน การประชาสัมพันธ์ การติดต่อสื่อสาร การเดินทาง การขนส่ง หากทำงานสองอาชีพจะทำได้นานและมั่นคง พึ่งญาติไม่ได้ หากบวชจะเจริญรุ่งเรืองดี <b>เด็กหญิง</b> มีรูปร่างหน้าตาดี เฉลียวฉลาดปราดเปรียว ช่างเจรจา มีไหวพริบปฏิภาณดี ขี้หวาด ระแวง ใจดี ใจอ่อน ขี้สงสาร เป็นผู้เสียสละ มีวาสนาและใจบุญสุนทาน ศรัทธาในเรื่องศาสนา สนใจศาสตร์ลี้ลับ มีผู้ให้ความเมตตาเกื้อหนุน อนาคตมีความเจริญรุ่งเรืองมีชื่อเสียงโด่งดัง<br/><br/><b>เกิดวันอาทิตย์ </b>มีรายได้พิเศษหรือได้เงินคืน การรู้จักบริหารเงินทองด้วยตนเอง ไม่ใช้จ่ายฟุ่มเฟือย การเงินจะดีขึ้นไปพร้อม ๆ กับตำแหน่งหน้าที่การงานที่สูงขึ้นด้วย จะเป็นที่ไว้วางใจของผู้ใหญ่และเพื่อนร่วมงาน มีผู้ใหญ่คอยให้การสนับสนุน แต่จะมีศัตรูคอยจ้องจับผิด มิตรสหายชักชวนให้เข้าร่วมงาน<br/><br/><b>เกิดวันจันทร์ </b>เอกสารทางการเงินควรตรวจดูให้เรียบร้อย การค้ำประกันควรหลีกเลี่ยงจะดีกว่า เงินทองถูกนำไปใช้ในการซื้ออุปกรณ์และสิ่งอำนวยความสะดวก จะมีการปรับปรุงซ่อมแซมต่อเติมอาคารที่อยู่อาศัย มีโอกาสได้ทำงานพิเศษ การใจอ่อนและไม่รอบคอบจะทำให้ต้องเสียเงินโดยไม่เกิดประโยชน์<br/><br/><b><mark>เกิดวันอังคาร</mark></b>เงินทองบางส่วนจะใช้จ่ายไปเกี่ยวกับบริวาร สามารถแก้ไขปัญหาเฉพาะหน้าได้ภายในเงื่อนเวลาที่เหมาะสม ควรรับฟังคำแนะนำของคนรอบข้างไว้บ้าง จะได้คบมิตรสหายแดนไกลคนต่างถิ่นต่างแดน การเดินทางควรตรวจสภาพยวดยานพาหนะให้ดี ควรปรับความเข้าใจกับคนรอบข้างให้ดี<br/><br/><b>เกิดวันพุธ</b> จะได้สิ่งของมีค่าจากเพศตรงข้าม มีการช่วยเหลือซึ่งกันและกัน ควรพาคนรักเดินทางไปเที่ยวพักผ่อนบ้าง จะได้พบญาติสนิทมิตรสหายที่จากกันไปนานแล้ว ญาติพี่น้องเดินทางมาพบ จะได้คบหาสมาคมกับช่างนักประดิษฐ์ ระวังจะมีปากเสียงกับคนใกล้ชิด การเจรจาประสบความสำเร็จ<br/><br/><b>เกิดวันพฤหัสบดี </b>จะได้รับมอบหมายให้วิ่งเต้นติดต่อเจรจาประสานงานสำคัญ มีความพึงพอใจในผลงานของตน ทำให้ได้ตำแหน่งที่ดีและมีความก้าวหน้า จะได้ของมีค่าจากเพศตรงข้าม มีการช่วยเหลือซึ่งกันและกัน มีการสมาคมการติดต่อสื่อสารกันมากขึ้น มีงานสำคัญให้ทำ จะได้คบหาสมาคมกับผู้คนมากมาย<br/><br/><b>เกิดวันศุกร์ </b>การไม่ยับยั้งชั่งใจเอาแต่อารมณ์หรือมีโทสะบ่อยครั้ง จะทำให้มีปัญหากับเพื่อนร่วมงานได้ง่าย มีการเอาใจใส่ดูแลเกี่ยวกับสุขภาพเป็นอย่างดี มีเรื่องช่วยเหลือญาติพี่น้อง บริวารจะนำความเดือดร้อนมาให้ จะได้สนทนากับบุคคลสำคัญ การงานประสบความสำเร็จ ระวังของมีค่าจะตกหล่นสูญหาย<br/><br/><b>เกิดวันเสาร์ </b>มีการริเริ่มโครงการใหม่ ๆ แต่ควรระมัดระวังเรื่องการคบเพื่อน สุขภาพจะดีขึ้นหลังจากปรับปรุงเปลี่ยนแปลงที่อยู่อาศัย มีการซื้อขายซ่อมแซมบ้านเรือนที่อยู่อาศัยยานพาหนะ ญาติพี่น้องคนใกล้ชิดจะแวะเวียนมาหา เดินทางไกลควรรอบคอบ มีงานใหม่เข้ามาให้ทำ การเงินหมุนเวียนดี.<br/> </p>
    </article>
  </body>
</html>