<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638429/%D8%AA%D9%84%D9%88%DB%8C%D8%B2%DB%8C%D9%88%D9%86-%D8%B4%DB%8C%D8%A7%D8%A6%D9%88%D9%85%DB%8C-mi-tv-5-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T23:11:00+00:00"/>
    <meta property="og:title" content="تلویزیون شیائومی Mi TV 5 معرفی شد"/>
    <meta property="og:description" content="تلویزیون شیائومی Mi TV 5 به همراه Mi TV 5 پرو در معرض دید عموم قرار گرفتند. این محصولات در ابعاد 55، 65 و 75 اینچ به فروش می رسند."/>
  </head>
  <body>
    <article>
      <h1>
        <a href="https://www.bultannews.com/fa/news/638429/%D8%AA%D9%84%D9%88%DB%8C%D8%B2%DB%8C%D9%88%D9%86-%D8%B4%DB%8C%D8%A7%D8%A6%D9%88%D9%85%DB%8C-mi-tv-5-%D9%85%D8%B9%D8%B1%D9%81%DB%8C-%D8%B4%D8%AF">تلویزیون شیائومی Mi TV 5 معرفی شد</a>
      </h1>
      <h2>تلویزیون شیائومی Mi TV 5 به همراه Mi TV 5 پرو در معرض دید عموم قرار گرفتند. این محصولات در ابعاد 55، 65 و 75 اینچ به فروش می رسند.</h2>
      <address><time datetime="2019-11-05T23:11:00+00:00">05 Nov 2019, 23:11</time> by <a rel="author">بولتن نیوز | bultannews.com</a></address>
      <p><b>گروه IT: شیائومی</b> امروز از محصولات زیادی رونمایی کرد. این شرکت چینی علاوه بر <b>گوشی Mi CC9 پرو</b>، <b>ساعت هوشمند می واچ</b> را نیز معرفی کرد. حال <b>تلویزیون شیائومی Mi TV 5</b> و<b> Mi TV 5 Pro</b> از راه رسیدند. این تلویزیون‌ ها در ابعاد 55، 65 و 75 اینچ در اختیار خریداران قرار می گیرند. همانطور که می توان حدس زد، نسخه پرو این محصولات کیفیت پنل بالاتری دارند و همچنین از میزان رم بیشتری بهره می برند.   <br/>به گزارش بولتن نیوز به نقل از کلیک، این تلویزیون ها در مقایسه با نسل گذشته، 47 درصد حاشیه کمتری دارند. مدل 55 اینچی این محصولات دارای ضخامتی برابر با 5.9 میلی متر بوده که در مدل 75 اینچی، این ضخامت به 9.9 میلی متر می رسد. شیائومی برای تلویزیون های خود پردازنده<b> Amologic T972</b> با لیتوگرافی 12 نانومتری را در نظر گرفته که قادر به پخش ویدیوهای<b> 8K</b> است.  </p>
      <figure>
        <img src="https://www.bultannews.com/files/fa/news/1398/8/14/1192766_347.jpg"/>
      </figure>
      <p>تلویزیون شیائومی Mi TV 5 از<b> 3 گیگابایت رم</b> و<b> 32 گیگابایت حافظه داخلی</b> بهره می برد و نسخه پرو آن به<b> 4 گیگابایت رم</b> و<b> 64 گیگابایت حافظه داخلی</b> مجهز شده است. نسخه پرو این تلویزیون به پنل<b> 4K QLED</b> مجهز شده که قادر به پوشش 108 درصدی NTSC است. این پنل از <b>+HDR10</b> پشتیبانی می کند.<br/><br/>این محصولات به 3 پورت HDMI، پورت اترنت، 2 پورت USB، وای فای و بلوتوث مجهز شده اند. شیائومی برای آن ها دو اسپیکر در نظر گرفته که قدرت خروجی هر یک از آن ها برابر با 8 وات است. این اسپیکرها از<b> DTS Audio</b> و<b> Dolby Audio</b> پشتیبانی می کنند.<br/><br/>قیمت تلویزیون <b>شیائومی Mi TV 5</b> برابر با<b> 430</b>، <b>570</b> و <b>1145 دلار</b> برای نسخه های<b> 55</b>، <b>65</b> و<b> 75 اینچی</b> است. تلویزیون <b>شیائومی می تی وی 5 پرو</b> با قیمت های<b> 530</b>، <b>715</b> و<b> 1430 دلار</b> در اختیار خریداران قرار می گیرد. این محصولات از تاریخ <b>11 نوامبر</b> وارد بازار می شوند.</p>
    </article>
  </body>
</html>