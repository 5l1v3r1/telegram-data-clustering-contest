<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/medvedchuk_pro_skandal_z_budynkom_tkachenka_tut_mozhe_buty_koruptsiyna_1684459"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T23:25:00+00:00"/>
    <meta property="og:title" content="Медведчук про скандал із будинком Ткаченка: Тут може бути корупційна складова"/>
    <meta property="og:description" content="В історії з будинком Олександра Ткаченка (нардепа від «Слуги народу») з огляду на те, що депутат його не декларував, може бути корупційна складова."/>
  </head>
  <body>
    <article>
      <h1>Медведчук про скандал із будинком Ткаченка: Тут може бути корупційна складова</h1>
      <address>
        <time datetime="2019-11-05T23:25:00+00:00">05 Nov 2019, 23:25</time>
      </address>
      <p>
        <b>В історії з будинком Олександра Ткаченка (нардепа від «Слуги народу») з огляду на те, що депутат його не декларував, може бути корупційна складова.</b>
      </p>
      <p>Про це в ексклюзивному інтерв’ю в ефірі інформаційно-аналітичного проєкту «<a href="https://zik.ua/tv/project/%D1%81hudova_chetvirka/">Чудова четвірка</a>» на телеканалі <a href="https://zik.ua/">ZIK</a> заявив голова політради партії «Опозиційна платформа – За життя», народний депутат України Віктор Медведчук.</p>
      <p>Ведучі адресували політику запитання щодо ймовірної мети поширення інформації про історію із незадекларованим будинком нардепа від «Слуги народу» Олександра Ткаченка, та чи може тут йтися про відволікання уваги українців від серйозніших питань.</p>
      <p>«Ви говорите про будинок – це дрібниця, ну, в контексті того, що відбулося 2 травня в Одесі 2014 року, – це, безумовно, дрібниця. Але ж питання полягає в тому, що про цей будинок не просто згадали. Згадали у зв'язку з тим, що пан Ткаченко не декларував, а значить, тут може бути корупційна складова. І це вже інший підхід і інша оцінка дій», – заявив Віктор Медведчук та додав, що погоджується із думкою, що такі скандали – це відволікання уваги від головних питань, які нині хвилюють українців.</p>
      <figure>
        <iframe src="https://www.youtube.com/embed/EQ9Et003FmA" width="640" height="360" data-service="Youtube" scrolling="no"/>
      </figure>
      <p>Як повідомляли, народний депутат та колишній керівник «1+1 Медіа» Олександр Ткаченко заселився в незадекларований маєток на Трухановому острові в Києві після того, як телеканал «1+1» показав <a href="https://zik.ua/news/2019/11/05/tkachenko_perebravsya_na_truhaniv_pislya_rozsliduvannya_plyusiv_pro_1683891">розслідування про незаконність поселень там</a>.</p>
      <p>Нагадаємо, раніше повідомляли, що народний депутат від «Слуги народу» і ексгендиректор телеканалу «1+1» <a href="https://zik.ua/news/2019/10/23/tkachenko_pryhovav_vid_deklaruvannya_nezakonnyy_budynok_na_truhanovomu_1674371">Олександр Ткаченко користується незадекларованим маєтком в природоохоронній зоні</a> – на Трухановому острові в Києві. </p>
      <related>
        <h4>читайте також</h4>
        <a href="https://zik.ua/news/2019/11/05/medvedchuk_seksskandal__tse_svidchennya_moralnoetychnyh_harakterystyk_1684435"/>
        <a href="https://zik.ua/news/2019/11/05/medvedchuk_skandaly_u_sluzi_narodu__tse_vidvolikannya_uvagy_vid_realnyh_1684423"/>
        <a href="https://zik.ua/news/2019/11/05/medvedchuk_za_5_rokiv_pravoohorontsi_nichogo_ne_zrobyly_dlya_rozsliduvannya_1684355"/>
        <a href="https://zik.ua/news/2019/10/25/viktor_medvedchuk_perevirky_nardepiv_na_poligrafi__tse_bilshe_shou_anizh_1676605"/>
      </related>
    </article>
  </body>
</html>