<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/apple-pay-idva-pri-klientite-na-fibank_news707523.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T14:09:00+00:00"/>
    <meta property="og:title" content="Apple Pay идва при клиентите на Fibank"/>
    <meta property="og:description" content="Fibank е първата банка в България, която дава възможност на своите клиенти да плащат с Apple Wallet"/>
  </head>
  <body>
    <article>
      <h1>Apple Pay идва при клиентите на Fibank</h1>
      <h2>Fibank е първата банка в България, която дава възможност на своите клиенти да плащат с Apple Wallet</h2>
      <address>
        <time datetime="2019-11-05T14:09:00+00:00">05 Nov 2019, 14:09</time>
      </address>
      <p>https://blitz.bg/ikonomika/apple-pay-idva-pri-klientite-na-fibank_news707523.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572955328-apple-pay-banner-800x600.jpg"/>
      </figure>
      <p><b>Fibank (Първа инвестиционна банка), в сътрудничество с Mastercard, предлага на своите клиенти възможността да ползват услугата Apple Pay. Благодарение на нея всеки клиент на банката, притежаващ дебитна или кредитна карта Mastercard, може да я добави към Apple Wallet и да извършва бързи, удобни и сигурни мобилни плащания.</b><br/><br/>Сигурността и поверителността са в основата на Apple Pay. Когато използвате кредитна или дебитна карта с Apple Pay, действителните номера на карти не се съхраняват на устройството, нито на сървърите на Apple. Вместо това на картата се присвоява уникален номер, който е криптиран и се съхранява в защитения елемент на устройството ви. Всяка трансакция се оторизира с еднократен уникален динамичен код за сигурност.</p>
      <figure>
        <img src="https://static.blitz.bg/documents/thumbnails/520/201911/1572955328-apple-pay-banner-800x600.jpg"/>
      </figure>
      <p>Apple Pay се настройва лесно, като клиентите продължават да ползват всички бонуси и предимства, предлагани от кредитните и дебитни карти. Apple Pay се поддържа от iPhone SE, iPhone 6 и по-нови версии, както и от Apple Watch.<br/><br/>Пазаруването в приложения и сайтове, приемащи Apple Pay, е лесно с Touch ID или просто с двукратно натискане на страничния бутон и поглеждане към вашия iPhone X, за да удостоверите плащането с Face ID. С Apple Pay вече не е необходимо да попълвате дълги формуляри, нито многократно да въвеждате информация за плащане и доставка.<br/><br/>Когато купувате стоки и услуги чрез приложения или в Safari, Apple Pay работи с iPhone 6 и по-нови версии, iPhone SE, iPad Pro, iPad (5-то поколение), iPad Air 2 и iPad mini 3 и по-нови. Можете също да използвате Apple Pay в Safari на всеки Mac, произведен през 2012 г. и по-късно, работещ с macOS Sierra и да потвърдите плащането с iPhone 6 или по-нова версия, с Apple Watch, или с Touch ID на новия MacBook Pro.<br/><br/>Можете да дигитализирате вашата карта през Apple Wallet или през регистрирано мобилно устройство в приложението My Fibank.<br/><br/>За повече информация за Apple Pay, посетете: <a href="https://www.apple.com/bg/apple-pay/">https://www.apple.com/bg/apple-pay/</a><br/><br/> </p>
    </article>
  </body>
</html>