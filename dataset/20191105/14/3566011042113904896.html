<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545183.html/%D9%BE%D9%88%D8%B3%D8%AA%D8%B1-%D9%81%D8%B1%D8%A7%D8%AE%D9%88%D8%A7%D9%86-%D8%AF%D9%87%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D9%85%D8%B1%D8%AF%D9%85%DB%8C-%D9%81%DB%8C%D9%84%D9%85-%D8%B9%D9%85%D8%A7%D8%B1-%D9%85%D9%86%D8%AA%D8%B4%D8%B1-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:35:00+00:00"/>
    <meta property="og:title" content="پوستر فراخوان دهمین جشنواره مردمی فیلم عمار منتشر شد"/>
    <meta property="og:description" content="پوستر فراخوان دهمین دوره جشنواره مردمی فیلم عمار در چهار بخش «رقابت اصلی جشنواره»، «جشنواره علوم انسانی عمار»، «فیلم ما» و «فراخوان های مردمی» منتشر شد."/>
  </head>
  <body>
    <article>
      <h1>پوستر فراخوان دهمین جشنواره مردمی فیلم عمار منتشر شد</h1>
      <address>
        <time datetime="2019-11-05T14:35:00+00:00">05 Nov 2019, 14:35</time>
      </address>
      <p>پوستر فراخوان دهمین دوره جشنواره مردمی فیلم عمار در چهار بخش «رقابت اصلی جشنواره»، «جشنواره علوم انسانی عمار»، «فیلم ما» و «فراخوان های مردمی» منتشر شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پوستر فراخوان دهمین جشنواره مردمی فیلم عمار منتشر شد. دهمین دوره این جشنواره مردمی در چهار بخش «رقابت اصلی جشنواره»، «جشنواره علوم انسانی عمار»، «فیلم ما» و «فراخوان های مردمی» برگزار می‌شود.</p>
      <p>در بخش «رقابت اصلی جشنواره» آثار دریافتی با قالب‌های داستانی، مستند، پویانمایی، نماهنگ، برنامه تلویزیونی، فیلم‌نامه و لوح‌نگار در  موضوعات «رویای ایرانی»، «پایش»، «پالایش اجتماعی»، «حافظه ملی»، «همت مومنانه»، «ملت قهرمان»، «مقاومت جهانی» و «فتنه ۸۸» با هم به رقابت می‌پردازند.</p>
      <p>جهت کسب اطلاعات بیشتر می‌توانید به سایت <a href="http://www.Ammarfilm.ir/">http://www.Ammarfilm.ir</a> مراجعه کنید.</p>
      <p>امین سردارآبادی، دبیر اجرایی دهمین جشنواره مردمی عمار، درباره نحوه انتخاب و تصمیم گیری پیرامون پوستر فراخوان جشنواره عمار می گوید: پوستر فراخوان آثار جشنواره دهم از میان پوسترهای منتخب مردمی جشنواره نهم انتخاب شده و این تصمیم در راستای قدردانی از برگزیده بخش پوستر جشنواره نهم و همچنین در راستای هر چه مردمی تر شدن این جشنواره توسط دبیرخانه انجام شده است.</p>
      <p>وی در ادامه افزود: سعی ما در دبیرخانه بر این بود که چون جشنواره عمار برخاسته از مردم است پس باید به سمت مردم گام برداشت.</p>
      <p>سردارآبادی اظهار داشت: ملاک تصمیم دبیرخانه برای انتخاب این پوستر به عنوان پوستر فراخوان جشنواره نیز گذشتن از سختی ها و تنگناهای انقلاب و پیش رفتن به سمت قله ها و امیدواری به آینده است که این پوستر بیان کننده این موارد می باشد و رسالت جشنواره عمار نیز روایت موضوعات اینچنینی است.</p>
      <p>حمید رجایی که در فراخوان طراحی پوستر نهمین دوره جشنواره مردمی فیلم عمار حائز رتبه نخست شد درباره طراحی این پوستر می‌گوید: به دلیل اینکه فیلمساز هستم جشنواره مردمی فیلم عمار را پیگیری می‌کردم که متوجه شدم در سایت این جشنواره فراخوان طراحی پوستر نهمین جشنواره مردمی فیلم عمار منتشر شده است.</p>
      <p>وی افزود: ایده پردازی طراحی پوستر جشنواره نهم، دو هفته طول کشید تا در نهایت به طرحی که به دبیرخانه ارسال کردم منتهی شد. طراحی و اجرای آن نیز دو روز طول کشید تا آماده حضور در مسابقه طراحی پوستر این رویداد سینمایی شد.</p>
      <p>این فیلمساز ادامه داد: بعد از اینکه پوستر جشنواره را به دبیرخانه ارسال کردم به من اعلام کردند که به عنوان نفر نخست مسابقه طراحی پوستر برگزیده شدم.</p>
      <p>رجائی خاطرنشان کرد: از آنجایی که ماهیت جشنواره مردمی فیلم عمار و اتفاق‌هایی که در این رویداد سینمایی رخ می‌دهد خاص هستند و با سایر جشنواره‌های فیلم متفاوت است طرح یک موشک را برای پوستر درنظر گرفتم که این موشک یادآور نخستین موشکی است که در زمان تحریم‌ها و برای دفاع از تمامیت ارضی کشور توسط متخصصان و دانشمندان ایرانی از جمله شهید تهرانی مقدم ساخته شده است.</p>
      <p>وی اضافه کرد: تا کنون در هر عرصه ای که دشمنان انقلاب ما را تحریم کردند دانشمندان ایرانی با تیکه بر شعور انقلابی خود توانسته‌اند در آن امر به بالاترین دانش برسند و بتوانند دست بیگانگان را کوتاه و اقتدار و جایگاه خود را بدست آورند که این خود یک سناریو و فیلم است و داستان‌های واقعی زیادی را می‌توان در این راه بیان کرد که قابلیت تبدیل شدن به فیلم را دارد.</p>
      <p> </p>
      <figure>
        <img src="http://newsroom.dana.ir/content/upload/5fe9e2a7-9e19-4660-9da3-0e71ecb5f700.jpg"/>
      </figure>
      <p>انتهای پیام/</p>
    </article>
  </body>
</html>