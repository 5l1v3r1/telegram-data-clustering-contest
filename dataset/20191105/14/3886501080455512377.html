<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118899-lutovac-palmeru-sam-izneo-stavove-o-neophodnosti-stvaranja-uslova-za-slobodne-izbore?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-05T14:00:05+00:00"/>
    <meta property="og:title" content="Lutovac: Palmeru sam izneo stavove o neophodnosti stvaranja uslova za slobodne izbore"/>
    <meta property="og:description" content="Predsednik Demokratske stranke (DS) Zoran Lutovac izjavio je danas da je na sastanku sa specijalnim izaslanikom SAD Metju Palmerom za Zapadni Balkan izneo stavove o neophodnosti stvaranja uslova za slobodne i poštene izbore u Srbiji.On je agenciji Beta rekao da je Palmeru preneo da je neophodno napraviti sveobuhvatan sporazum o izbornim uslovima na osnovu predloga koji su sačinili nezavisni stručnjaci u ime gradjana koji protestuju, a koji bi se mogao unaprediti predlozima organizacija Cesid, BIRODI, Transparentnost i CRTA i koji bi se primenjivao devet meseci pre izbora.Lutovac je kazao da je potrebno obezbediti mehanizam koji bi kontrolisao spovodjenje dogovorenog.&quot;Gradjani nisu informisani, glasaju pod ucenama i pritiskom, a nepravilnosti se ne sankcionišu. Da bismo imali slobodne izbore neophodna je sloboda medija kao i uslovi da se gradjani izjašnjavaju tajno i bez pritisaka, ali i administracija koja bi kontrolisala ceo izborni proces. Tek ako to uspemo da promenimo imaćemo elementarne uslove za izbornu…"/>
  </head>
  <body>
    <article>
      <h1>Lutovac: Palmeru sam izneo stavove o neophodnosti stvaranja uslova za slobodne izbore</h1>
      <address>
        <time datetime="2019-11-05T14:00:05+00:00">05 Nov 2019, 14:00</time>
      </address>
      <p>Predsednik Demokratske stranke (DS) Zoran Lutovac izjavio je danas da je na sastanku sa specijalnim izaslanikom SAD Metju Palmerom za Zapadni Balkan izneo stavove o neophodnosti stvaranja uslova za slobodne i poštene izbore u Srbiji.On je agenciji Beta rekao da je Palmeru preneo da je neophodno napraviti sveobuhvatan sporazum o izbornim uslovima na osnovu predloga koji su sačinili nezavisni stručnjaci u ime gradjana koji protestuju, a koji bi se mogao unaprediti predlozima organizacija Cesid, BIRODI, Transparentnost i CRTA i koji bi se primenjivao devet meseci pre izbora.<br/><br/>Lutovac je kazao da je potrebno obezbediti mehanizam koji bi kontrolisao spovodjenje dogovorenog.<br/><br/>"Gradjani nisu informisani, glasaju pod ucenama i pritiskom, a nepravilnosti se ne sankcionišu. Da bismo imali slobodne izbore neophodna je sloboda medija kao i uslovi da se gradjani izjašnjavaju tajno i bez pritisaka, ali i administracija koja bi kontrolisala ceo izborni proces. Tek ako to uspemo da promenimo imaćemo elementarne uslove za izbornu trku", rekao je Lutovac.<br/><br/>On je ponovio da bojkot ne znači odustajanje od izbora već da je bojkot usmeren na to da se "izborimo za ono što nam pripada za slobodne i poštene izbore".</p>
    </article>
  </body>
</html>