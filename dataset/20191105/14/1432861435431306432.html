<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/v-rumyniq-chorbadzhijski-igrae-malko-i-posredstveno-a-e-nacional-1402948.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T14:15:00+00:00"/>
    <meta property="og:title" content="В Румъния: Чорбаджийски играе малко и посредствено, а е национал"/>
    <meta property="og:description" content="Една от изпратените повиквателни на Георги Дерменджиев за мачовете с Чехия и Парагвай събуди недоумения в съседна Румъния Става дума за тази до защитника на Стяуа (ФКСБ) Божидар Чорбаджийски"/>
  </head>
  <body>
    <article>
      <h1>В Румъния: Чорбаджийски играе малко и посредствено, а е национал</h1>
      <address><time datetime="2019-11-05T14:15:00+00:00">05 Nov 2019, 14:15</time> by <a rel="author">Sportlive.bg</a></address>
      <p>Една от изпратените повиквателни на Георги Дерменджиев за мачовете с Чехия и Парагвай събуди недоумения в съседна Румъния. Става дума за тази до защитника на Стяуа (ФКСБ) Божидар Чорбаджийски. Медии в Румъния пишат, че е изненада, че бившият играч на ЦСКА е отново национал, след като записа само 4 мача в сегашния си тим и не се е представил добре в тях.</p>
      <p>"Луксозна резерва в клуба, но национал на страната си", отбелязва за Чорбаджийски сайтът sport.ro. Медията отбелязва, че българинът е записал само 3 мача за ФКСБ - 3 в първенството и 1 за Купата на страната, и не е успял да си спечели титулярно място. Отбелязва се и че в последния мач, в който бранителят е играл, той е получил червен картон.</p>
      <p>"Решението на треньора Георги Дерменджиев е още по-изненадващо, като се има предвид, че футболистът имаше поседствени изпълнения при вицешампиона на Румъния", допълва "Фанатик". Божидар Чорбаджийски не е викан в българския национален отбор от 1 година. За последно това се случи при равенството със Словения (1:1) в Лигата на нациите на 19.11 2018 година. <b><i><a href="https://www.sportlive.bg/bgfootball/national-team/Dermendzhiev-obqvi-golqmata-cel-pred-nacionalite-i-dali-Popov-ostava-kapitan-1389239.html">А каква е голямата цел пред националите вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Lycho-Tanev-Rasistkiqt-skandal-na-Bylgariq---Angliq-beshe-insceniran-1394331.html"/>
        <a href="https://www.sportlive.bg/bgfootball/national-team/Dimityr-Iliev-sled-povikvatelnata-Dano-tova-ne-e-edinichen-sluchaj-1393926.html"/>
        <a href="https://www.sportlive.bg/bgfootball/national-team/Georgi-Dermendzhiev-vyrna-zabraven-zashtitnik-v-nacionalniq-otbor-1389197.html"/>
        <a href="https://www.sportlive.bg/worldfootball/worldfootballother/Chorbadzhijski-Sydiite-v-Rumyniq-sa-razlichni-izgoniha-me-za-udar-s-lakyt-1384087.html"/>
        <a href="https://www.sportlive.bg/bgfootball/national-team/Dermendzhiev-povika-dvama-debyutanti-i-kapitana-na-Lokomotiv-Pd-1391947.html"/>
      </related>
    </article>
  </body>
</html>