<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814117.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T14:54:00+00:00"/>
    <meta property="og:title" content="وزیر اقتصاد اعلام کرد: رشد ١٠ درصدی صادرات"/>
    <meta property="og:description" content="به گزارش مهر، فرهاد دژپسند ظهر سه شنبه در دیدار با نماینده ولی فقیه در استان فارس بیان کرد: واردات کالاهای اساسی در هفت ماه اول امسال نیز ٢٢ درصد رشد داشته و می توان به قوت گفت برنامه دشمن برای از محدود کردن اقتصاد ایران ناکام مانده و شکست خورده است. "/>
  </head>
  <body>
    <article>
      <h1>وزیر اقتصاد اعلام کرد: رشد ١٠ درصدی صادرات</h1>
      <address>
        <time datetime="2019-11-05T14:54:00+00:00">05 Nov 2019, 14:54</time>
      </address>
      <p>وزیر امور اقتصادی و دارایی کشور گفت: صادرات غیر نفتی در هفت ماه اول امسال با ثابت بودن ارزش پایه نسبت به سال گذشته، ١٠ درصد افزایش یافته و به لحاظ ارزشی نیز ٢٧ درصد رشد داشته است.</p>
      <p>به گزارش مهر، فرهاد دژپسند ظهر سه شنبه در دیدار با نماینده ولی فقیه در استان فارس بیان کرد: واردات کالاهای اساسی در هفت ماه اول امسال نیز ٢٢ درصد رشد داشته و می توان به قوت گفت برنامه دشمن برای از محدود کردن اقتصاد ایران ناکام مانده و شکست خورده است. </p>
      <p>وی تاکید کرد: نرخ بیکاری در خراسان رضوی به کمتر از ٣ درصد رسیده است و این موضوع قابل تقدیر است و ایجاد فرصت های شغلی جدید در کشور نشان از آن است که اقدامات خوبی در این زمینه در کشور صورت گرفته است. </p>
      <p>وزیر اقتصاد اظهار کرد: سالانه ٩۵٠ هزار نفر در کشور به جامعه جویای کار اضافه می شوند  و پیشتر نیز سه میلیون نفر جویای کار در کشور بودند و باید برای این افراد شغل ایجاد کرد اما این موضوع باد مدون و با برنامه ریزی باشد. </p>
      <p>وی افزود: استان فارس از وجوه گوناگون دارای ویژگی هایی است که آن را متمایز کرده است چون هم استانی وسیع و هم از نظر اقتصادی قوی و پیشرفته است. </p>
      <p>دژپسند تاکید کرد: ظرفیت های خوبی در علوم نیز دارد و نمایندگان ولی فقیه در استان ها از دو جهت باید در استان ها مورد توجه قرار گیرند و این افراد مرجع هستند و سمت و سوی انتظارت به هر سویی باشد نظارت مثبت و منفی دارد و روابط اجتماعی باعث تقویت یا تضعیف سرمایه های انسانی می شود. </p>
      <p>وزیر امور اقتصادی و دارایی تاکید کرد: دشمن در نظر داشت تا طی سه ماه با تحریم های ظالمانه اقتصاد کشور را مختل کند اما دشمنان از عمق اعتقاد مردم ایران اگاهی نداشتند و باید از این اعتقاد پاسداری کرد. </p>
      <p>وی افزود: باید جدا از نگاه های سیاسی و حزبی به دنبال توسعه در کشور در تمامی شاخص ها باشیم و یکی از آمار های که در کشور امیدوارکننده بوده است موضوع میزان اشتغال زایی در کشور است. </p>
      <p>دژپسند متذکر شد: رشد غیر نفتی  در شش ماه اول امسال مثبت بوده است و بر اساس آمار های بانک جهانی ۴دهم درصد اقتصاد ایران رشد داشته و بر اساس آمار های داخلی بیش از ٩ درصد اقتصاد رشد داشته است. </p>
      <p>وی در خصوص روند افزایش قیمت نیز گفت: روند رشد قیمت ها در کشور معکوس شده است و از مرداد ماه روند رشد قیمت ها کاهش یافته است و روند رشد قیمت ها قبل از مرداد ماه بیش از ۴٠ درصد بود اما این روند اکنون به ٢٨ درصد رسیده است. </p>
    </article>
  </body>
</html>