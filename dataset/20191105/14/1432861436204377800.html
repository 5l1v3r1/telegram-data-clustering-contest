<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/6-te-pretendenti-za-nov-trenxor-na-bajern-1402928.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T14:00:00+00:00"/>
    <meta property="og:title" content="6-те претенденти за нов треньор на Байерн"/>
    <meta property="og:description" content="Германското издание Bild споменава 5 имена като обсъдени варианти за заместник на уволнения Нико Ковач в Байерн Мюнхен Става въпрос за Масимилиано Алегри, Ханзи Флик, Ерик тен Хаг, Ралф Рангник и Арсен Венгер"/>
  </head>
  <body>
    <article>
      <h1>6-те претенденти за нов треньор на Байерн</h1>
      <address><time datetime="2019-11-05T14:00:00+00:00">05 Nov 2019, 14:00</time> by <a rel="author">Sportlive.bg</a></address>
      <p>Германското издание "Bild" споменава 5 имена като обсъдени варианти за заместник на уволнения Нико Ковач в <a href="https://www.sportlive.bg/worldfootball/germany/Ot-Bajern-obqviha-absolyutna-vqra-v-noviq-si-trenxor-1395842.html"><b>Байерн Мюнхен</b></a>. Става въпрос за Масимилиано Алегри, Ханзи Флик, Ерик тен Хаг, Ралф Рангник и Арсен Венгер. Френският "Екип", пък, допълва Жозе Моуриньо.</p>
      <p><b>Масимилиано Алегри - </b>за последно италианецът бе начело на Ювентус, с който печели италианската Серия А 5 поредни пъти. Той е заменен от Маурицио Сари, като в момента не е официално ангажиран с никой клуб.</p>
      <p><b>Ханзи Флик </b>- досегашен помощник на Ковач. В момента той е временен наставник, като ще изведе тима в предстоящите двубои срещу Олимпиакос (Шампионска лига) и Борусия Дортмунд.</p>
      <p><b>Ерик тен Хаг</b> - той върши страхотна работа начело на Аякс и ръководните фактори в Байерн силно биха желали да го назначат, но този вариант е най-малко вероятен, дори невъзможен, защото самият <a href="https://www.sportlive.bg/worldfootball/worldfootballother/Bajern-poluchi-otkaz-ot-edin-ot-favoritite-za-trenxorskiq-post-1402885.html">Тен Хаг призна, че това няма да се случи.</a></p>
      <p><b>Ралф Рангник</b> - сред сравнително непопулярните имена в списъка, но върши страхотна работа начело на Лайпциг. Все пак, изглежда малко вероятно да премине при баварците на този етап.</p>
      <p><b>Арсен Венгер</b> - дългогодишният легендарен наставник на Арсенал все още е без отбор. Французинът обаче признава, че търси ново предизвикателство.</p>
      <p><b>Жозе Моуриньо - </b>един от най-екстравагантните треньори. Сякаш задължително името му се свързва с всеки гранд, който уволнява своя наставник.</p>
      <p>
        <b>А какво заявиха от Байерн за предстоящите двубои, както и за Ханзи Флик - <a href="https://www.sportlive.bg/worldfootball/germany/Ot-Bajern-obqviha-absolyutna-vqra-v-noviq-si-trenxor-1395842.html">вижте в този материал на SportLive.</a></b>
      </p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Shvajnshtajger-Mourinxo-vinagi-me-razpitvashe-za-Bajern-i-ucheshe-nemski-1391794.html"/>
        <a href="https://www.sportlive.bg/worldfootball/germany/Ot-Bajern-(Myunhen)-dadoha-podrobnosti-za-razdqlata-s-Kovach-1391679.html"/>
        <a href="https://www.sportlive.bg/worldfootball/germany/Sky-Sports-Bajern-veche-e-razgovarql-s-potencialniq-si-nov-trenxor-1391666.html"/>
        <a href="https://www.sportlive.bg/worldfootball/germany/Veche-e-qsen-osnovniqt-favorit-za-nov-nastavnik-na-Bajern-(Myunhen)-1391624.html"/>
        <a href="https://www.sportlive.bg/worldfootball/worldfootballother/Izklyuchitelno-lyubopiten-sezon-v-top-pyrvenstvata-na-Evropa-1402916.html"/>
      </related>
    </article>
  </body>
</html>