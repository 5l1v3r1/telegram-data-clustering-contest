<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/05/spanish-court-reactivates-warrant-for-three-catalan-separatist-leaders-puig-comin-ponsati"/>
    <meta property="og:site_name" content="euronews"/>
    <meta property="article:published_time" content="2019-11-05T14:51:20+00:00"/>
    <meta property="og:title" content="دادگاه اسپانیا حکم بازداشت سه رهبر کاتالونیا دوباره به جریان انداخت"/>
    <meta property="og:description" content="دادگاه عالی اسپانیا حکم بازداشت سه رهبر جدایی‌طلب کاتالونیا در اروپا را که اکنون در خارج از مرزهای این کشور به سر می‌برند، بار دیگر فعال کرد."/>
  </head>
  <body>
    <article>
      <h1>دادگاه اسپانیا حکم بازداشت سه رهبر کاتالونیا دوباره به جریان انداخت</h1>
      <address><time datetime="2019-11-05T14:51:20+00:00">05 Nov 2019, 14:51</time> by <a rel="author">یورونیوز فارسی </a></address>
      <p>دادگاه عالی اسپانیا حکم بازداشت سه رهبر جدایی‌طلب کاتالونیا در اروپا را که اکنون در خارج از مرزهای این کشور به سر می‌برند، بار دیگر به جریان انداخت.</p>
      <p>گونزالو بویه، وکیل لوییس پوییگ، تونی کومین و کلارا پونساتی روز سه‌شنبه ۵ نوامبر گفت مقامات اسکاتلند و بلژیک، کشورهایی که رهبران فراری کاتالونیا در آن‌ها در تبعید خودخواسته به سر می‌برند، احکام تازه بازداشت را به صورت شفاهی به اطلاع او رسانده‌اند.</p>
      <p>دادستان‌های اسپانیا خواستار تشکیل پرونده برای کلارا پونساتی، وزیر فرهنگ سابق کاتالونیا و تونی کومین، وزیر بهداشت سابق این ناحیه به اتهام آشوب و سوءاستفاده از اموال عمومی شده‌اند.</p>
      <p>ماه گذشته دادگاه عالی اسپانیا ۹ نفر از ۱۲ رهبر جدایی طلب کاتالونیا را به اتهاماتی مشابه به ۹ تا ۱۳ سال زندان محکوم کرده بود. امری که موجی از اعتراضات استقلال‌طلبان را در این منطقه برانگیخت و باعث بروز ناآرامی‌های خیابانی در چندین شب متوالی در ماه اکتبر شد.</p>
      <p>تعقیب و محاکمه رهبران جدایی‌طلب کاتالونیا پس از برگزاری همه‌پرسی استقلال در این ناحیه در سال ۲۰۱۷ آغاز شد. دولت اسپانیا با رد نتایج همه‌پرسی آن را «غیرقانونی» می‌داند.</p>
      <p>کارلس پوجدمون، رئیس جمهوری خودخوانده کاتالونیا و شماری دیگر از رهبران این منطقه از آن زمان در خارج از اسپانیا در تبعید به سر می‌برند. با این حال شمار دیگری نیز نظیر رائول روموا که در آن زمان وزیر امور خارجه ایالت کاتالونیا بود در اسپانیا ماندند و دادگاهی شدند.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/11/05/clash-over-catalunia-in-first-tv-debate-in-spain">استقلال کاتالونیا موضوع جنجالی مناظره رهبران احزاب سیاسی اسپانیا در آستانه انتخابات</a>
        </li>
        <li>
          <a href="https://farsi.euronews.com/2019/10/17/catalan-regional-chief-calls-for-independence-vote-after-night-of-violence">رئیس دولت کاتالونیا خواستار برگزاری دومین همه‌پرسی استقلال شد</a>
        </li>
      </ul>
    </article>
  </body>
</html>