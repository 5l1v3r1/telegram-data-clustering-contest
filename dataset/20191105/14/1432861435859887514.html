<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/real-usileno-shte-tyrsi-krilo-sancho-syshto-e-v-radara-1403139.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T14:29:00+00:00"/>
    <meta property="og:title" content="Реал усилено ще търси крило, Санчо също е в радара"/>
    <meta property="og:description" content="Отборът на Реал Мадрид има желание да засили още повече конкуренцията в атака Кралският клуб е хвърлил око на младия английски талант Джейдън Санчо"/>
  </head>
  <body>
    <article>
      <h1>Реал усилено ще търси крило, Санчо също е в радара</h1>
      <address><time datetime="2019-11-05T14:29:00+00:00">05 Nov 2019, 14:29</time> by <a rel="author">Sportlive.bg</a></address>
      <p>Отборът на Реал Мадрид има желание да засили още повече конкуренцията в атака. Кралският клуб е хвърлил око на младия английски талант <a href="https://www.sportlive.bg/tags/65452">Джейдън Санчо</a>. Играчът на Борусия Дортмунд е оценяван на 100 милиона паунда.</p>
      <p>19-годишният футболист кара третия си сезон на „Сигнал Идуна Парк“, след като бе привлечен от школата на Манчестър Сити през 2017г. Санчо бързо се наложи като титуляр за Дортмунд с идването на Лусиен Фавр, а силните му мачове с жълто-черната фланелка му донесоха и повиквателна за националния отбор на Англия преди година. От <a href="https://www.sportlive.bg/tags/13466">Борусия Дортмунд</a> вече осъзнават, че това може и да бъде последният сезон на Санчо в клуба и се оглеждат за заместник.</p>
      <p>Тимът на Зинедин Зидан се нуждае от ново попълнение по крилото, тъй като Гарет Бейл най-вероятно ще напусне клуба в близко бъдеще. Задачата с привличането на Санчо обаче няма да е никак лесна, тъй като играчът е желан още от Манчестър Юнайтед и Пари Сен Жермен. <a href="https://www.sportlive.bg/tags/2043">Манчестър Сити</a> пък имат опцията да контрират всяка една оферта за крилото, тъй като имат клауза, по която задължително трябва да бъдат информирани, ако Дортмунд приемат предложение за Санчо.</p>
      <p>Интересното е, че вчера точно <a href="https://www.sportlive.bg/tags/3457">Реал Мадрид</a> и Манчестър Сити бяха замесени в една интересна трансферна новина, след като се появи информация, че Кралският клуб е склонен да плати пари и да даде Гарет Бейл на „гражданите“, за да си осигури услугите на Рахийм Стърлинг. <i><a href="https://www.sportlive.bg/worldfootball/spain/Predlozhenie-ot-Real-Garet-Bejl-i-tlysta-torba-s-pari-za-zvezdata-na-Manchestyr-Siti-1392914.html">Повече за това, четете тук.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Zidan-tyrsi-nov-centralen-zashtitnik---izbira-mezhdu-trima-mladoci-1402896.html"/>
        <a href="https://www.sportlive.bg/worldfootball/spain/Bejl-napuska-Real-prez-qnuari-pisnalo-mu-ot-zhivota-v-Madrid-1391722.html"/>
        <a href="https://www.sportlive.bg/worldfootball/germany/Borusiq-(D)-globi-i-ostavi-izvyn-systava-Dzhejdyn-Sancho-1386490.html"/>
        <a href="https://www.sportlive.bg/worldfootball/germany/Ot-Borusiq-priznaha-Prez-lqtoto-Yunajted-iskashe-Sancho-1374664.html"/>
        <a href="https://www.sportlive.bg/worldfootball/spain/Real-ima-speshna-nuzhda-ot-izpylnitel-na-1402868.html"/>
      </related>
    </article>
  </body>
</html>