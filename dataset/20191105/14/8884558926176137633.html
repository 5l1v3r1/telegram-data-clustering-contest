<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/prvi-poraz-ankarana"/>
    <meta property="og:site_name" content="Primorske novice"/>
    <meta property="article:published_time" content="2019-11-05T14:23:13+00:00"/>
    <meta property="og:title" content="Prvi poraz Ankarana"/>
    <meta property="og:description" content="Tudi pretekli vikend v enotni primorski nogometni ligi je postregel z razburljivimi razpleti. Prvi poraz so doživeli Ankarančani, Postojnčani pa so se s tesno zmago še utrdili na vrhu lestvice."/>
  </head>
  <body>
    <article>
      <h1>Prvi poraz Ankarana</h1>
      <address><time datetime="2019-11-05T14:23:13+00:00">05 Nov 2019, 14:23</time> by <a rel="author">Aleš Sorta</a></address>
      <p>
        <b>Tudi pretekli vikend v enotni primorski nogometni ligi je postregel z razburljivimi razpleti. Prvi poraz so doživeli Ankarančani, Postojnčani pa so se s tesno zmago še utrdili na vrhu lestvice.</b>
      </p>
      <figure>
        <img src="https://static.primorske.si/foto/highres/gnweb/718498_nogomet_gol-1.jpg"/>
        <figcaption>Foto: Profimedia</figcaption>
      </figure>
      <p>Največ zadetkov so gledalci videli prav v Ankaranu, kjer je presenečenje pripravil Portorož Piran. Obramba gostiteljev, ki so na prvih osmih tekmah prejeli le dva gola, je bila v soboto precej bolj prepustna. Gostje so jim zabili štiri zadetke. <b>Gregor Pribac</b> je sicer Ankaran popeljal v vodstvo, potem pa so sledili kar štirje goli tekmecev in poraz favoriziranih gostiteljev je bil neizbežen.</p>
      <p>Zmagoviti niz nadaljujejo vodilni Postojnčani, ki so imeli kar precej preglavic s Cerknico. Odločilni zadetek je v 81. minuti dosegel <b>Ephraim Onosetale</b>. Še več dela so imeli pri najbližjih zasledovalcih, Jadranu Hrpelje-Kozina. Korte so v 53. minuti ostale brez izključenega <b>Gregorja Rutnika</b>, zmagoviti zadetek pa je za gostitelje v sodnikovem dodatku dosegel <b>Dominik Furlan</b>. Na tretje mesto so se po pričakovani zmagi v Ilirski Bistrici prebili Komenci. Na dnu še brez zmage ostajajo Renčani, ki so po prvem polčasu sicer vodili v Ajdovščini. Zmagoviti zasuk je uspel tudi Košani v Podgradu.</p>
    </article>
  </body>
</html>