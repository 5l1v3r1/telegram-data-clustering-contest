<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tofas-fransada-galibiyet-ariyor-214228h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T14:40:35+00:00"/>
    <meta property="og:title" content="TOFAŞ Fransa'da galibiyet arıyor "/>
    <meta property="og:description" content="7Days EuroCup B Grubu 6. hafta mücadelesinde TOFAŞ, bugün deplasmanda Limoges CSP'yle karşı karşıya gelecek."/>
  </head>
  <body>
    <article>
      <h1>TOFAŞ Fransa'da galibiyet arıyor </h1>
      <h2>7Days EuroCup B Grubu 6. hafta mücadelesinde TOFAŞ, bugün deplasmanda Limoges CSP'yle karşı karşıya gelecek.</h2>
      <address>
        <time datetime="2019-11-05T14:40:35+00:00">05 Nov 2019, 14:40</time>
      </address>
      <p>Palais Des Sports De Beaublanc'de oynanacak karşılaşma TSİ 22.00'de başlayacak. Son maçında Rusya'da Lokomotiv Kuban'ı mağlup eden mavi yeşilliler, Fransa'da da bir dış saha zaferine daha imza atmak için sahaya çıkacak. Bursa ekibinde yaşadığı sakatlık sonrası tedavisi süren ve Fransa'ya götürülmeyen Berkan Durmaz kadroda yer almayacak. Müsabakayı Slovenya'dan Sasa Pukl, Litvanya'dan Arturas Sukys ve Rusya'dan Artem Lavrukhin hakem üçlüsü yönetecek. TOFAŞ, grupta geride kalan 5 haftada 3 galibiyet, 2 mağlubiyetle averajla üçüncü sırada yer alırken, Limoges CSP ise grupta 1 galibiyet, 4 mağlubiyetle beşinci sırada bulunuyor. İki takım arasında Bursa'da oynanan maçı ise TOFAŞ, 84-71 kazanmıştı.</p>
    </article>
  </body>
</html>