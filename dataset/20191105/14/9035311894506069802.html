<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/sili-de-hukumet-karsiti-protestolar-siddetlenerek-devam-ediyor"/>
    <meta property="og:site_name" content="euronews"/>
    <meta property="article:published_time" content="2019-11-05T14:35:29+00:00"/>
    <meta property="og:title" content="Şili'de hükümet karşıtı protestolar şiddetlenerek devam ediyor"/>
    <meta property="og:description" content="Şili'de 23 kişinin ölümüne ve bin 200'den fazla kişinin yaralanmasına neden olan hükümet karşıtı gösteriler devam ediyor"/>
  </head>
  <body>
    <article>
      <h1>Şili'de hükümet karşıtı protestolar şiddetlenerek devam ediyor</h1>
      <address>
        <time datetime="2019-11-05T14:35:29+00:00">05 Nov 2019, 14:35</time>
      </address>
      <p>Şili'de 23 kişinin ölümüne ve bin 200'den fazla kişinin yaralanmasına neden olan hükümet karşıtı gösteriler devam ediyor.</p>
      <p>Başkent Santiago'da binlerce kişi, çeşitli sendika ve STK'lerin çağrısıyla "Süper Pazartesi" isimli protesto gösterisi düzenledi.</p>
      <p>Öğle saatlerinde Devlet Başkanlığı Sarayı La Moneda'nın yakınında toplanmaya başlayan göstericiler, gün içinde protestocuların başlıca toplanma yeri olan İtalya Meydanı'nı doldurdu.</p>
      <p>Göstericilerle güvenlik güçleri arasında çatışmalar yaşandı.</p>
      <p>Güney Amerika ülkesi Şili'de gösteriler, başkent Santiago'da günde 3 milyondan fazla kişinin kullandığı metro ücretlerine 6 Ekim'de yapılan zamla başlamış ve 18 Ekim'de de şiddetlenerek birçok kentte yağma olaylarına da yol açan hükümet karşıtı gösteri ve şiddet olaylarına dönüşmüştü.</p>
      <p>Hükümetin geri adımlarına rağmen durmayan gösteriler nedeniyle, diktatör Augusto Pinochet'in 1990'da devrilmesinden sonra ilk kez doğal afet söz konusu olmamasına rağmen "acil durum" ilan edilmiş ve güvenliği sağlama görevi orduya verilmişti.</p>
      <ul>
        <li>
          <a href="https://tr.euronews.com/2019/10/31/sili-de-18-kisinin-oldugu-protestolar-apec-zirvesi-ni-iptal-ettirdi">Şili'de 18 kişinin öldüğü protestolar APEC Zirvesi'ni iptal ettirdi</a>
        </li>
        <li>
          <a href="https://tr.euronews.com/2019/10/26/sili-de-buyuyen-protestolar-nedeniyle-kabine-degisikligine-gidiliyor-sokaga-cikma-yasagi">Şili'de büyüyen protestolar nedeniyle kabine değişikliğine gidiliyor; Sokağa çıkma yasağı kaldırıldı</a>
        </li>
      </ul>
    </article>
  </body>
</html>