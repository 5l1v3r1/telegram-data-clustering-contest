<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/ofitsijno-tsvk-vyznala-rudyka-peremozhtsem-na-vyborah-v-radu/"/>
    <meta property="og:site_name" content="Рубрика"/>
    <meta property="article:published_time" content="2019-11-05T14:23:33+00:00"/>
    <meta property="og:title" content="Офіційно: ЦВК визнала Рудика переможцем на виборах в Раду"/>
    <meta property="og:description" content="Центральна виборча комісія (ЦВК) визнала самовисуванця Сергія Рудика обраним депутатом Верховної Ради на позачергових виборах 21 липня в одномандатному виборчому окрузі №198 у Черкаській області. Про це повідомляє громадянська мережа “Опора”. Повідомляється, що сьогодні, 5 листопада, завершився виборчий процес на всіх округах. Рудик набрав 18921 голос виборців. Після того, як нововизнаний депутат Рудик принесе присягу, […]"/>
  </head>
  <body>
    <article>
      <h1>Офіційно: ЦВК визнала Рудика переможцем на виборах в Раду</h1>
      <address><time datetime="2019-11-05T14:23:33+00:00">05 Nov 2019, 14:23</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/85d4e1c4_6552_4fd1_9f5c_5e68538819cc_650x410_1_650x410-620x410.jpg"/>
      </figure>
      <p>
        <b>
          <b>Центральна виборча комісія (ЦВК) визнала самовисуванця Сергія Рудика обраним депутатом Верховної Ради на позачергових виборах 21 липня в одномандатному виборчому окрузі №198 у Черкаській області.</b>
        </b>
      </p>
      <p>Про це <a href="https://www.facebook.com/cn.opora/photos/a.442309545107/10156593931885108/?type=3&amp;theater">повідомляє</a> громадянська мережа “Опора”.</p>
      <p>Повідомляється, що сьогодні, 5 листопада, завершився виборчий процес на всіх округах. Рудик набрав 18921 голос виборців.</p>
      <p>Після того, як нововизнаний депутат Рудик принесе присягу, то в Раді IX скликання буде 424 парламентарія.</p>
      <p>28 жовтня ЦВК почала перерахунок голосів виборців на 21 виборчій дільниці одномандатного виборчого округу №198.</p>
      <p>Перерахунок голосів виборців здійснювався на виконання судових рішень.</p>
      <p>Нагадаємо, що <a href="https://rubryka.com/2019/11/04/tsvk-translyuvatyme-svoyi-zasidannya-onlajn/">ЦВК транслюватиме свої засідання онлайн.</a></p>
    </article>
  </body>
</html>