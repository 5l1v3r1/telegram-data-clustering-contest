<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/05/raid-dei-ladri-un-colpo-a-segno/1321347/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-05T14:11:16+00:00"/>
    <meta property="og:title" content="Raid dei ladri, un colpo a segno"/>
    <meta property="og:description" content="TOLENTINO - I malviventi hanno portato via oggetti d'oro da casa di una 77enne, hanno invece rinunciato al furto in un'altra abitazione perché c'era il proprietario"/>
  </head>
  <body>
    <article>
      <h1>Raid dei ladri, un colpo a segno</h1>
      <h2>TOLENTINO - I malviventi hanno portato via oggetti d'oro da casa di una 77enne, hanno invece rinunciato al furto in un'altra abitazione perché c'era il proprietario</h2>
      <address><time datetime="2019-11-05T14:11:16+00:00">05 Nov 2019, 14:11</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F05%2Fraid-dei-ladri-un-colpo-a-segno%2F1321347%2F">Condividi28</a><a href="https://twitter.com/intent/tweet?text=Raid+dei+ladri%2C+un+colpo+a+segno&amp;url=https%3A%2F%2Fwww.cronachemaceratesi.it%2F2019%2F11%2F05%2Fraid-dei-ladri-un-colpo-a-segno%2F1321347%2F">Tweet</a>Email28 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/05/ladro-ladri-furto-furti-325x250.jpg"/>
      </figure>
      <p> </p>
      <p><b>Ladri in azione nel pomeriggio di ieri a Tolentino. In un caso rubati oggetti d’oro, nell’altro il proprietario era in casa e i malviventi sono scappati.</b> Tra le 16 e le 19 i ladri hanno forzato la finestra di un’abitazione in cui vive una 77enne, che non era in casa. Una volta all’interno hanno rovistato in giro e preso i gioielli per poi scappare. Nel tardo pomeriggio, invece, un 53enne è riuscito ad evitare l’ingresso dei ladri nella sua abitazione, che erano saliti sul balcone del primo piano cercando di forzare una porta finestra per introdursi all’interno dell’appartamento. L’uomo li ha visti e sono fuggiti. Indagini in corso da parte dei carabinieri di Tolentino e del Nucleo operativo radiomobile che ha effettuato i sopralluoghi.</p>
    </article>
  </body>
</html>