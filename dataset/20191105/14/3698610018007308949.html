<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinski-sportsmeni-otrimayut-finansovi-stipendiyi-dlya-pidgotovki-do-olimpiadi-2022-328559_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T14:56:00+00:00"/>
    <meta property="og:title" content="Українські спортсмени отримають фінансові стипендії для підготовки до Олімпіади-2022"/>
    <meta property="og:description" content="Матеріальну допомогу отримають 30 спортсменів."/>
  </head>
  <body>
    <article>
      <h1>Українські спортсмени отримають фінансові стипендії для підготовки до Олімпіади-2022</h1>
      <h2>Матеріальну допомогу отримають 30 спортсменів.</h2>
      <address>
        <time datetime="2019-11-05T14:56:00+00:00">05 Nov 2019, 14:56</time>
      </address>
      <p>НОК України виділив 10,5 млн грн на стипендії для тридцяти найкращих українських спортсменів для підготовки до зимової <b><a href="https://dt.ua/SPORT/predstavleniy-talisman-zimovoyi-olimpiadi-2022-v-pekini-323814_.html">Олімпіади 2022 року</a></b>, яка відбудеться в Пекіні, повідомляє офіційний сайт НОК.</p>
      <p>30 спортсменів з листопада 2019 року по лютий 2022-го включно щомісяця отримуватимуть стипендію НОК.</p>
      <p>"Підтримка атлетів є пріоритетним напрямком в діяльності Національного олімпійського комітету. Ми завжди знаходимо шляхи допомоги нашим спортсменам, яка є вкрай важливою. Впевнений, що ці персональні стипендії будуть сприяти кращій підготовці українців до зимових Олімпійських ігор в Пекіні-2022", - заявив президент НОК Сергій Бубка.</p>
      <p>Зимова Олімпіада-2022 в Пекіні відбудеться з 4 по 22 лютого. Паралімпійські ігри-2022 відбудуться з 4 по 13 лютого.</p>
      <p>Нагадаємо, на минулій у лютому минулого року зимовій Олімпіаді-2018 у Пхенчхані збірна України зуміла завоювати одну медаль - "золото" команді приніс фрістайліст Олександр Абраменко в лижній акробатиці.</p>
      <p>Раніше повідомлялося про те, що <b><a href="https://dt.ua/SPORT/v-programu-olimpiadi-2022-dodano-shist-novih-disciplin-283414_.html">в програму Олімпіади-2022 додано шість нових дисциплін</a></b>.</p>
      <footer>За матеріалами: <a href="https://dt.ua/go/aHR0cDovL25vYy11a3Iub3JnLw==">НОК України</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>