<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620043/%DA%AF%D8%B1%D8%AF%D8%A7%D9%86%D9%86%D8%AF%DA%AF%D8%A7%D9%86-%DA%A9%D8%A7%D9%86%D8%A7%D9%84-%DA%A9%D9%90%D8%B1%D8%A7%D8%B4-%DB%8C%D8%A7%D8%A8-%D8%AF%D8%B1-%D8%A8%DB%8C%D8%AC%D8%A7%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T14:14:00+00:00"/>
    <meta property="og:title" content="گردانندگان کانال کِراش یاب در بیجار دستگیر شدند"/>
    <meta property="og:description" content="فرمانده انتظامی بیجار از انهدام اعضای کانال کِراش یاب و دستگیری گردانندگان آن خبر داد و گفت: این کانال که در فضای مجازی (تلگرام) فعالیت داشت اقدام به نشر فساد و ترویج بی بند و باری در جامعه می‌کرد."/>
  </head>
  <body>
    <article>
      <h1>گردانندگان کانال کِراش یاب در بیجار دستگیر شدند</h1>
      <address>
        <time datetime="2019-11-05T14:14:00+00:00">05 Nov 2019, 14:14</time>
      </address>
      <p>
        <i>فرمانده انتظامی بیجار از انهدام اعضای کانال کِراش یاب و دستگیری گردانندگان آن خبر داد و گفت: این کانال که در فضای مجازی (تلگرام) فعالیت داشت اقدام به نشر فساد و ترویج بی بند و باری در جامعه می‌کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ محمدصادق پیروزی روز سه‌شنبه اظهار داشت: با توجه به فعالیت ۲ کانال تگرامی با عنوان (کِراش یاب بیجار) و نشر فساد اخلاقی در فضای مجازی، ترویج بی بندباری و ارتباط نامشروع دختران و پسران نوجوان، با اقدام به موقع پلیس فتا، ۲ نفر در این رابطه شناسایی و دستگیر شدند.</p>
      <p>وی افزود: گردانندگان این ۲ کانال تگرامی که یک دختر و پسر نوجوان هستند با ایجاد این کانال و تبلیغ برای عضویت نوجوانان در آن، موجب اعتراض و نگرانی خانواده از افزایش کاربران آن، بازی با آبروی دختران و پسران مومن و نشر بی بندباری در جامعه می کردند که در کوتاهترین زمان ممکن شناسایی، دستگیر و به مراجع قضایی معرفی شدند.</p>
      <figure>
        <img src="https://aftabnews.ir/files/fa/news/1398/8/14/355758_485.jpg"/>
      </figure>
      <p>سرهنگ پیروزی با اشاره به عدم نظارت والدین بر رفتار فرزندان خود در فضای مجازی یادآور شد: این ۲ نوجوان بدون هیچ سابقه کیفری یا حقوقی بخاطر عدم آشنایی با این فضا و خطراتی که آنها را تهدید می کند، اقدام به ایجاد کانال ها کرده و اکنون از این اقدام ناآگاهانه خود بشدت پیشمان هستند.</p>
      <p>۲ کانال تگرامی با نام کِراش یاب بیجار ابتدا با آدرس دهی و برخی از نام و نشانی ها، توجه بسیاری از نوجوانان کم سن و سال را به خود جلب کرده و در مدت کوتاه فعالیت خود، بیش از ۲ هزار عضو داشتند.</p>
      <p>شهرستان ۸۹ هزار نفری بیجار در ۱۴۲ کیلومتری شرق شهر سنندج مرکز استان کردستان قرار دارد.</p>
    </article>
  </body>
</html>