<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/vandal-rozmlatil-zastavku-v-nivnici-skoda-40-tisic-korun-20191105.html"/>
    <meta property="og:site_name" content="Deník.cz"/>
    <meta property="article:published_time" content="2019-11-05T14:10:00+00:00"/>
    <meta property="og:title" content="Vandal rozmlátil zastávku v Nivnici. Škoda 40 tisíc korun"/>
    <meta property="og:description" content="Na řádění vandala v Nivnici doplatila v pátek 25. října ve večerních hodinách autobusová zastávka v tamní ulici s příznačným názvem Komenského."/>
  </head>
  <body>
    <article>
      <h1>Vandal rozmlátil zastávku v Nivnici. Škoda 40 tisíc korun</h1>
      <address><time datetime="2019-11-05T14:10:00+00:00">05 Nov 2019, 14:10</time> by <a rel="author">Pavel Bohun</a></address>
      <p>„Pachateli se zřejmě nezamlouvaly skleněné tabule, které zastávku tvořily. A tak je z nepochopitelných důvodů rozbil. Svým lehkomyslným jednáním způsobil škodu, která je předběžně vyčíslena na čtyřicet tisíc korun,“ uvedla mluvčí policistů v Uherském Hradišti Milena Šabatová.</p>
      <p>Případ, z něhož by nivnický rodák, učitel národů, J. A. Komenský neměl pražádnou radost, kvalifikovali policisté jako trestný čin poškození cizí věci, na který zákon pamatuje až ročním pobytem ve vězení.</p>
      <figure>
        <img src="https://g.denik.cz/38/18/auto-neni-trezor-zlodej-kradez-kabelka-pcr-policie161117-rk_denik-150-3x2.jpg"/>
      </figure>
      <aside>
        <a href="https://slovacky.denik.cz/zlociny-a-soudy/nez-odvedla-deti-do-skolky-zlodeji-ji-okradl-o-desitky-tisic-20191105.html">Než odvedla děti do školky zloději ji okradl o desítky tisíc Přečíst článek ›</a>
      </aside>
    </article>
  </body>
</html>