<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545176.html/-%D9%85%D8%AD%D8%B3%D9%86-%D9%87%D8%A7%D8%B4%D9%85%DB%8C--%DA%A9%D8%A7%D9%86%D8%AF%DB%8C%D8%AF%D8%A7%DB%8C-%D9%85%D8%AC%D9%84%D8%B3-%D9%85%DB%8C-%D8%B4%D9%88%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:14:00+00:00"/>
    <meta property="og:title" content="«محسن هاشمی» کاندیدای مجلس می‌شود؟"/>
    <meta property="og:description" content="رئیس شورای شهر تهران در پاسخ به سؤال خبرنگاری مبنی بر اینکه شنیده می‌شود شما در حال فعالیت برای حضور در مجلس آینده هستید گفت: جوسازی نکنید."/>
  </head>
  <body>
    <article>
      <h1>«محسن هاشمی» کاندیدای مجلس می‌شود؟</h1>
      <address>
        <time datetime="2019-11-05T14:14:00+00:00">05 Nov 2019, 14:14</time>
      </address>
      <p>رئیس شورای شهر تهران در پاسخ به سؤال خبرنگاری مبنی بر اینکه شنیده می‌شود شما در حال فعالیت برای حضور در مجلس آینده هستید گفت: جوسازی نکنید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محسن هاشمی پیش از آغاز صد و هفتاد و چهارمین جلسه علنی شورای شهر تهران با حضور در جمع خبرنگاران به تشریح جزئیات جلسه روز گذشته خود با محمدرضا عارف رئیس فراکسیون امید پرداخت و گفت: دیروز به دعوت فراکسیون امید جلسه‌ای را با حضور آقایان الویری، رسولی و همچنین ۴۰ تن از نمایندگان برگزار کردیم.</p>
      <p>وی با بیان اینکه قرار بود تا نظر شورا در خصوص جدایی ری از تهران را در این جلسه اعلام کنیم عنوان کرد: جلسه با تأخیر برگزار شد و البته، چون قرار بود صحن علنی مجلس برگزار شود این امکان وجود نداشت که زمان بیشتری را اختصاص دهیم. به همین دلیل و البته من هم با تأخیری نیم‌ساعته به جلسه رسیدم و تعدادی از افراد صحبت‌های خود را مطرح کرده بودند.   رئیس شورای شهر تهران ادامه داد: در این جلسه فرماندار و نماینده استاندار صحبت‌هایی را مطرح کردند. فرماندار ویژه ری با جدایی ری از تهران موافق بود، اما نماینده استاندار قوانینی را مطرح و عنوان کرد که امکان جدایی ری از تهران وجود ندارد.   وی با بیان اینکه آقای الویری هم با این موضوع اعلام مخالفت کرد تصریح کرد: جلسه نتیجه خاصی را به دنبال نداشت، اما در آنجا به شوخی مطرح شد، چون ری دارای سابقه ۸۰۰۰ ساله است و تهران سابقه ۲۰۰ ساله دارد بهتر است اسم تهران را عوض کنیم و آن را ری بگذاریم.   رئیس شورای شهر تهران در پاسخ به سؤالی درباره آخرین وضعیت امضای حکم رئیس سازمان فرهنگی هنری شهرداری تهران و حضورش در شورای شهر تهران (روز یکشنبه) توضیح داد: آقای امرودی مشاور هستند و همیشه به ساختمان شورا رفت‌وآمد دارند. البته من هنوز حکم ایشان را ندیده ام.   وی در پاسخ به سؤال خبرنگاری مبنی بر اینکه شنیده می‌شود شما در حال فعالیت برای حضور در مجلس آینده هستید گفت: جوسازی نکنید.   منبع: میزان</p>
    </article>
  </body>
</html>