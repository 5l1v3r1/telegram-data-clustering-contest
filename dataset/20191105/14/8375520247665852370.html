<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/odeska-oda-ne-mozhe-znayti-slidiv-viznannya-pamyatnoji-doshki-zhukovu-nadbannyam-kulturi-637852.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T14:01:30+00:00"/>
    <meta property="og:title" content="Одеська ОДА не може знайти слідів визнання пам’ятної дошки Жукову надбанням культури (документ)"/>
    <meta property="og:description" content="Маршал має в Одесі велику публіку підтримки"/>
  </head>
  <body>
    <article>
      <h1>Одеська ОДА не може знайти слідів визнання пам’ятної дошки Жукову надбанням культури (документ)</h1>
      <address>
        <time datetime="2019-11-05T14:01:30+00:00">05 Nov 2019, 14:01</time>
      </address>
      <h4>Маршал має в Одесі велику публіку підтримки</h4>
      <p>Одеський істеблішмент з головою  поринув у дискусію з приводу акуратно демонтованої активістами пам’ятної дошки Георгію Жукову з будівлі військового штабу. Місцеві телеканали присвячують цьому факту розлогі «круглі столи», палка полеміка навколо місця і ролі постаті присутня у соцмережі.</p>
      <p>Свою позицію з цього приводу висловила і Одеська обласна державна адміністрація в особі свого Управління з питань охорони об’єктів культурної спадщини.</p>
      <figure>
        <img src="https://glavcom.ua/img/forall/users/49/4935/1_1438.jpg"/>
      </figure>
      <figure>
        <img src="https://glavcom.ua/img/forall/users/49/4935/2_753.jpg"/>
      </figure>
      <p>Обласні чиновники зазначають, що сама будівля штабу в далекому 1984 році рішенням Одеської міськради віднесена до когорти пам’ятки історії місцевого значення, тож будь-які роботи навколо неї мають узгоджуватися з міською владою. Щодо власне самої пам’ятної дошки Жукову, то відсутні будь-які відомості про її культурну цінність.</p>
      <p>Натомість активісти вважають, що місце барельєфу радянському маршалу у військовому музеї з належним описом його ставлення на війні до українців. Демонструє свої міцні позиції в Одесі й публіка, що стала на захист постаті Жукова, насамперед на підконтрольних народному депутату попередніх скликань з 20-річним стажем Сергієві Ківалову телеканалах.</p>
      <p>Поки в місті визначаються, чи буде на місці барельєфу Жукову пам’ятна дошка загиблим воїнам АТО, військові замурували вищерблену стіну будівлі штабу.</p>
      <related>
        <a href="https://glavcom.ua/odesa/news/v-odesi-pokrashchilisya-pokazniki-diagnostiki-ta-likuvannya-vil-infekciji-637734.html"/>
        <a href="https://glavcom.ua/odesa/news/v-odesi-na-minulomu-tizhni-narodilisya-188-ditey-637694.html"/>
        <a href="https://glavcom.ua/news/zelenskiy-poobicyav-pokarati-usih-zamovnikiv-napadu-na-gandzyuk-637655.html"/>
      </related>
    </article>
  </body>
</html>