<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/odd-even-formula-delhi-traffic"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-05T14:50:00+00:00"/>
    <meta property="og:title" content="മാതൃകയുമായി ഡൽഹി മുഖ്യമന്ത്രി; നിയമം ലംഘിച്ച് ബിജെപി നേതാവ്"/>
    <meta property="og:description" content="ന്യൂഡൽഹി∙‘കാർ പൂളിങ്’ മാതൃകയുമായി ഡൽഹി മുഖ്യമന്ത്രി അരവിന്ദ് കേജ്‍രിവാൾ. നിയമം ലംഘിച്ച് ബിജെപി നേതാവ് വിജയ് ഗോയൽ എംപി. നിയമം ലംഘിക്കരുതേയെന്ന് അഭ്യർഥിച്ച് വിജയ് ഗോയലിനു ബൊക്കെ സമ്മാനിച്ച് മന്ത്രി കൈലാഷ് ഗലോട്ട്. ഭക്ഷണക്രമം..."/>
  </head>
  <body>
    <article>
      <h1>മാതൃകയുമായി ഡൽഹി മുഖ്യമന്ത്രി; നിയമം ലംഘിച്ച് ബിജെപി നേതാവ്</h1>
      <address><time datetime="2019-11-05T14:50:00+00:00">05 Nov 2019, 14:50</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>ന്യൂഡൽഹി∙‘കാർ പൂളിങ്’ മാതൃകയുമായി ഡൽഹി മുഖ്യമന്ത്രി അരവിന്ദ് കേജ്‍രിവാൾ. നിയമം ലംഘിച്ച് ബിജെപി നേതാവ് വിജയ് ഗോയൽ എംപി. നിയമം ലംഘിക്കരുതേയെന്ന് അഭ്യർഥിച്ച് വിജയ് ഗോയലിനു ബൊക്കെ സമ്മാനിച്ച് മന്ത്രി കൈലാഷ് ഗലോട്ട്. ഭക്ഷണക്രമം നിർദേശിച്ച് കേന്ദ്ര ആരോഗ്യ മന്ത്രി ഹർഷ്‌ വർധൻ. വായു മലിനീകരണം തടയാൻ ഡൽഹിയിൽ ഏർപ്പെടുത്തിയ ഒറ്റ–ഇരട്ട നമ്പർ വാഹന നിയന്ത്രണ നിയമത്തിന്റെ ആദ്യദിനം തന്നെ സംഭവബഹുലമായി.</p>
      <p>ഒറ്റ നമ്പർ വാഹനങ്ങൾക്കാണ് ഇന്നലെ വിലക്കുണ്ടായിരുന്നത്. കേജ്‍രിവാളിന്റേത് ഒറ്റ നമ്പർ വാഹനമാണ്. അതു പുറത്തിറക്കിയില്ല, പകരം, മന്ത്രി സത്യേന്ദ്ര ജെയിനിന്റെ ഇരട്ട നമ്പർ വാഹനത്തിലാണ് മുഖ്യമന്ത്രി ഓഫിസിലെത്തിയത്. മന്ത്രി ഗോപാൽ റായിയും ഒപ്പമുണ്ടായിരുന്നു. വായു മലിനീകരണം തടയാൻ പൊതുവാഹനങ്ങൾ കൂടുതലായി ഉപയോഗിക്കണമെന്നും ഒരുമിച്ച് യാത്ര ചെയ്യണമെന്നും കേ‍ജ്‍രിവാൾ നേരത്തേ ട്വിറ്ററിൽ കുറിച്ചിരുന്നു.</p>
    </article>
  </body>
</html>