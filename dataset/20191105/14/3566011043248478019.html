<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545141.html/%D8%A7%D8%AA%D8%AE%D8%A7%D8%B0-%D8%AA%D8%AF%D8%A7%D8%A8%DB%8C%D8%B1-%D8%AA%D8%A7%D8%B2%D9%87-%D8%AF%D8%B1-%D8%AE%D8%B5%D9%88%D8%B5-%D8%AA%D8%AB%D8%A8%DB%8C%D8%AA-%D8%AD%D9%81%D8%A7%D8%B1%DB%8C-%D9%87%D8%A7%DB%8C-%D8%B4%D8%B1%DA%A9%D8%AA-%D9%87%D8%A7%DB%8C-%D8%AE%D8%AF%D9%85%D8%A7%D8%AA%DB%8C-%D8%AF%D8%B1-%D8%B2%D8%A7%D9%87%D8%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:43:00+00:00"/>
    <meta property="og:title" content="اتخاذ تدابیر تازه در خصوص تثبیت حفاری های شرکت های خدماتی در زاهدان"/>
    <meta property="og:description" content="فرماندار شهرستان زاهدان از اتخاذ تدابیر تازه در خصوص تثبیت حفاری های شرکت های خدماتی در محدوده این شهر خبر داد."/>
  </head>
  <body>
    <article>
      <h1>اتخاذ تدابیر تازه در خصوص تثبیت حفاری های شرکت های خدماتی در زاهدان</h1>
      <h2>فرماندار زاهدان خبر داد</h2>
      <address>
        <time datetime="2019-11-05T14:43:00+00:00">05 Nov 2019, 14:43</time>
      </address>
      <p>فرماندار شهرستان زاهدان از اتخاذ تدابیر تازه در خصوص تثبیت حفاری های شرکت های خدماتی در محدوده این شهر خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ابوذر مهدی نخعی در گفت وگو با <a href="http://asrehamoon.ir/">عصرهامون</a>، گفت: در راستای بررسی روند گازرسانی به شهر زاهدان و با هدف برطرف کردن موانع موجود در اجرای این طرح جلسه ای با حضور مدیرعامل شرکت آب و فاضلاب شهری استان مدیرعامل شرکت گاز استان و مسئولین شهرداری زاهدان در محل فرمانداری زاهدان برگزار شد.<br/><br/>وی افزود: در این جلسه با توجه به نارضایتی مردم از وضعیت آسفالت خیابان های شهر و همچنین با عنایت به نزدیک شدن فصل بارندگی، راه های بهبود بخشیدن شرایط معابر جهت تسهیل در عبور و مرور شهری مورد بحث و بررسی قرار گرفت.<br/><br/>وی ادامه داد: تذکراتی در خصوص تثبیت نوارهای حفاری و هماهنگی شرکت گاز با آب و فاضلاب شهری به جهت جلوگیری  تخریب شبکه آب شهری و قطعی آب به شرکت های خدماتی فعال در سطح شهر داده شد و مقرر گردید تا به طور موقت سطح حفاری های صورت گرفته به وسیله لایه نازکی از آسفالت یا سیمان پوشیده شود.<br/><br/>انتهای پیام/</p>
    </article>
  </body>
</html>