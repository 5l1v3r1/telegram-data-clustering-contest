<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/pusnaha-pod-garancija-ot-250-leva-angelin-kojto-izmachva-kuche-v-klip.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T14:54:00+00:00"/>
    <meta property="og:title" content="Пуснаха под гаранция от 250 лева Ангелин, който измъчва куче в клип"/>
    <meta property="og:description" content="Като причина за зверското си отношение 32-годишният мъж посочил, че кучето го е ухапало при игра"/>
  </head>
  <body>
    <article>
      <h1>Пуснаха под гаранция от 250 лева Ангелин, който измъчва куче в клип</h1>
      <h2>Като причина за зверското си отношение 32-годишният мъж посочил, че кучето го е ухапало при игра</h2>
      <address><time datetime="2019-11-05T14:54:00+00:00">05 Nov 2019, 14:54</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/05/kuche17_1572966627-1.mp4"/>
      </figure>
      <p>32-годишният Ангелин, който беше заснет в клип как измъчва куче, вече е с повдигнато обвинение за проявена жестокост към животно.</p>
      <p>Наложена му е мярка – освобождаване под парична гаранция от 250 лева. Ако бъде признат за виновен, може да получи до 2 години затвор или пробация. </p>
      <figure>
        <video src="https://vid.btv.bg/btvnews/2019/11/05/kuchenew_1572975301-1.mp4"/>
      </figure>
      <p>Ангелин е признал вината си. Като причина за зверското си отношение към животното е посочил, че кучето го е ухапало при игра.</p>
      <p>От снощи в социалните мрежи най-коментираната тема е, че кучето от клипа не е иззетото от органите на реда и предадено на природозащитници животно.</p>
      <p>От РУ - Казанлък обаче са категорични, че иззетото куче е именно това от видеото, а не друго. </p>
      <p>Въпреки това прокуратурата е назначила и ветеринарно-медицинска експертиза, която трябва да установи по безспорен начин дали става въпрос за същото животно.</p>
      <p>А междувременно Ангелин напусна ареста на полицията този следобед. По закон той има между 3 и 15 дни, за да внесе гаранцията. Не го ли стори, мярката му ще бъде променена с решение на съда, вероятно отново със „задържане под стража”.</p>
    </article>
  </body>
</html>