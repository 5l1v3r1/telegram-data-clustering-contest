<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/8mV7V1/ruud-gikk-paa-aapningssmell-i-milano-dette-er-ikke-over"/>
    <meta property="og:site_name" content="Bergens Tidende"/>
    <meta property="article:published_time" content="2019-11-05T14:44:00+00:00"/>
    <meta property="og:title" content="Ruud gikk på åpningssmell: – Dette er ikke over"/>
    <meta property="og:description" content="Casper Ruud tapte mot doublemakker Miomir Kecmanovic tirsdag."/>
  </head>
  <body>
    <article>
      <h1>Ruud gikk på åpningssmell: – Dette er ikke over</h1>
      <h2>Casper Ruud tapte mot doublemakker Miomir Kecmanovic tirsdag.</h2>
      <address><time datetime="2019-11-05T14:44:00+00:00">05 Nov 2019, 14:44</time> by <a rel="author">NTB</a></address>
      <p>Casper Ruud (20) tapte 0-3 i strake sett mot doublemakker Miomir Kecmanovic under tirsdagens første kamp i ATP-mesterskapet for U22-spillere i Milano.</p>
      <p>Ingen av de to tapte sin egne servegame i de to første settene, og begge sett gikk til tiebreak. Der hang Casper Ruud godt med, men likevel var det Kecmanovic som stakk av med de likelydende settseirene 4-3 (7-5), 4-3 (7-5).</p>
      <p>
        <b>Spesielt i det andre settet var Ruud ikke helt heldig med marginene. Han slet tidvis med duellspillet fra grunnlinjen, og fem lange baller fra nordmannen havnet like utenfor på motsatt side.</b>
      </p>
      <p>Det er verdt å merke seg at det ble spilt etter nytt regelsett. Det ble spilt førstemann til fem sett, og det var tiebreak allerede på stillingen 3-3.</p>
      <ul>
        <li>
          <b>LES MER OM TURNERINGEN HER:</b>
          <a href="https://www.bt.no/sport/i/LAdrvP/casper-ruud-paa-eksklusiv-talentliste">
            <b> Casper Ruud på eksklusiv talentliste</b>
          </a>
        </li>
      </ul>
      <h3>Oppmuntring</h3>
      <p>Trener og pappa Christian Ruud prøvde å oppmuntre Casper.</p>
      <p>
        <b>– Fortsett å kjempe. Det er ikke over, sa han til sønnen i en samtale foran det tredje settet.</b>
      </p>
      <p>Oppmuntringen fra pappa hjalp ikke. På stillingen 2-2 i det tredje settet kom kampens første servebrudd, og dessverre for Casper Ruud var det Mimor Kecmanovic som sto bak den bragden.</p>
      <p>Kecmanovic servet deretter sitt eget game hjem til settseier 4-2, og dermed vant han kampen 3-0.</p>
      <p>
        <b>– Dette er ikke over. Det var bare den første kampen. Jeg skal prøve å vinne de to neste, sa Ruud til Eurosport.</b>
      </p>
      <p>
        <a href="https://www.bt.no/sport/i/zGz9Gb/tennisstjernen-innkasserte-tidenes-stoerste-pengepremie">Les også<br/>Tennisstjernen innkasserte tidenes største pengepremie</a>
      </p>
      <h3>Lite skiller</h3>
      <p>– Casper server og spiller bra, men returene var for dårlige. Han var litt langt unna bruddballer, og Kecmanovic var den beste i dag. Det går fort, og det er lite som skiller i dette formatet, sa pappa Christian Ruud.</p>
      <p>Ruud er rangert som nummer fire i turneringen, Kecmanovic nummer fem. På ATPs ranking er de nummer 56 og 60.</p>
      <p>I Milano deltar ved siden av Ruud og Kecmanovic også australske Alex de Minaur, amerikanske Frances Tiafoe, svenske Mikael Ymer, franske Ugo Humbert, italienske Jannik Sinner og spanske Alejandro Davidovich Fokina.</p>
      <p>
        <b>Alex de Minaur er den klart best rangerte. De Minaur og Fokina er likhet med Ruud og Kecmanovic i gruppe A.</b>
      </p>
      <p>Casper Ruud spiller nye kamper onsdag og torsdag i Milano.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/okonomi/i/RRXlb8/ble-det-litt-mye-skattestoff-i-dag"/>
        <a href="https://www.bt.no/sport/i/kJxbaB/rekord-haaland-fortsatte-maalshowet-i-champions-league-jeg-lever-droe"/>
        <a href="https://www.bt.no/nyheter/okonomi/i/AdBJQ3/de-unge-rike-en-laerer-fra-etne-suste-inn-paa-formuetoppen"/>
        <a href="https://www.bt.no/btmeninger/debatt/i/OpXabk/treng-me-bompengeselskap"/>
        <a href="https://www.bt.no/nyheter/lokalt/i/VbXe84/hoeyre-krever-vigilo-hoering"/>
        <a href="https://www.bt.no/nyheter/okonomi/i/GGX6zl/skattekartet-tjener-de-mer-i-ditt-nabolag-enn-paa-andre-siden-av-byen"/>
      </related>
      <ol>
        <li>
          <a href="https://www.bt.no/tag/Casper_Ruud">Casper Ruud</a>
        </li>
        <li>
          <a href="https://www.bt.no/tag/Tennis">Tennis</a>
        </li>
      </ol>
    </article>
  </body>
</html>