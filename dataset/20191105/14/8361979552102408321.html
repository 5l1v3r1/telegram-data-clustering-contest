<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/tech/prodazh-vodafone-ukrajina-umovi-ugodi-novini-ukrajini-50051749.html"/>
    <meta property="og:site_name" content="НВ"/>
    <meta property="article:published_time" content="2019-11-05T14:58:00+00:00"/>
    <meta property="og:title" content="Умови угоди. МТС протягом трьох років не зможе конкурувати з проданою нею Vodafone Україна"/>
    <meta property="og:description" content="Антимонопольний комітет задовольнив заявку азербайджанської Bakcell і дочірньої компанії МТС на узгоджені дії на території України"/>
  </head>
  <body>
    <article>
      <h1>Умови угоди. МТС протягом трьох років не зможе конкурувати з проданою нею Vodafone Україна</h1>
      <h2>Антимонопольний комітет задовольнив заявку азербайджанської Bakcell і дочірньої компанії МТС на узгоджені дії на території України</h2>
      <address>
        <time datetime="2019-11-05T14:58:00+00:00">05 Nov 2019, 14:58</time>
      </address>
      <p>Група МТС, яка уклала угоду з азербайджанським телеком-оператором <a href="https://nv.ua/ukr/tags/bakcell.html">Bakcell</a> з продажу компанії Preludium B.V., що володіє українським оператором мобільного зв’язку <a href="https://nv.ua/tags/vodafone-ukrajina.html">Vodafone Україна</a>, припинить відносини контролю над Preludium B.V. Про це йдеться в оприлюдненому <a href="http://www.amc.gov.ua/amku/doccatalog/document?id=152719&amp;schema=main">рішенні</a> Антимонопольного комітету України.</p>
      <p>Згідно з умовами угоди, продавець і його дочірні компанії протягом трьох років повинні утримуватися від конкуренції з Vodafone Україна на території України.</p>
      <p>Крім того, продавець зобов’язується не переманювати співробітників (за винятком випадків, узгоджених між сторонами) і постачальників Vodafone Україна, а також здійснювати дії, що заважають клієнтам Vodafone Україна залишатися такими.</p>
      <p>Читайте також:<br/><a href="https://nv.ua/ukr/biz/markets/chotiri-mobilnih-operatori-pidpisali-memorandum-pro-shcho-domovilis-novini-ukrajini-50050391.html">&amp;nbspЧотири мобільних оператори підписали меморандум про покриття всієї України інтернетом</a></p>
      <p>Vodafone Україна входить до групи МТС через дві проміжних юрособи — люксембурзьку Allegretto Holding S.a.r.l. і нідерландську Preludium B.V. Мажоритарним акціонером МТС є російський бізнесмен Володимир Євтушенков.</p>
      <p>На даний час покупець, ТОВ Bakcell не здійснює господарської діяльності на території України. Його контролюють фізособа — громадянин Азербайджану та суб'єкти господарювання — нерезиденти України.</p>
      <p>Як повідомлялося, 24 жовтня <a href="https://nv.ua/ukr/biz/markets/vodafone-ukrajina-prodano-azerbaydzhanskiy-kompaniji-novini-ukrajini-50049560.html">Антимонопольний комітет України надав дозвіл компанії Bakcell набути опосередкований контроль над мобільним оператором Vodafone Україна</a>.</p>
    </article>
  </body>
</html>