<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740158"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T14:05:00+00:00"/>
    <meta property="og:title" content="ไตรมาส4&quot;ททท.&quot;เดินหน้า กระตุ้นเที่ยววันธรรมดา"/>
    <meta property="og:description" content="รองผู้ว่าการด้านสินค้าและธุรกิจท่องเที่ยวฯ ยอมรับเศรษฐกิจทั่วโลก ชะลอตัว ส่งผลให้การเติบโตทางการท่องเที่ยวไม่เป็นตามเป้าที่ททท.ตั้งไว้"/>
  </head>
  <body>
    <article>
      <h1>ไตรมาส4"ททท."เดินหน้า กระตุ้นเที่ยววันธรรมดา</h1>
      <address>
        <time datetime="2019-11-05T14:05:00+00:00">05 Nov 2019, 14:05</time>
      </address>
      <p>
        <b>รองผู้ว่าการด้านสินค้าและธุรกิจท่องเที่ยวฯ ยอมรับเศรษฐกิจทั่วโลก ชะลอตัว ส่งผลให้การเติบโตทางการท่องเที่ยวไม่เป็นตามเป้าที่ททท.ตั้งไว้</b>
      </p>
      <p>เมื่อวันที่ 5 พ.ย. น.ส.ฐาปนีย์ เกียรติไพบูลย์ รองผู้ว่าการด้านสินค้าและธุรกิจท่องเที่ยว การท่องเที่ยวแห่งประเทศไทย (ททท.)กล่าวว่า การชะลอตัวของเศรษฐกิจทั่วโลก และค่าเงินบาทที่ยังแข็งตัวอย่างต่อเนื่อง เป็นเหตุให้การเติบโตทางการท่องเที่ยวอาจไม่เป็นไปตามเป้าหมายที่ททท. ตั้งไว้ ดังนั้นเพื่อให้ไทยยังคงรักษาตำแหน่งประเทศที่สร้างรายได้จากการท่องเที่ยวติดอันดับ 1 ใน 6 ของโลก และสร้างรายได้จากการท่องเที่ยวรวมเพิ่มขึ้น 10% หรือรวมรายได้จากการท่องเที่ยวประมาณ 3.3 ล้านล้านบาท</p>
      <figure>
        <img src="https://www.dailynews.co.th/admin/upload/20191105/news_qFGyuTcRae211650_533.jpg?v=201911052110?v=4084"/>
      </figure>
      <p>ดังนั้นททท.จึงมีการวางแผนการดำเนินมาตรการกระตุ้นการตลาดเร่งด่วน ในช่วงไตรมาสสุดท้ายของปี 62 ภายใต้แคมเปญ "เที่ยววันธรรมดาราคาช็อคโลก" เป็นแคมเปญที่มุ่งกระตุ้นให้เกิดการท่องเที่ยวในวันธรรมดา เพื่อสร้างการใช้จ่ายซื้อสินค้าและบริการทางการท่องเที่ยวที่หลากหลาย และเป็นการกระจายรายได้ให้แก่ท้องถิ่น  เพียงแค่ลงทะเบียนบนเว็บไซต์ www.วันธรรมดาราคาช็อกโลก.com โดยจะประกาศรายชื่อผู้โชคดีทุกวันศุกร์จำนวน 8 ครั้ง พร้อมนำเสนอโปรโมชั่นช็อกโลกพร้อมกัน ตั้งแต่วันนี้–31 ธ.ค.62<br/><br/><br/> </p>
    </article>
  </body>
</html>