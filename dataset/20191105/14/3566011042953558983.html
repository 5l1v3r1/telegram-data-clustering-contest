<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545091.html/%D9%88%DB%8C%D8%B2%DB%8C%D8%AA-%D8%B1%D8%A7%DB%8C%DA%AF%D8%A7%D9%86-53-%D8%A8%DB%8C%D9%85%D8%A7%D8%B1-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D9%87%D8%A7%DB%8C-%D8%B2%D9%87%DA%A9-%D9%88-%D9%86%DB%8C%D9%85%D8%B1%D9%88%D8%B2"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:44:00+00:00"/>
    <meta property="og:title" content="ویزیت رایگان 53 بیمار در شهرستان های زهک و نیمروز"/>
    <meta property="og:description" content="جانشین بسیج جامعه پزشکی سپاه سلمان سیستان و بلوچستان از حضور تیم بسیج پزشکی در شهرستان های نیمروز و زهک و ویزیت رایگان مردم خبر داد."/>
  </head>
  <body>
    <article>
      <h1>ویزیت رایگان 53 بیمار در شهرستان های زهک و نیمروز</h1>
      <h2>به همت بسیج جامعه پزشکی سپاه سلمان سیستان وبلوچستان؛</h2>
      <address>
        <time datetime="2019-11-05T14:44:00+00:00">05 Nov 2019, 14:44</time>
      </address>
      <p>جانشین بسیج جامعه پزشکی سپاه سلمان سیستان و بلوچستان از حضور تیم بسیج پزشکی در شهرستان های نیمروز و زهک و ویزیت رایگان مردم خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فاطمه کمیلی در گفت وگو با خبرنگار <a href="http://asrehamoon.ir/">عصرهامون </a>با اشاره به اعزام دو اکیپ پزشکی طرح شهید رهنمون کانون بسیج جامعه پزشکی به شهرستان نیمروز  و زهک گفت: در این برنامه 53  نفر از بیماران توسط پزشک متخصص زنان و زایمان ویزیت رایگان شدند.<br/><br/>وی، با اشاره به استقبال زیاد مردم برای بهره مندی از خدمات پزشکی تصریح کرد: طی این برنامه که به همت دفتر بسیج جامعه پزشکی شهرستان نیمروز و در روستای نور محمد جهان تیغ اجرا شد 38 بیمار ویزیت و مراقبت از پنج زن باردار انجام شد، همچنین به مراجعین در زمینه بیماری سل و هاری آموزش داده شد.<br/><br/>وی در تکمیل مطلب فوق تصریح کرد: به همت کانون بسیج جامعه پزشکی شهرستان زهک نیز تیم متخصص زنان و زایمان علاوه بر ویزیت 20 نفر از بانوان و مراقبت از زنان باردار اقدام به سنجش فشار خون و قند خون کردند.<br/><br/> جانشین بسیج جامعه پزشکی سپاه سلمان استان بیان کرد: در این برنامه بیمارانی که نیازمند پیگیری های پزشکی بیشتر باشند به مراکز درمانی معرفی می شوند.<br/><br/>انتهای پیام/</p>
    </article>
  </body>
</html>