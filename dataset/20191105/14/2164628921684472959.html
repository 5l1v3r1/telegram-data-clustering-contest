<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42650_Pishov-po-hribi-i-zahinuv-Na-Zakarpatti-znayshli-tilo-29-richnoho-khloptsya-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T14:32:00+00:00"/>
    <meta property="og:title" content="Пішов по гриби і загинув. На Закарпатті знайшли тіло 29-річного хлопця"/>
    <meta property="og:description" content="Вчора, 4 листопада о 19:20 до рятувальників надійшло повідомлення, що під час збирання грибів у лісовому масиві в районі с. Пацканьово Ужгор"/>
  </head>
  <body>
    <article>
      <h1>Пішов по гриби і загинув. На Закарпатті знайшли тіло 29-річного хлопця</h1>
      <address>
        <time datetime="2019-11-05T14:32:00+00:00">05 Nov 2019, 14:32</time>
      </address>
      <p>
        <b>Вчора, 4 листопада о 19:20 до рятувальників надійшло повідомлення, що під час збирання грибів у лісовому масиві в районі с. Пацканьово Ужгородського району, заблукав місцевий житель 1990 року народження (інвалід ІІІ групи).</b>
      </p>
      <p>Для проведення пошукових робіт було залучено шість рятувальників Ужгородського гірського пошуково-рятувального відділення та близько 15 чоловік місцевого населення.</p>
      <p>О 02:00 5 листопада через сильний туман пошуки було призупинено до настання світлового дня.</p>
      <p>Вже о 07:00 рятувальники відновили пошуки. На допомогу ужгородським колегам було направлено фахівців Мукачівського та Вишківського гірських пошуково-рятувальних відділень. Усього в пошуковій операції було задіяно 14 рятувальників та 10 місцевих жителів. Було сформовано 3 пошукові групи, котрі обстежували місця ймовірного перебування чоловіка.</p>
      <p>О 10:05 однією з пошукових груп, на відстані близько п’яти кілометрів від населеного пункту, було знайдено чоловіка без ознак життя. На даний час на місці працюють правоохоронні органи. Проводяться слідчі дії.</p>
      <p>Про це повідомляють на сайті У ДСНС України у Закарпатській області</p>
      <p>
        <i>Фото ілюстративне </i>
      </p>
    </article>
  </body>
</html>