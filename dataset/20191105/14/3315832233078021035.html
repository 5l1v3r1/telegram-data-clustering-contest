<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/51e2b998240b9857/de-ce-au-inceput-miliardarii-de-pe-wall-street-sa-faca-prajituri.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T14:45:41+00:00"/>
    <meta property="og:title" content="De ce au început miliardarii de pe Wall Street să facă prăjituri"/>
    <meta property="og:description" content="O activitate iniţial gândită pentru momentele de team building s-a transformat într-o adevărată modă în lumea financiară a Londrei, scrie Wall Street Journal. Bănci, burse sau fonduri de investiţii se întrec în organizarea de concursuri de prăjiturit pentru angajaţi, având ca inspiraţie emisiunile-concurs pe teme culinare de la TV."/>
  </head>
  <body>
    <article>
      <h1>De ce au început miliardarii de pe Wall Street să facă prăjituri</h1>
      <address><time datetime="2019-11-05T14:45:41+00:00">05 Nov 2019, 14:45</time> by <a rel="author">Jurnal.md</a></address>
      <p>
        <b>O activitate iniţial gândită pentru momentele de team building s-a transformat într-o adevărată modă în lumea financiară a Londrei, scrie Wall Street Journal. Bănci, burse sau fonduri de investiţii se întrec în organizarea de concursuri de prăjiturit pentru angajaţi, având ca inspiraţie emisiunile-concurs pe teme culinare de la TV.</b>
      </p>
      <p>Participanţii la concurs trebuie să prepare ei înşişi deserturile, unii preferând să-şi fotografieze procesul de creaţie ca să dovedească faptul că nu le-au cumpărat. Deserturile concurente sunt evaluate de un juriu şi pot primi puncte şi prin votul publicului din firmele în care se ţin concursurile, cei cu mai mulţi colegi care să-i voteze fiind, evident, avantajaţi. În unele companii juriul notează nu numai gustul şi aspectul prăjiturii sau desertului, ci şi numele acestuia dat de participant, concurenţii întrecându-se să pregătească torturi cu etaj sau în diverse forme, tot felul de prăjituri cum ar fi ecleruri sau fursecuri.</p>
      <p>Sunt şi persoane care participă cu mai multe propuneri la un concurs, ca să aibă şanse mai mari de câştig. Pe lângă prepararea desertului pentru concurs în sine, o altă mare provocare o reprezintă transportarea acestuia prin Londra până la serviciu, mai ales când concurentul trebuie să se deplaseze cu metroul. Printre firmele la care se poartă concursurile de prăjituri se numără Goldman Sachs sau London Bullion Market Association, administratorul bursei de aur din capitala britanică.</p>
    </article>
  </body>
</html>