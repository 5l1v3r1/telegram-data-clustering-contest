<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/kabmin_peredbachyv_u_proiekti_byudzhetu2020_subventsiyu_na_sotsialnoekonomichnyy_1684093"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T14:16:00+00:00"/>
    <meta property="og:title" content="Кабмін передбачив у проєкті бюджету-2020 субвенцію на соціально-економічний розвиток"/>
    <meta property="og:description" content="Кабінет міністрів передбачив у проєкті бюджету на наступний рік субвенцію на соціально-економічний розвиток."/>
  </head>
  <body>
    <article>
      <h1>Кабмін передбачив у проєкті бюджету-2020 субвенцію на соціально-економічний розвиток</h1>
      <address>
        <time datetime="2019-11-05T14:16:00+00:00">05 Nov 2019, 14:16</time>
      </address>
      <p>
        <b>Кабінет міністрів передбачив у проєкті бюджету на наступний рік субвенцію на соціально-економічний розвиток.</b>
      </p>
      <p>Про це під час брифінгу, який транслювали в ефірі <a href="https://ua.112.ua/ekonomika/uriad-peredbachyv-u-proekti-biudzhetu-2020-subventsiiu-na-sotsialno-ekonomichnyi-rozvytok-513724.html">«112 Україна</a>«, заявив прем’єр-міністр України Олексій Гончарук.</p>
      <p>У бюджеті передбачена субвенція обсягом 2 млрд грн. Варто зазначити, що старому проєкті бюджету ця субвенція не була передбачена.</p>
      <p>«Ми вважаємо, що цей інструмент – не дуже ефективний. Тобто, є більш вдалі, на нашу думку, інструменти, наприклад, згаданий вами ДФРР (Державний фонд регіонального розвитку, – ред.). Депутати вважають інакше. Вони вважають, що потрібно, щоб існував і один, і інший інструмент. І вони запропонували, взагалі, щоб цей інструмент, соціально-економічний розвиток, він був більш значним. Ми погодилися на те, що цей інструмент буде, він залишиться, але в меншому розмірі, а ДФРР буде значно більшим. Тобто, фактично, це – такий розумний, нормальний компроміс», – сказав Олексій Гончарук.</p>
      <p>Він додав, що обидва інструменти будуть використовуватися для того, щоб інвестувати в освіту, науку та соціально важливі об’єкти.</p>
      <p>«І ми, як уряд, будемо слідкувати за тим, щоб ні в одному, ні в іншому випадку не було проявів соціально політичної якоїсь корупції і всього іншого. Тобто, ми за процедурами будемо слідкувати максимально прискіпливо», – сказав Олексій Гончарук.</p>
      <p>Варто зазначити, що на Державний фонд регіонального розвитку передбачено 7,5 млрд грн.</p>
      <p><a href="https://zik.ua/news/2019/11/05/goncharuk_proponuiemo_ne_pidvyshchuvaty_podatky_a_zmenshyty_vytraty_na_1683941">Нагадаємо,</a> Олексій Гончарук сказав, що в бюджеті на 2020 рік уряд не шукає додаткові ресурси в підвищенні податків, а пропонує зменшити адміністративні витрат и на обслуговування уряду і центральних органів виконавчої влади в середньому на 10%.</p>
      <p>Також <a href="https://zik.ua/news/2019/11/05/goncharuk_nazvav_novi_tsyfry_derzhbyudzhetu_na_2020_rik_1683967">Гончарук</a> назвав нові цифри держбюджету на 2020 рік.</p>
      <related>
        <h4>читайте також</h4>
        <a href="https://zik.ua/news/2019/11/05/goncharuk_planuiemo_nastupnogo_roku_zakupyty_470_karet_shvydkoi_dopomogy_1684001"/>
        <a href="https://zik.ua/news/2019/11/05/goncharuk_proponuiemo_ne_pidvyshchuvaty_podatky_a_zmenshyty_vytraty_na_1683941"/>
        <a href="https://zik.ua/news/2019/11/04/goncharuk_u_proiekti_lerzhbyudzhetu2020_zakladeno_bagato_innovatsiynyh_1683031"/>
        <a href="https://zik.ua/news/2019/11/04/kabmin_zavtra_predstavyt_derzhbyudzhet2020_1683025"/>
      </related>
    </article>
  </body>
</html>