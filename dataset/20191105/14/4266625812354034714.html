<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/skandal_iz_burisma__poganyy_znak_dlya_ukrainskoi_vydobuvnoi_galuzi__sirenko_1684117"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T14:53:00+00:00"/>
    <meta property="og:title" content="Скандал із «Burisma» - поганий знак для української видобувної галузі, - Сіренко"/>
    <meta property="og:description" content="Політичний скандал між Україною та США, в який була залучена компанія «Burisma» - поганий сигнал для української видобувної галузі."/>
  </head>
  <body>
    <article>
      <h1>Скандал із «Burisma» - поганий знак для української видобувної галузі, - Сіренко</h1>
      <address>
        <time datetime="2019-11-05T14:53:00+00:00">05 Nov 2019, 14:53</time>
      </address>
      <p>
        <b>Політичний скандал між Україною та США, в який була залучена компанія «Burisma» - поганий сигнал для української видобувної галузі.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловив експерт ринку нафтопродуктів Олександр Сіренко.</p>
      <figure>
        <iframe src="https://www.youtube.com/embed/0Fq8NVyjF68" width="640" height="360" data-service="Youtube" scrolling="no"/>
      </figure>
      <p>Ведуча поцікавилася у нього, як може позначитися на інвестиційному кліматі України скандал із «Burisma». У відповідь експерт сказав, що це буде поганий сигнал для вітчизняної видобувної галузі.</p>
      <p>««Burisma» входить в 5-ку найбільших приватних видобувних компанії України. Саме ця компанія займається розвитком цієї галузі. Вона видобуває газ, має потужні сервісні компанії, які надають послуги державним та приватним компаніям», - пояснив пан Сіренко.</p>
      <p>За його словами, Україна потребує технологій та інвестицій і прозорих правил гри, для того, аби розбудовувати видобувну галузь.</p>
      <p>«Тому не відомо, як через ці скандали, в яких була задіяна «Burisma» якимось чином через стосунки Байдена, який був в наглядовій раді і через виникнення незрозумілих документів був вимушений піти, компанія буде співпрацювати з американськими компаніями, з якими в неї хороші стосунки», - зазначив експерт.</p>
      <p>Він зауважив, що відвідував декілька потужних добувних верстатів, які були куплені в Америці, але, мабуть, за цими проектами буде пауза на декілька років.</p>
      <p>Нагадаємо, у Сполучених Штатах Америки виник скандал через телефонну розмову Трампа з Зеленським, внаслідок чого першому загрожує імпічмент. Детальніше про цю подію читайте у статті <a href="https://zik.ua/news/2019/09/26/ssha_bez_trampa_chy_ogolosyat_prezydentu_impichment_1655021">"США без Трампа: Чи оголосять президенту імпічмент"</a>.</p>
      <p>Крім того, колишній спецпредставник США з питань України Курт Волкер <a href="https://zik.ua/news/2019/10/04/u_kongresi_ssha_zasluhaly_svidchennya_volkera_u_spravi_pro_impichment_trampa_1660649">під час свідчень</a> в Конгресі у справі про тиск президента Дональда Трампа на Володимира Зеленського заявив, що просив українське керівництво не втручатись у внутрішню політику Сполучених Штатів.</p>
      <p>Майже одночасно з цим комітет Палати представників США із закордонних справ оприлюднив листування Волкера із згаданими високопоставленими чиновника. Більше коротких цитат із них <a href="https://zik.ua/news/2019/10/04/vyznaty_vtruchannya_ukrainy_v_amerykanski_vybory_naytsikavishe_z_lystuvannya_1661385">за посиланням.</a></p>
      <p>Раніше повідомлялося, що особистий адвокат президента Сполучених Штатів Америки Руді Джуліані заявив, що <a href="https://zik.ua/news/2019/10/06/sprava_burisma_dzhuliani_ne_bachyv_zayavu_dlya_zelenskogo_1661977">не бачив заяву посланців Трампа в Україні</a>, яка стосувалася розслідування по справі Burisma, в якій фігурує Хантер Байден (син Джо Байдена).</p>
      <p><a href="https://zik.ua/news/2019/10/06/zelenskyy_zaperechyv_shcho_tramp_vysuvav_umovy_dlya_zustrichi__kyodo_1662003">Водночас, </a>президент України Володимир Зеленський заперечив, що адміністрація Білого Дому висувала умови для його зустрічі з президентом Сполучених Штатів Америки Дональдом Трампом.</p>
      <related>
        <h4>читайте також</h4>
        <a href="https://zik.ua/news/2019/10/09/vsi_generalni_prokurory_ranishe_buly_lyudmy_prezydenta__goncharenko_1664449"/>
        <a href="https://zik.ua/news/2019/10/07/problemy_ne_v_tomu_shcho_smiyutsya_z_zelenskogo_a_yakyy_imidzh_krainy_za_1662387"/>
        <a href="https://zik.ua/news/2019/10/05/rozmova_trampa_i_zelenskogo_kongres_ssha_vymagaie_u_bilogo_domu_dokumenty_1661597"/>
        <a href="https://zik.ua/news/2019/09/25/protsedura_impichmentu_trampa_mozhe_zatyagnutys_do_vyboriv__gryshchenko_1654203"/>
      </related>
    </article>
  </body>
</html>