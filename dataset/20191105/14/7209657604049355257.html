<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/schede-bambini-pianoro-archiviazione-1.4870847"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-05T14:00:23+00:00"/>
    <meta property="og:title" content="Pianoro, schede sui bambini. La Procura chiede l'archiviazione"/>
    <meta property="og:description" content="Il pm: &quot;Nessuna violazione al codice della privacy&quot;"/>
  </head>
  <body>
    <article>
      <h1>Pianoro, schede sui bambini. La Procura chiede l'archiviazione</h1>
      <h2>Il pm: "Nessuna violazione al codice della privacy"</h2>
      <address><time datetime="2019-11-05T14:00:23+00:00">05 Nov 2019, 14:00</time> by <a rel="author">il Resto del Carlino</a></address>
      <p>Bologna, 5 novembre 2019 - <b>Nessuna violazione </b>al <b>codice della privacy</b>, per questo <a href="https://www.ilrestodelcarlino.it/bologna/cronaca/schede-bambini-pianoro-1.4838011"><b>l'inchiesta aperta</b></a> dopo il ritrovamento dei documenti nel locale assegnato dal <a href="https://www.ilrestodelcarlino.it/bologna/cronaca/pianoro-schede-bimbi-1.4839608"><b>Comune di Pianoro</b></a> ad uso esclusivo dei gruppi consiliari, e relativi a una serie di minorenni, <b>deve essere  archiviata</b>.</p>
      <p>Questa <b>la richiesta che arriva dalla Procura</b>, firmata dal pm Bruno Fedeli, dopo la <b>bufera politica</b> scoppiata nei giorni scorsi e che aveva visto le <a href="https://www.ilrestodelcarlino.it/bologna/cronaca/bambini-schedati-pianoro-1.4837533"><b>denunce</b></a> presentate dai consiglieri <b>Luca Vecchiettini </b>e <b>Gianluca Vinci</b>, poi dal sindaco <b>Franca Filippini.</b> Per la Procura "<b>non emergono elementi sufficienti</b> per sostenere l'accusa in giudizio, né tale elementi posso essere acquisiti attraverso ulteriore prosieguo delle indagini della polizia giudiziaria".</p>
      <p>Il caso era venuto alla luce dopo la scoperta effettuata dal capogruppo leghista Vecchiettini di un armadio <b>pieno di schede sui bambini di Pianoro</b>. L'armadio conteneva profili psicologici, giudizi lapidari sui genitori e valutazioni sui disturbi comportamentali degli alunni. Si trattava di centinaia di nomi e relativi appunti, dal 2004 al 2016, relativi al progetto Patchwork, un’iniziativa dell’assessorato all’Istruzione per fornire supporto psicologico a genitori e insegnanti nella gestione della criticità educativa dall’asilo alla scuola media. L’armadio era aperto e si trovava in una sala che, da diverso tempo, era stata assegnata ai cinque gruppi consiliari per l’attività politica.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/pianoro-schede-bimbi-1.4839608"/>
        <a href="https://www.ilrestodelcarlino.it/bologna/cronaca/schede-bambini-pianoro-1.4838011"/>
        <a href="https://www.ilrestodelcarlino.it/bologna/cronaca/bambini-schedati-pianoro-1.4837533"/>
      </related>
    </article>
  </body>
</html>