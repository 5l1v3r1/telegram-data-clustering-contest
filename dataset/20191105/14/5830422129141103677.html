<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140454/%D9%87%D9%86%D9%88%D8%B2-%D8%B3%D9%86%D8%A7%D8%B1%DB%8C%D9%88%DB%8C%DB%8C-%D8%A8%D8%B1%D8%A7%DB%8C-%D8%B3%D9%87%D9%85%DB%8C%D9%87%E2%80%8C%D8%A8%D9%86%D8%AF%DB%8C-%D9%88-%D8%A7%D8%B5%D9%84%D8%A7%D8%AD-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AA%D8%B9%DB%8C%DB%8C%D9%86-%D9%86%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-05T14:01:00+00:00"/>
    <meta property="og:title" content="هنوز سناریویی برای سهمیه‌بندی و اصلاح قیمت بنزین تعیین نشده است"/>
    <meta property="og:description" content="سخنگوی دولت از عدم تعیین هیچ سناریویی برای سهمیه‌بندی و اصلاح قیمت بنزین تاکنون خبر داد و گفت: درآمدهای حاصل از این کار مستقیم به دست دهک‌های نیازمند می‌رسد."/>
  </head>
  <body>
    <article>
      <h1>هنوز سناریویی برای سهمیه‌بندی و اصلاح قیمت بنزین تعیین نشده است</h1>
      <h2>سخنگوی دولت:</h2>
      <address>
        <time datetime="2019-11-05T14:01:00+00:00">05 Nov 2019, 14:01</time>
      </address>
      <p>
        <i>سخنگوی دولت از عدم تعیین هیچ سناریویی برای سهمیه‌بندی و اصلاح قیمت بنزین تاکنون خبر داد و گفت: درآمدهای حاصل از این کار مستقیم به دست دهک‌های نیازمند می‌رسد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، علی ربیعی در نشستی خبری با بیان اینکه بنا بر نظر رئیس جمهوری هرگونه منابع حاصل از تغییر قیمت ها با هدف عادلانه کردن توزیع منابع عمومی و کاهش فاصله طبقاتی بکار گرفته خواهد شد، گفت: هیچ درآمدی از این محل به خزانه برای بودجه و مصارف دولتی واریز نخواهد شد.</p>
      <p>وی افزود: آنچه از این منابع بدست خواهد آمد صرف اقشاری می‌شود که سهم کمتری از ثروت ملی در اختیار دارند مانند حقوق‌بگیران ثابت، افراد با درآمد ثابت، کارگران، بازنشستگان، کارمندان، گروه‌های هدف مشخص و بخش‌های کم‌برخوردار. مطالعات نشان می‌دهد مشمولان در این طرح حدود هفت دهک خواهند بود.</p>
      <p>ربیعی ادامه داد: هنوز هیچ سناریویی بطور قطع برای سهمیه‌بندی بنزین و اصلاح قیمت آن تعیین نشده است. چند سناریوی مختلف در این زمینه در دولت مطرح است که سعی کردیم نظر اقتصاددان‌ها، کارشناسان و جامعه‌شناسان را دریافت کنیم.</p>
      <p>انتهای پیام</p>
    </article>
  </body>
</html>