<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/trafige-kayitli-arac-sayisi-artti-214230h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T14:53:11+00:00"/>
    <meta property="og:title" content="Trafiğe kayıtlı araç sayısı arttı"/>
    <meta property="og:description" content="Trafiğe kayıtlı araç sayısı eylül sonu itibariyle yüzde 0,08 artışla 23 milyon 132 bin oldu. Bu dönemde araçların yüzde 37,7'sini dizeller oluştururken, en çok tercih edilen renk ise yüzde 53,7 ile beyaz oldu."/>
  </head>
  <body>
    <article>
      <h1>Trafiğe kayıtlı araç sayısı arttı</h1>
      <h2>Trafiğe kayıtlı araç sayısı eylül sonu itibariyle yüzde 0,08 artışla 23 milyon 132 bin oldu. Bu dönemde araçların yüzde 37,7'sini dizeller oluştururken, en çok tercih edilen renk ise yüzde 53,7 ile beyaz oldu.</h2>
      <address>
        <time datetime="2019-11-05T14:53:11+00:00">05 Nov 2019, 14:53</time>
      </address>
      <p>Türkiye'de ocak-eylül döneminde 472 bin 400 taşıtın trafiğe kaydı yapıldı, 212 bin 84 taşıtın kaydı silindi.<br/>Türkiye İstatistik Kurumu (TÜİK), eylül ayına ilişkin motorlu kara taşıtları istatistiklerini açıkladı. Buna göre, eylül sonu itibarıyla trafiğe kayıtlı toplam taşıt sayısı, geçen yılın aynı dönemine göre yüzde 0,08 artarak 23 milyon 113 bin 30'dan 23 milyon 132 bin 670'e yükseldi.</p>
      <p>Bu araçların yüzde 54,1'ini otomobil, yüzde 16,4'ünü kamyonet, yüzde 14,3'ünü motosiklet, yüzde 8,2'sini traktör, yüzde 3,7'sini kamyon, yüzde 2,1'ini minibüs, yüzde 0,9'unu otobüs, yüzde 0,3'ünü özel amaçlı taşıtlar oluşturdu. Eylülde trafiğe kaydı yapılan toplam taşıt sayısı 52 bin 456 oldu. Bu taşıtların içinde otomobil yüzde 54,8 ile ilk sırada yer aldı. Söz konusu ayda trafiğe kaydı yapılan taşıt sayısı bir önceki aya göre yüzde 34,1 yükseldi. Ocak-eylül döneminde 472 bin 400 taşıtın trafiğe kaydı yapılırken, 212 bin 84 taşıtın ise trafikten kaydı silindi. Böylece söz konusu dönemde trafikteki toplam taşıt sayısı 260 bin 316 arttı. Bursa'da trafiğe kayıtlı araç sayısı ise 898 bin 464 oldu.</p>
      <p>
        <b>YÜZDE 37,7'Sİ DİZEL</b>
      </p>
      <p>Eylülde devri yapılan toplam 821 bin 147 taşıt içinde otomobil yüzde 71,4 ile ilk sırada yer aldı. Bunu yüzde 15,6 ile kamyonet, yüzde 5,1 ile motosiklet, yüzde 2,9 ile traktör izledi. Eylül ayında devri yapılan taşıtların yüzde 5'ini ise minibüs, otobüs, kamyon ve özel amaçlı taşıtlar oluşturdu. Eylül sonu itibarıyla trafiğe kayıtlı 12 milyon 509 bin 319 otomobilin yüzde 37,7'si dizel, yüzde 37,7'si LPG, yüzde 24,3'ü benzin yakıtlı, yüzde 0,1'inin elektrikli veya hibrit olurken, yakıt türü bilinmeyen otomobillerin oranı ise yüzde 0,3 olarak hesaplandı.</p>
      <p>
        <b>MARKA TERCİHLERİ</b>
      </p>
      <p>Söz konusu ayda trafiğe kaydı yapılan 28 bin 744 otomobilin yüzde 14,3'ünün Volkswagen, yüzde 13,2'sinin Renault, yüzde 10,4'ünün Fiat, yüzde 7,6'sının Toyota, yüzde 5,5'inin Honda, yüzde 4,9'unun Skoda, yüzde 4,7'sinin Hyundai, yüzde 4'ünün Opel, yüzde 3,9'unun Mercedes-Benz, yüzde 3,8'inin Ford, yüzde 27,8'inin ise diğer markalardan oluştuğu görüldü. Yılın 9 aylık döneminde trafiğe kaydı yapılan 257 bin 586 otomobilin yüzde 38,7'si 1501-1600, yüzde 28,2'si 1401-1500, yüzde 13,3'ü 1301-1400, yüzde 12,3'ü 1300 ve altı, yüzde 6,3'ü 1601-2000, yüzde 1,2'si 2001 ve üstü motor silindir hacmine sahip araçlar oldu. Aynı dönemde trafiğe kaydı yapılan otomobillerden yüzde 53,7'si beyaz, yüzde 24,1'i gri, yüzde 7'si siyah, yüzde 5,6'sı kırmızı, yüzde 9,6'sı diğer renklerden oluştu.</p>
    </article>
  </body>
</html>