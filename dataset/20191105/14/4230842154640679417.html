<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191105-hto-vbyv-p-yatyrichnogo-kyryla-tlyavova-inspektoru-politsiyi-ogolosheno-pidozru/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T14:29:21+00:00"/>
    <meta property="og:title" content="Хто вбив п’ятирічного Кирила Тлявова: інспектору поліції оголошено підозру"/>
    <meta property="og:description" content="У справі про вбивство у Переяславі п’ятирічного Кирила Тлявова оголошено підозру інспектору патрульної поліції."/>
  </head>
  <body>
    <article>
      <h1>Хто вбив п’ятирічного Кирила Тлявова: інспектору поліції оголошено підозру</h1>
      <address>
        <time datetime="2019-11-05T14:29:21+00:00">05 Nov 2019, 14:29</time>
      </address>
      <p>У справі про вбивство у Переяславі п’ятирічного Кирила Тлявова оголошено підозру інспектору патрульної поліції.</p>
      <p>Директор ДБР Роман Труба на брифінгу оголосив результати досудового розслідування кримінального провадження у справі про вбивство п’ятирічного Кирила Тлявова.</p>
      <p>За його словами, підозру у вбивстві з необережності оголошено інспектору поліції, проте зброю, з якої зроблено смертельний постріл, досі не знайшли.</p>
      <blockquote>– Водолази ретельно дослідили кожну водойму в населеному пункті та поблизу нього. Проте знайшли зрою, яку довго шукали правоохоронці в іншому провадженні, – уточнив Труба.</blockquote>
      <p>Водночас відсутність зброї не впливає на результати розслідування.</p>
      <blockquote>– Дитина була вбита кулею, яка випущена зі зброї на відстані 80 метрів о 15.36, і зробив це інспектор поліції. Смерть дитини – результат безвідповідальної поведінки людей, які мали стежити за дотриманням закону. Через їхні дії загинула дитина, – наголосив директор ДБР.</blockquote>
      <p>Цьому інспектору та ще трьом підозрюваним інкримінують незаконне поводження зі зброєю та хуліганство, вчинене групою осіб із застосуванням зброї.</p>
      <p>Нагадаємо, що 31 травня Іван Приходько та Володимир Петровець <a href="https://fakty.com.ua/ua/proisshestvija/20190603-poranenyj-politsejskymy-p-yatyrichnyj-hlopchyk-pomer-u-likarni/">поранили 5-річну дитину</a> у Переяславі-Хмельницькому. 3 червня хлопчик помер у лікарні.</p>
    </article>
  </body>
</html>