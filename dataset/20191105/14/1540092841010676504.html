<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196319/tragodia-sto-oxaio-tin-katasparaxan-ta-skylia-tis"/>
    <meta property="og:site_name" content="CNN.gr"/>
    <meta property="article:published_time" content="2019-11-05T14:11:17+00:00"/>
    <meta property="og:title" content="Τραγωδία στο Οχάιο: Την κατασπάραξαν τα σκυλιά της"/>
    <meta property="og:description" content="Τραγωδία στο Οχάιο: Την κατασπάραξαν τα σκυλιά της"/>
  </head>
  <body>
    <article>
      <h1>Τραγωδία στο Οχάιο: Την κατασπάραξαν τα σκυλιά της</h1>
      <h2>Τραγικό θάνατο βρήκε μια 49χρονη γυναίκα στην κομητεία Κλίαρκρικ στο Οχάιο των ΗΠΑ, καθώς σύμφωνα με τις τοπικές αστυνομικές αρχές τα μεγαλόσωμα σκυλιά της, δύο Μεγάλοι Δανοί, την κατασπάραξαν.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 16:11 , 05 November 2019</p>
      <p>O διοικητής της αστυνομίας Τζον Τέριλ ανέφερε στο CNNi ως αιτία θανάτου της <b>Μαίρη Μάθιους</b> την επίθεση που δέχτηκε από τα δύο σκυλιά, καθώς το <b>σώμα της έφερε πολλαπλά τραύματα</b>.</p>
      <p>Οι αστυνομικοί εντόπισαν τους <b>δύο μεγάλους, αλλά λιπόσαρκους Μεγάλους Δανούς</b> σε κλειστό δωμάτιο του σπιτιού της 49χρονης, ενώ σε όλο το σπίτι υπάρχει εμφανή πολλαπλά σημάδια αίματος.</p>
      <p>Ο σύζυγος του θύματος, <b>Μαρκ Μάθιους</b>, εντόπισε το πτώμα της γυναίκας του μέσα στο σπίτι και αμέσως κάλεσε την Αστυνομία. Είχε αποφυλακιστεί δύο ημέρες νωρίτερα και επέστρεψε στο σπίτι του την ημέρα του θανάτου της γυναίκας του.</p>
      <p>Μέχρι στιγμής, πάντως, δεν έχει διευκρινιστεί πότε η γυναίκα δέχτηκε την επίθεση των δύο σκύλων.</p>
      <p>Ο Μάρκ Μάθιους αποκάλυψε στους αστυνομικούς πως <b>η οικογένειά του είχε σώσει τα δύο ζώα πριν από δύο χρόνια</b>, ωστόσο το ένα από αυτά <b>είχε γίνει εξαιρετικά άγριο</b> και πρόσφατα <b>τον είχε δαγκώσει στο μπράτσο</b>.</p>
      <p>«Ήθελα να ξεφορτωθώ τον σκύλο, αλλά εκείνη δεν ήθελε», είπε ο Μάθιους και πρόσθεσε: «<b>Η Μαίρη αγαπά τα ζώα</b>».</p>
      <figure>
        <iframe src="https://www.youtube.com/embed/TGf0uX-2gJE" width="560" height="315" data-service="Youtube" scrolling="no"/>
      </figure>
      <p>Οι Αρχές εκτιμούν πως <b>τα δύο μεγαλόσωμα σκυλιά επιτέθηκαν στη γυναίκα</b> και εκείνη κατόρθωσε να τα βγάλει έξω από το σπίτι, προτού υποκύψει στα τραύματά της. Η Αστυνομία πιστεύει πως η ίδια δεν αντιλήφθηκε τη σοβαρότητα των τραυμάτων της, καθώς υπήρχαν ενδείξεις ότι άλλαξε ρούχα και μετά προσπάθησε με πετσέτες να σκουπίσει τα αίματα.</p>
      <p>Παράλληλα, όπως έγινε γνωστό, <b>το θύμα έπασχε από χρόνιο αλκοολισμό και λάμβανε φαρμακευτική αγωγή</b>, η οποία ενδέχεται να επηρέασε τα επίπεδα των αντιδράσεών της. Μάλιστα, μέσα στο σπίτι βρέθηκαν κουτιά μπύρας καθώς και μπουκάλια φαρμακευτικών σκευασμάτων.</p>
      <p>«Εξαιτίας αυτής της κατάστασης, φαίνεται πως<b> η Μάθιους δεν ήταν σε πλήρη διαύγεια</b>, ώστε να κρίνει τη σοβαρότητα της κατάστασής της και γι’ αυτό δεν κατόρθωσε να καλέσει σε βοήθεια», ανέφερε η ανακοίνωση της Αστυνομίας.</p>
      <p>Τοπικά ΜΜΕ ανέφεραν, τέλος, πως<b> τα δύο σκυλιά υποβλήθηκαν σε ευθανασία</b>.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196372/paiat-safis-endeixi-toy-igetikoy-roloy-tis-elladas-i-episkepsi-palmer">Πάιατ: Σαφής ένδειξη του ηγετικού ρόλου της Ελλάδας η επίσκεψη Πάλμερ</a>
        </li>
        <li>
          <a href="https://www.cnn.gr/news/kosmos/story/196273/salos-sti-gioyta-mathitis-parilase-ntymenos-xitler-se-sxoliki-ekdilosi-gia-to-halloween">Σάλος στη Γιούτα: Μαθητής παρήλασε ντυμένος… Χίτλερ σε σχολική εκδήλωση για το Halloween</a>
        </li>
        <li>
          <a href="https://www.cnn.gr/news/kosmos/story/196270/hpa-sta-xeria-ton-arxon-extremistis-antisimitis-poy-sxediaze-na-svisei-evraioys-apo-ton-xarti">ΗΠΑ: Στα χέρια των Αρχών εξτρεμιστής αντισημίτης που σχεδίαζε να «σβήσει Εβραίους από τον χάρτη»</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/13469/oxaio">ΟΧΑΙΟ</a>
        </li>
        <li>
          <a href="https://www.cnn.gr/eidhseis/tag/20/hpa">ΗΠΑ</a>
        </li>
        <li>
          <a href="https://www.cnn.gr/eidhseis/tag/10528/skylia">ΣΚΥΛΙΑ</a>
        </li>
        <li>
          <a href="https://www.cnn.gr/eidhseis/tag/6741/skyloi">ΣΚΥΛΟΙ</a>
        </li>
        <li>
          <a href="https://www.cnn.gr/eidhseis/tag/41/gynaika">ΓΥΝΑΙΚΑ</a>
        </li>
        <li>
          <a href="https://www.cnn.gr/eidhseis/tag/30422/epithesh-skylwn">ΕΠΙΘΕΣΗ ΣΚΥΛΩΝ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/05/196346/snapshot/2425266.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196371/snapshot/2621133.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196375/snapshot/feta-1464873_1920.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196351/snapshot/2744346.jpg"/>
      </figure>
    </article>
  </body>
</html>