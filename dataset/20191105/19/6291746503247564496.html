<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/borussia-dortmund-inter-tv-streaming/"/>
    <meta property="og:site_name" content="Il Post"/>
    <meta property="article:published_time" content="2019-11-05T19:10:26+00:00"/>
    <meta property="og:title" content="Dove vedere Borussia Dortmund-Inter in TV e in streaming"/>
    <meta property="og:description" content="Per entrambe è una partita decisiva per la qualificazione agli ottavi di finale: le informazioni e i link per seguirla in diretta dalle 21, anche in chiaro"/>
  </head>
  <body>
    <article>
      <h1>Dove vedere Borussia Dortmund-Inter in TV e in streaming</h1>
      <h2>Per entrambe è una partita decisiva per la qualificazione agli ottavi di finale: le informazioni e i link per seguirla in diretta dalle 21, anche in chiaro</h2>
      <address>
        <time datetime="2019-11-05T19:10:26+00:00">05 Nov 2019, 19:10</time>
      </address>
      <p>Borussia Dortmund-Inter giocheranno martedì sera nella <a href="https://www.ilpost.it/2019/11/05/champions-league-partite-5-6-novembre/">quarta giornata di UEFA Champions League</a>. La partita inizierà alle 21 al Signal Iduna Park di Dortmund e verrà trasmessa anche in chiaro. Dopo le prime tre giornate della fase a gironi, Inter e Borussia Dortmund sono seconde a pari merito con quattro punti, tre in meno del Barcellona. Due settimane fa l’Inter ha vinto il primo scontro diretto contro i tedeschi: se stasera dovesse riuscire a evitare la sconfitta in Germania si avvicinerebbe alla qualificazione agli ottavi. Diversamente, con una sconfitta rischierebbe l’eliminazione a causa del pareggio all’esordio contro lo Slavia Praga, la squadra più debole del girone.</p>
      <figure>
        <iframe src="https://www.youtube.com/embed/8N9HMBFVGCM" width="675" height="380" data-service="Youtube" scrolling="no"/>
      </figure>
      <h3>Dove vedere Borussia Dortmund-Inter</h3>
      <p>Borussia Dortmund-Inter verrà trasmessa in chiaro su Canale 5 con il commento di Pierluigi Pardo e Aldo Serena. Si potrà seguire anche in streaming tramite il sito del canale, <a href="https://www.mediasetplay.mediaset.it/diretta/canale5_cC5">qui</a>. Sky la trasmetterà invece su Sky Sport Uno (canale 201) con il commento di Massimo Marianella e Luca Marchegiani. Gli abbonati potranno seguirla in streaming tramite le piattaforme Sky Go e Now TV. <a href="https://www.ilpost.it/2019/07/31/calcio-tv-streaming/">Qui</a> trovate invece una guida completa per seguire in diretta Serie A, Serie B, Champions League e campionati esteri nel corso della stagione 2019/20.</p>
      <h3>Le probabili formazioni di Borussia-Inter</h3>
      <p><b>Borussia Dortmund (4-2-3-1)</b> Burki; Hakimi, Akanji, Hummels, Guerreiro; Witsel, Delaney; Sancho, Brandt, Hazard; Goetze<br/><b>Inter (3-5-2)</b> Handanovic; Godin, De Vrij, Skriniar; Candreva, Vecino, Brozovic, Barella, Biraghi; Lautaro; Lukaku</p>
      <related>
        <h4>Articoli Correlati</h4>
        <a href="https://www.ilpost.it/2019/11/03/partite-risultati-serie-a-giornata-11/"/>
        <a href="https://www.ilpost.it/2019/11/03/lewis-hamilton-formula-1-2019/"/>
        <a href="https://www.ilpost.it/2019/11/04/maratona-di-new-york-2019/"/>
      </related>
    </article>
  </body>
</html>