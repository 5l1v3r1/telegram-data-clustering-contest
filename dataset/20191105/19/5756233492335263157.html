<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620102/%DA%A9%D9%84%D9%88%D9%BE-%D8%A8%D8%A7-%DA%86%D9%87-%D8%AD%D8%B1%D9%81%E2%80%8C%D9%87%D8%A7%DB%8C%DB%8C-%D8%A8%D8%A7%D8%B1%D8%B3%D8%A7-%D8%B1%D8%A7-%D8%AF%D8%B1-%D8%A2%D9%86%D9%81%DB%8C%D9%84%D8%AF-%D8%A8%D9%87-%D8%AE%D8%A7%DA%A9-%D8%B3%DB%8C%D8%A7%D9%87-%D9%86%D8%B4%D8%A7%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T19:08:00+00:00"/>
    <meta property="og:title" content="کلوپ با چه حرف‌هایی بارسا را در آنفیلد به خاک سیاه نشاند؟"/>
    <meta property="og:description" content="بازگشت لیورپول مقابل بارسلونا در نیمه نهایی فصل گذشته لیگ قهرمانان بی‌شک یکی از چشمگیرترین شب‌ها در تاریخِ درخشانِ آنفیلد است و حالا «سادیو مانه» از حرف‌های انگیزشی سرمربی آلمانی سرخ‌های مرزیساید پیش از آن بازگشت به یادماندنی پرده برداشت."/>
  </head>
  <body>
    <article>
      <h1>کلوپ با چه حرف‌هایی بارسا را در آنفیلد به خاک سیاه نشاند؟</h1>
      <address>
        <time datetime="2019-11-05T19:08:00+00:00">05 Nov 2019, 19:08</time>
      </address>
      <p>
        <i>بازگشت لیورپول مقابل بارسلونا در نیمه نهایی فصل گذشته لیگ قهرمانان بی‌شک یکی از چشمگیرترین شب‌ها در تاریخِ درخشانِ آنفیلد است و حالا «سادیو مانه» از حرف‌های انگیزشی سرمربی آلمانی سرخ‌های مرزیساید پیش از آن بازگشت به یادماندنی پرده برداشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>لیورپولی‌ها شکست ۳ بر صفر بازی رفت در بارسلون را با پیروزی ۴ بر صفر در بازی برگشت جبران کرده و پای خود را به فینال باز کرده و در نهایت عنوان قهرمانی را نیز از آن خود کردند.</p>
      <p>مانه در مصاحبه با فرانس فوتبال اظهار داشت: کلوپ گاهی اوقات ما را غافلگیر می‌کند؛ مثل فصل گذشته پیش از بازی برگشت مقابل بارسلونا؛ او به رختکن آمد و گفت که اخبار خوبی برای ما دارد، اینکه بارسلونا تیمی است که فوتبال بازی می‌کند و ما هم این جور تیم‌ها را دوست داریم.</p>
      <figure>
        <img src="https://aftabnews.ir/files/fa/news/1398/8/14/355885_983.jpg"/>
      </figure>
      <p>وی ادامه داد: گفت به فینال می‌رسیم و این حرف بی‌نقصی برای برداشته شدن فشار از روی ما بود.</p>
      <p>توانایی سرمربی آلمانی در تبدیل کردن تیم بندر آنفیلد به یک ماشین بَرنده آن هم پس از سال‌ها ناپدید بودن، تحسین برانگیز است و مهاجم سنگالی اعتقاد دارد کلوپ درست شبیه یک پدر است.</p>
      <p>مانه افزود: راز او این است که مثل یک پدر برای تیم است؛ ما هم مثل یک پدر او را دوست داریم و همزمان از او می‌ترسیم؛ او تاثیر بزرگی بر زندگی من گذاشت نه تنها در فوتبال؛ کلوپ انسان بزرگی است و با چشم بسته به او اعتماد می‌کنم و او را باور دارم؛ درست مثل تمام بازیکنان رختکن لیورپول.</p>
      <p>یکی از لحظات جنجال‌برانگیز شروع نزدیک به بی نقص لیورپول در فصل ۲۰۱۹ – ۲۰۲۰، صحنه تنش لفظی مابین مانه و «محمد صلاح» بود و مرد سنگالی در این خصوص گفت: او (صلاح) گلزن بزرگ و بازیکنی استثنایی است؛ او به خوبی می‌داند که چطور در زمین همه کار کند، وقتی به آنفیلد رسید بالاتر از بقیه قرار گرفت اما بازی کردن کنار او بسیار خوشایند است.</p>
    </article>
  </body>
</html>