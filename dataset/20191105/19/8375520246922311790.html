<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-postaviv-zavdannya-u-sferi-ohoroni-zdorovya-socpolitiki-osviti-ta-kulturi-637941.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T19:58:23+00:00"/>
    <meta property="og:title" content="Зеленський поставив завдання у сфері охорони здоров’я, соцполітики, освіти та культури"/>
    <meta property="og:description" content="Зеленський доручив Міністерству охорони здоров’я до 31 січня 2020 року удосконалити роботу системи екстреної медицини"/>
  </head>
  <body>
    <article>
      <h1>Зеленський поставив завдання у сфері охорони здоров’я, соцполітики, освіти та культури</h1>
      <address>
        <time datetime="2019-11-05T19:58:23+00:00">05 Nov 2019, 19:58</time>
      </address>
      <h4>Зеленський доручив Міністерству охорони здоров’я до 31 січня 2020 року удосконалити роботу системи екстреної медицини</h4>
      <p>Президент України Володимир Зеленський поставив завдання до кінця 2019 року запровадити сервіс призначення пенсій та отримання довідок за допомогою мобільного додатка.</p>
      <p>Про це повідомляє пресслужба Офісу президента.</p>
      <p>Згідно з повідомленням, під час зустрічі з керівництвом Верховної Ради та Кабінетом Міністрів, що відбулася в Офісі Президента, Глава держави наголосив, що міністр соціальної політики Юлія Соколовська має забезпечити запровадження сервісу призначення пенсій та отримання довідок за допомогою спеціального мобільного додатка до кінця року, а також запровадити механізм призначення пенсій при досягненні пенсійного віку без звернення особи.</p>
      <p>Також Володимир Зеленський доручив Міністерству охорони здоров’я до 31 січня 2020 року удосконалити роботу системи екстреної медицини та до лютого забезпечити створення й функціонування Єдиної державної інформаційної системи трансплантації.</p>
      <p>Крім того, голова держави поставив завдання міністру освіти і науки Ганні Новосад, щоб до кінця року були сформовані законодавчі основі для роботи базової та профільної школи за новими освітніми стандартами та забезпечений повноцінний запуск роботи Національного фонду досліджень.</p>
      <p>Зеленський вважає за необхідне, щоб Міністерство культури, молоді та спорту до кінця року розробило законопроект щодо інформаційного простору України. </p>
      <related>
        <a href="https://glavcom.ua/news/zelenskiy-doruchiv-minoboroni-stvoriti-viyskovu-policiyu-637936.html"/>
        <a href="https://glavcom.ua/news/sluga-narodu-rozpoviv-yak-yogo-malo-ne-viklyuchili-z-frakciji-cherez-ryaboshapku-637925.html"/>
        <a href="https://glavcom.ua/news/zelenskiy-dav-zavdannya-minekonomiki-gotuvatisya-do-masshtabnoji-privatizaciji-637920.html"/>
      </related>
    </article>
  </body>
</html>