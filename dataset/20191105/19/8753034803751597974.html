<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/MRXpGM/radio-vest-rammet-av-dataangrep"/>
    <meta property="og:site_name" content="Aftenbladet"/>
    <meta property="article:published_time" content="2019-11-05T19:04:51+00:00"/>
    <meta property="og:title" content="Radio Vest rammet av dataangrep"/>
    <meta property="og:description" content="Bare timer før første sending ble nyoppstartede Radio Vest rammet av dataangrep."/>
  </head>
  <body>
    <article>
      <h1>Radio Vest rammet av dataangrep</h1>
      <h2>Bare timer før første sending ble nyoppstartede Radio Vest rammet av dataangrep.</h2>
      <address><time datetime="2019-11-05T19:04:51+00:00">05 Nov 2019, 19:04</time> by <a rel="author">Siv Helen Kvalvåg</a></address>
      <p>Redaktøren mener de har konkrete beviser på at angrepet er rettet mot dem, og saken politianmeldes, skriver han på Facebook.</p>
      <p>– Vi vet ikke hvem som står bak angrepet, men vi er i dialog med politiet og vil komme med en formell anmeldelse i løpet av dagen i dag den 5. november, skriver redaktør Tom Weum på <a href="https://www.facebook.com/102497624486740/posts/144283513641484/?sfnsn=mo">Facebook</a>.</p>
      <p>Angrepet startet i timene før første direktesending, som var fredag klokka 06.00.</p>
      <p>– Kvelden før første sending begynte vi å oppleve en masse uforklarlig trøbbel. Etter hvert fant vi ut at vi har blitt utsatt for et organisert dataangrep, sier Weum til fagbladet <a href="https://journalisten.no/dataangrep-radio-radio-vest/fersk-radiostasjon-rammet-av-dataangrep--dypt-sjokkerende/385058">Journalisten.</a></p>
      <p>Redaktøren kaller situasjonen både trist og uforståelig.</p>
      <p>– Angrepet og de påfølgende problemene det har ført til er utenfor vår kontroll, og vi beklager situasjonen på det sterkeste overfor våre lyttere og annonsører, sier han på Facebook.</p>
      <p>Angrepet har ført til store tekniske problemer med stasjonens nettradio- og DAB-sendinger, selv om Weum forteller at de har klart å gjennomføre.</p>
      <p>Radio Vest skal dekke området mellom Jæren og Bergen.</p>
    </article>
  </body>
</html>