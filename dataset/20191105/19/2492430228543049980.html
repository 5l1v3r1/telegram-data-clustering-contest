<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188167/Personeel-APM-wordt-donderdag-bijgepraat-over-toekomstplannen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-05T19:08:44+00:00"/>
    <meta property="og:title" content="Personeel APM wordt donderdag bijgepraat over toekomstplannen"/>
    <meta property="og:description" content="De werknemers van containerterminal APM Terminals Rotterdam op de Maasvlakte worden donderdag bijgepraat door de directie over de toekomstplannen. Dat hebben de werknemers te horen gekregen. Zij zijn nog steeds bezig met langzaamaan-acties."/>
  </head>
  <body>
    <article>
      <h1>Personeel APM wordt donderdag bijgepraat over toekomstplannen</h1>
      <address>
        <time datetime="2019-11-05T19:08:44+00:00">05 Nov 2019, 19:08</time>
      </address>
      <h4>De werknemers van containerterminal APM Terminals Rotterdam op de Maasvlakte worden donderdag bijgepraat door de directie over de toekomstplannen. Dat hebben de werknemers te horen gekregen. Zij zijn nog steeds bezig met langzaamaan-acties.</h4>
      <p>Het vertragen van het laden en lossen van vrachtwagens en schepen begon maandagavond. “Voorlopig gaan we ook door. Zoveel verwachten we ook niet te horen op die bijeenkomsten,” zegt een woordvoerder van het personeel.</p>
      <p>De zeshonderd werknemers bij APM willen meer duidelijkheid over hun toekomst, omdat er geruchten gaan over een overname. Mocht de terminal worden overgenomen dan vrezen ze dat het ten koste van banen gaat.</p>
      <related>
        <a href="http://www.rijnmond.nl/nieuws/188128/Personeel-voert-actie-bij-APMTR"/>
      </related>
      <p>De acties betekent dat vrachtwagens langer moeten wachten met of op hun lading. Ook liggen er schepen voor de kust. Die kunnen niet uitwijken naar APM 2. Het personeel heeft onderling afgesproken dat ‘besmet werk’ op de andere terminal dezelfde behandeling krijgt.</p>
    </article>
  </body>
</html>