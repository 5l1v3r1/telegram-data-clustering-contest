<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/nauka-i-tekhnologii/zagadchen-aparat-na-vvs-na-sashch-se-vrna-sled-8-godishna-tayna-misiya-v-kosmosa_news706245.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T19:35:00+00:00"/>
    <meta property="og:title" content="Загадъчен апарат на ВВС на САЩ се върна след 8-годишна тайна мисия в Космоса"/>
    <meta property="og:description" content="Апаратът е бил в небесната орбита в продължение на рекордните 2,8 хиляди дни, т.е. почти 8 години"/>
  </head>
  <body>
    <article>
      <h1>Загадъчен апарат на ВВС на САЩ се върна след 8-годишна тайна мисия в Космоса</h1>
      <h2>Апаратът е бил в небесната орбита в продължение на рекордните 2,8 хиляди дни, т.е. почти 8 години</h2>
      <address>
        <time datetime="2019-11-05T19:35:00+00:00">05 Nov 2019, 19:35</time>
      </address>
      <p>https://blitz.bg/lyubopitno/nauka-i-tekhnologii/zagadchen-aparat-na-vvs-na-sashch-se-vrna-sled-8-godishna-tayna-misiya-v-kosmosa_news706245.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201910/1572426526-orig-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201910/1572426526-orig-2.jpg"/>
        </figure>
        <figure>
          <img src="https://static.blitz.bg/documents/thumbnails/730/201910/1572426526-orig-4.jpg"/>
        </figure>
        <figure>
          <img src="https://static.blitz.bg/documents/thumbnails/730/201910/1572426526-orig-3.jpg"/>
        </figure>
        <figure>
          <img src="https://static.blitz.bg/documents/thumbnails/730/201910/1572426526-orig-5.jpg"/>
        </figure>
        <figure>
          <img src="https://static.blitz.bg/documents/thumbnails/730/201910/1572426526-orig-6.jpg"/>
        </figure>
        <figure>
          <img src="https://static.blitz.bg/documents/thumbnails/730/201910/1572426527-orig-7.jpg"/>
        </figure>
        <figure>
          <img src="https://static.blitz.bg/documents/thumbnails/730/201910/1572426527-orig-8.jpg"/>
        </figure>
      </slideshow>
      <p>
        <b>След рекордна двугодишна мисия тайнственият "космически самолет" на американските военновъздушни сили се завърна на земята. Това съобщават американските медии.</b>
      </p>
      <figure>
        <img src="https://static.blitz.bg/documents/thumbnails/520/201910/1572426526-orig-1.jpg"/>
      </figure>
      <p>Машината X-37B е кацнала в космическия център Кенеди в щата Флорида в неделя сутринта, съобщиха военновъздушните сили. Те не съобщават какво е правил самолетът, докато е обикалял около земята, след като беше изстрелян през 2017 г. с помощта на ракета на компанията Спейс Екс.</p>
      <figure>
        <img src="https://static.blitz.bg/documents/thumbnails/520/201910/1572426526-orig-3.jpg"/>
      </figure>
      <p>
        <i>
          <b>X-37B е кацнала в космическия център Кенеди в щата Флорида в неделя сутринта, Снимка: US Airforce</b>
        </i>
      </p>
      <p>Самолетът е бил на последната си мисия в продължение на 780 дни, което е нов рекорд за продължителност на мисията на тестово превозно космическо средство за многократна употреба.</p>
      <figure>
        <img src="https://static.blitz.bg/documents/thumbnails/520/201910/1572426526-orig-5.jpg"/>
      </figure>
      <p>
        <i>
          <b>Тайнственият "космически самолет" изглежда като космическа совалка, Снимка: US Airforce</b>
        </i>
      </p>
      <p>Тайнственият "космически самолет" изглежда като космическа совалка, но е с една четвърт по-малък от совалките. Американски официални представители казаха, че последната му мисия е изпълнила успешно поставените цели. На борда на самолета е имало материали за експерименти на Изследователската лаборатория на военновъздушните сили.</p>
      <figure>
        <img src="https://static.blitz.bg/documents/thumbnails/520/201910/1572426527-orig-7.jpg"/>
      </figure>
      <p>
        <i>
          <b>Захранваният от слънчевата енергия самолет е управляван дистанционно и е без екипаж, Снимка: US Airforce</b>
        </i>
      </p>
      <p>Това е пети подобен полет на такова летателно средство. </p>
      <figure>
        <img src="https://static.blitz.bg/documents/thumbnails/520/201910/1572426527-orig-8.jpg"/>
      </figure>
      <p>
        <i>
          <b>Пети подобен полет на такова превозно средство, Снимка: US Airforce</b>
        </i>
      </p>
      <p>Шести полет е планиран за следващата година, като изстрелването ще бъде отново от Кейп Канаверал. Захранваният от слънчевата енергия самолет е управляван дистанционно и е без екипаж.<br/><br/>Междувременно стана ясно, че по данни на американските ВВС космическият апарат е провеждал тестове на космически технологии и е провеждал изследвания в орбита. Какво точно се крие зад това, е строго пазена тайна. <br/><br/>Затова по време на предишните четири мисии се появяваха слухове, че САЩ могат да използват машината за шпионаж или изпитания на ново оръжие. <br/><br/>Тези догадки се подкрепяха и от официалната информация, че X-37B е провеждал експерименти за научно-изследователска лаборатория на военно-въздушните сили на САЩ.<br/><br/>Апаратът е бил в Космоса в продължение на 2,8 хиляди дни, т.е. почти 8 години. За пролетта на 2020 г. вече е планирана нова мисия. „Небето вече не е граница за ВВС на САЩ, а ако Конгресът даде съгласие – и за въздушно-космическите сили на САЩ“, заяви началникът на щаба на ВВС Дейвид Голдфейн след последното приземяване на апарата.<br/><br/>През август 2018 г. президентът Доналд Тръмп обяви създаването на Командване на космическите сили на Вашингтон. <br/><br/>„Благодарение на космическото командване, превъзходството на Америка в Космоса никога няма да е под заплаха“, заяви тогава Тръмп.<br/><br/>Освен това международните медии уточняват, че в началото на 2020 г. Русия ще започне летателно-конструкторски тестове на междуконтиненталната балистична ракета с течно гориво РС-28 "Сармат", пишат световните медии, като се позовават на източници от министерството на отбраната и отбранителната промишленост.</p>
      <figure>
        <img src="https://static.blitz.bg/documents/thumbnails/520/201910/1572426526-orig-2.jpg"/>
      </figure>
      <p>
        <i>
          <b>В началото на 2020 г. Русия ще започне летателно-конструкторски тестове на междуконтиненталната балистична ракета с течно гориво РС-28 "Сармат", Снимка: Министерство обороны РФ</b>
        </i>
      </p>
      <p>Първите две ракети ще бъдат изстреляни от силоз на космодрума "Плесецк" към полигона Кура на полуостров Камчатка. Предвидени са най-малко пет пуска.</p>
      <figure>
        <img src="https://static.blitz.bg/documents/thumbnails/520/201910/1572426526-orig-6.jpg"/>
      </figure>
      <p>
        <i>
          <b>Първите две ракети ще бъдат изстреляни от силоз на космодрума "Плесецк" към полигона Кура на полуостров Камчатка, Снимка: Минобороны РФ</b>
        </i>
      </p>
      <p>Според източник, ако ракетният комплекс отговаря на заявените характеристики, ще бъде приет на въоръжение в Русия през 2021 г. Министерството на отбраната не отвърнало на запитване на вестника по този повод.<br/><br/>Ракетата "Сармат" е сред ключовите нови оръжия, анонсирани от Москва и необходими за ядрения паритет със САЩ.<br/><br/>В тазгодишното си послание до парламента президентът Владимир Путин нарече РС-28 твърде страховито оръжие - новата система има фактически неограничен обсег.</p>
      <figure>
        <img src="https://static.blitz.bg/documents/thumbnails/520/201910/1572426526-orig-4.jpg"/>
      </figure>
      <p>
        <i>
          <b>Владимир Путин нарече РС-28 твърде страховито оръжие, Снимка: Минобороны РФ</b>
        </i>
      </p>
      <p>Тя може да атакува целите си и летейки през Северния, и през Южния полюс, и няма как да й попречат дори перспективните системи за противоракетна отбрана.</p>
    </article>
  </body>
</html>