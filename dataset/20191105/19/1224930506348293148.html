<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/pershi-lastivki-data-vihodu-ta-grafik-serij-novogo-serialu-pro-shkolu_n168269"/>
    <meta property="og:site_name" content="Радіо Максимум"/>
    <meta property="article:published_time" content="2019-11-05T19:15:00+00:00"/>
    <meta property="og:title" content="Дата виходу серіалу &quot;Перші ластівки&quot;"/>
    <meta property="og:description" content="Серіал 'Перші ластівки' має всі шанси стати хітом телебачення в Україні. Дізнайтесь, коли Новий канал покаже нову стрічку, скільки серій вийде та який сюжет побачать глядачі."/>
  </head>
  <body>
    <article>
      <h1>Дата виходу серіалу "Перші ластівки"</h1>
      <address><time datetime="2019-11-05T19:15:00+00:00">05 Nov 2019, 19:15</time> by <a rel="author">Русінкевич Тетяна</a></address>
      <p>
        <b>Серіал "Перші ластівки" має всі шанси стати хітом телебачення в Україні. Дізнайтесь, коли Новий канал покаже нову стрічку, скільки серій вийде та який сюжет побачать глядачі.</b>
      </p>
      <p>Саме дорослі мають безпосередній вплив на те, якою виросте і ким стане дитина. Серіал "Перші ластівки" і для підлітків, і для їх батьків. Незалежно від соціального статусу, з дітьми стаються жахливі події, адже проблеми можуть виникнути у будь-кого. Батькам і вчителям варто звернути на це увагу.</p>
      <related>
        <h4>І ще:</h4>
        <a href="https://maximum.fm/pleyada-divitsya-tizer-serialu-pro-pershu-kulturnu-revolyuciyu-ukrayini_n169083"/>
      </related>
      <p>"Перші ластівки" допоможуть батькам розпізнати перші ознаки депресії у дитини та звернути увагу на проблеми. Це серіал про те, як підлітки у важких ситуаціях опиняються сам на сам без підтримки.</p>
      <ul>
        <li>Коли: <b>19 листопада</b> (вівторок) о<b> 22:00</b></li>
        <li>Де: Новий канал</li>
        <li>Кількість <b>серій</b>:<b> 8</b></li>
        <li>Жанр: молодіжний трилер</li>
      </ul>
      <figure>
        <img src="https://maximum.fm/uploads/640w_DIR/media_news/2019/11/5dc28df3f2a3d684306328.jpg"/>
        <figcaption>Актори Перших ластівок</figcaption>
      </figure>
      <h3>Графік серій серіалу "Перші ластівки"</h3>
      <p>Хронометраж кожної серії буде приблизно <b>50 хвилин</b>. Всі нові серії будуть виходити на Новому каналі з понеділка по четвер.</p>
      <ul>
        <li>Перша серія: 19 листопада (вівторок)</li>
        <li>Друга серія: 20 листопада (середа)</li>
        <li>Третя серія: 21 листопада (четвер)</li>
        <li>Четверта серія: 25 листопада (понеділок)</li>
        <li>П'ята серія: 26 листопада (вівторок)</li>
        <li>Шоста серія: 27 листопада (середа)</li>
        <li>Сьома серія: 28 листопада (четвер)</li>
        <li>Восьма серія: 2 грудня (понеділок)</li>
      </ul>
      <figure>
        <img src="https://maximum.fm/uploads/640w_DIR/media_news/2019/11/5dc19a96e227e765161344.jpg"/>
      </figure>
      <h3>Сюжет серіалу "Перші ластівки"</h3>
      <p>Цей проєкт заснований на проблемах сучасних підлітків: фатальна дружба в мережі, історія боротьби з життям. У серіалі "Перші ластівки" глядачі побачать небезпеки, яким щодня піддаються підлітків у всьому світі. Здебільшого батьки не підозрюють, наскільки страшна загроза нависає над їхньою родиною.</p>
      <p>У центрі сюжету старшокласники <b>Катя</b>, <b>Федя</b>, <b>Лєра</b>, <b>Поліна</b>, <b>Нікіта</b>, <b>Макс</b>. У кожного з героїв своя історія, свої проблеми, своє минуле. Проте їх всіх об'єднує одна таємниця. Як потім виявляється, не тільки їх. Страх, секрети, перше кохання та історії, які шокують батьків.</p>
      <p>"Це не про наших дітей…" – подумає більшість. Можливо, а можливо, ви просто не хочете помічати "перші ластівки".</p>
      <p>Події серіалу стартують 1 вересня. Для 11-класників звичайної міської школи цей день став трагедією, адже учня їх школи знайшли мертвим. Слідчий Ольга Макарова намагається з'ясувати, чи покінчив підліток життя самогубством, чи його навмисно зіштовхнули з даху багатоповерхівки. Вона починає розслідування, яке розкриє безліч таємниць учнів та їх батьків.</p>
      <p>"Перші ластівки" не настільки похмурі, як може здатися. Попри складну тему, в серіалі багато гумору та рефлексії.</p>
      <figure>
        <img src="https://maximum.fm/uploads/640w_DIR/media_news/2019/11/5dc19a4ed1ba9609133716.jpg"/>
      </figure>
      <h3>Акторський склад серіалу "Перші ластівки"</h3>
      <p>Зйомки відбувалися у Києві та області протягом 3 місяців. Шкільні сцени знімали під час літніх канікул. Кастинги на участь у серіалі тривали понад пів року. Команда не потребувала іменитих акторів. Навіть навпаки – героїв для головних ролей знайшли в акторських ВНЗ. Це молоді та талановиті актори, які стануть відкриттям для глядачів:</p>
      <ul>
        <li>Максим Самчик</li>
        <li>Поліна Носихіна</li>
        <li>Саша Рудинський</li>
        <li>Таїсія Щурук</li>
        <li>Олег Гоцуляк</li>
        <li>Максим Девізоров</li>
      </ul>
      <p>Також серед акторів глядачі впізнають вже відомих акторів:</p>
      <ul>
        <li>Вікторія Литвиненко</li>
        <li>Олеся Жураковська</li>
        <li>Даша Трегубова</li>
        <li>Сергій Кияшко</li>
        <li>Костя Жовтневий</li>
      </ul>
      <h3>Офіційний трейлер серіалу "Перші ластівки"</h3>
      <figure>
        <iframe src="https://www.youtube.com/embed/R9EwTwIaQjI" width="640" height="360" data-service="Youtube" scrolling="no"/>
      </figure>
      <related>
        <h4>До теми:</h4>
        <a href="https://maximum.fm/viddana-zyavivsya-trejler-novogo-ukrayinskogo-filmu-za-populyarnoyu-knigoyu_n168732"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/5-nezaminnih-porad-yaki-polegshat-zhittya-vodiyiv-vzimku_n169426"/>
        <a href="https://maximum.fm/den-holostyaka-na-aliexpress-zlamav-privat24-terminali-ta-bankomati-banku_n169425"/>
        <a href="https://maximum.fm/chorna-pyatnicya-internet-magazini-rozprodazh-i-znizhki-v-ukrayini_n151427"/>
      </related>
    </article>
  </body>
</html>