<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/gricenko-zayaviv-shcho-za-zdachu-krimu-mayut-vidpovisti-turchinov-i-nalivaychenko-50051805.html"/>
    <meta property="og:site_name" content="НВ"/>
    <meta property="article:published_time" content="2019-11-05T19:02:00+00:00"/>
    <meta property="og:title" content="Гриценко: Я б заарештував Турчинова і Наливайченка за здачу Криму"/>
    <meta property="og:description" content="Екс-голова Громадянської позиції Анатолій Гриценко в ефірі Радіо НВ заявив, що заарештував би Олександра Турчинова та Валентина Наливайченка, якби був при владі."/>
  </head>
  <body>
    <article>
      <h1>Гриценко: Я б заарештував Турчинова і Наливайченка за здачу Криму</h1>
      <h2>Екс-голова Громадянської позиції Анатолій Гриценко в ефірі Радіо НВ заявив, що заарештував би Олександра Турчинова та Валентина Наливайченка, якби був при владі.</h2>
      <address>
        <time datetime="2019-11-05T19:02:00+00:00">05 Nov 2019, 19:02</time>
      </address>
      <p>Гриценко також висловив думку, що Україна не зможе повернути незаконно анексований Росією Крим протягом щонайменше десяти років.</p>
      <p>«Крим протягом найближчих 10 чи більше років ми не повернемо, і за це має бути відповідальність. Тому одне з найперших рішень (які я прийняв би, якби був президентом, — ред.) — це заарештував би Турчинова і Наливайченка, щоб ці люди понесли відповідальність за здачу Криму, за службову бездіяльність, яка спричинила такі тяжкі наслідки», — заявив екс-голова Громадянської позиції.</p>
      <p>Нагадаємо, 24 жовтня речниця МЗС України Катерина Зеленко заявила, що <a href="https://nv.ua/ukr/ukraine/politics/ukrajina-gotova-obgovoryuvati-vidnovlennya-svogo-suverenitetu-nad-krimom-v-bud-yakomu-formati-novini-ukrajini-50049663.html">Київ готовий до переговорів про відновлення суверенітету над окупованими РФ Кримом в будь-якому форматі</a>.</p>
      <p>5 листопада заступник голови Меджлісу кримськотатарського народу та депутат Ради від партії Європейська солідарність <a href="https://nv.ua/ukr/ukraine/politics/nardep-zayaviv-shcho-zelenskiy-ne-gotoviy-borotisya-za-krim-novini-ukrajini-50051772.html">Ахтем Чигойз заявив, що президент Володимир Зеленський не готовий боротися за повернення анексованого Криму</a>. За словами Чийгоза, дії, пов’язані з «відступом» на Донбасі, дуже сильно впливають на Крим.</p>
    </article>
  </body>
</html>