<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638403/%D9%87%DB%8C%D8%A3%D8%AA-%D8%A8%D9%84%D9%86%D8%AF-%D9%BE%D8%A7%DB%8C%D9%87-%D8%AD%D9%82%D9%88%D9%82-%D8%A8%D8%B4%D8%B1-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A7%DB%8C%D8%B1%D8%A7%D9%86-%D8%B9%D8%A7%D8%B2%D9%85-%DA%98%D9%86%D9%88-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T19:46:00+00:00"/>
    <meta property="og:title" content="هیأت بلند پایه حقوق بشر جمهوری اسلامی ایران عازم ژنو شد"/>
    <meta property="og:description" content="هیأت حقوق بشر ایران با همراهی نمایندگان سه قوه مقننه، قضائیه و مجریه جهت ارائه سومین گزارش ملی حقوق بشری کشورمان، تهران را به مقصد ژنو ترک کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638403/%D9%87%DB%8C%D8%A3%D8%AA-%D8%A8%D9%84%D9%86%D8%AF-%D9%BE%D8%A7%DB%8C%D9%87-%D8%AD%D9%82%D9%88%D9%82-%D8%A8%D8%B4%D8%B1-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A7%DB%8C%D8%B1%D8%A7%D9%86-%D8%B9%D8%A7%D8%B2%D9%85-%DA%98%D9%86%D9%88-%D8%B4%D8%AF">هیأت بلند پایه حقوق بشر جمهوری اسلامی ایران عازم ژنو شد</a>
      </h1>
      <h2>هیأت حقوق بشر ایران با همراهی نمایندگان سه قوه مقننه، قضائیه و مجریه جهت ارائه سومین گزارش ملی حقوق بشری کشورمان، تهران را به مقصد ژنو ترک کرد.</h2>
      <address><time datetime="2019-11-05T19:46:00+00:00">05 Nov 2019, 19:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هیأت بلندپایه <b>حقوق بشر</b> جمهوری اسلامی ایران صبح امروز به سرپرستی <b>محمد جواد</b> <b>لاریجانی</b> و همراهی نمایندگان سه قوه مقننه ،قضائیه و مجریه جهت ارائه سومین گزارش ملی حقوق بشری کشورمان تهران را به مقر شورای حقوق بشر در <b>ژنو</b> ترک کرد.</p>
      <p>هیأت اعزامی کشورمان در این سفر ضمن ارائه گزارش ملی کشور و پاسخ به سوالات نمایندگان سایر کشورهای جهان با مقامات دفتر کمیسر عالی، رئیس شورای حقوق بشر و همچنین سفرا و نمایندگان اعزامی سایر کشورهای جهان دیدار و گفتگو خواهد داشت.</p>
      <p>سازوکار گزارش دهی دوره ای حقوق بشر (موسوم به یو پی آر) یکی از مهمترین سازوکارهای پیش بینی شده در ساختار شورای حقوق بشر سازمان ملل بوده و کلیه اعضا در چارچوب برنامه زمان‌بندی شده موظف به ارائه و دفاع از گزارش ملی خود هستند.</p>
      <p>طی هفته آینده علاوه بر کشورمان گزارش ملی ۱۳ کشور دیگر از جمله ایتالیا، عراق، فیجی، بوسنی و هرزه گوین، مصر، اسالوادور، گامبیا، قزاقستان، ماداگاسکار، سان مارینو، اسلوونی، بولیوی و آنگولا نیز ارائه و مورد ارزیابی قرار خواهد گرفت.</p>
    </article>
  </body>
</html>