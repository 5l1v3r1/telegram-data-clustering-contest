<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/lattrice-francese-adele-haenel-ha-detto-di-essere-stata-molestata-sessualmente-dal-regista-del-suo-primo-film-quando-aveva-12-anni/"/>
    <meta property="og:site_name" content="Il Post"/>
    <meta property="article:published_time" content="2019-11-05T19:10:05+00:00"/>
    <meta property="og:title" content="L’attrice francese Adèle Haenel ha detto di essere stata molestata sessualmente dal regista del suo primo film, quando aveva 12 anni"/>
    <meta property="og:description" content="L'attrice francese Adèle Haenel ha detto di essere stata molestata sessualmente dal regista del suo primo film e che le molestie erano iniziate quando aveva 12 anni ed erano continuate per circa tre anni. Haenel, che ha 30 anni ed è una delle attrici francesi più famose degli ultimi anni, ha raccontato la storia"/>
  </head>
  <body>
    <article>
      <h1>L’attrice francese Adèle Haenel ha detto di essere stata molestata sessualmente dal regista del suo primo film, quando aveva 12 anni</h1>
      <address>
        <time datetime="2019-11-05T19:10:05+00:00">05 Nov 2019, 19:10</time>
      </address>
      <p>L’attrice francese Adèle Haenel <a href="https://www.theguardian.com/world/2019/nov/05/french-actor-adele-haenel-alleges-she-was-sexually-harassed-by-director">ha detto di essere stata molestata sessualmente</a> dal regista del suo primo film e che le molestie erano iniziate quando aveva 12 anni ed erano continuate per circa tre anni. Haenel, che ha 30 anni ed è una delle attrici francesi più famose degli ultimi anni, ha raccontato la storia degli abusi subiti al sito francese <i>Mediapart</i>, parlando della necessità di aprire una discussione sugli abusi nei confronti dei bambini. Ha raccontato che Christophe Ruggia, il regista del primo film in cui recitò – <i>Devils</i>, del 2002 – la molestò ripetutamente per diversi anni, baciandola sul collo contro la sua volontà e toccandola ripetutamente sul petto e sulle cosce. Le molestie, ha raccontato Haenel, continuarono per almeno tre anni, durante i quali lei si trovò spesso a viaggiare con Ruggia per presentare il film in concorsi e festival in giro per il mondo. Ruggia, tramite il suo avvocato, ha negato le accuse.</p>
    </article>
  </body>
</html>