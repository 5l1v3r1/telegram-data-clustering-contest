<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638399/%D8%A2%D9%85%D8%B1%DB%8C%DA%A9%D8%A7-%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D9%88%D9%86%D8%B2%D9%88%D8%A6%D9%84%D8%A7-%D8%A7%D8%B9%D9%85%D8%A7%D9%84-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T19:42:00+00:00"/>
    <meta property="og:title" content="آمریکا تحریم‌های جدیدی علیه ونزوئلا اعمال کرد"/>
    <meta property="og:description" content="وزارت خزانه داری آمریکا روز سه‌شنبه از تحریم‌های جدید علیه ونزوئلا خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/638399/%D8%A2%D9%85%D8%B1%DB%8C%DA%A9%D8%A7-%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D9%88%D9%86%D8%B2%D9%88%D8%A6%D9%84%D8%A7-%D8%A7%D8%B9%D9%85%D8%A7%D9%84-%DA%A9%D8%B1%D8%AF">آمریکا تحریم‌های جدیدی علیه ونزوئلا اعمال کرد</a>
      </h1>
      <h2>وزارت خزانه داری آمریکا روز سه‌شنبه از تحریم‌های جدید علیه ونزوئلا خبر داد.</h2>
      <address><time datetime="2019-11-05T19:42:00+00:00">05 Nov 2019, 19:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت خزانه‌داری آمریکا روز سه‌شنبه تحریم‌های جدیدی را علیه ونزوئلا اعلام کرد.</p>
      <p><b>وزارت خزانه‌داری آمریکا</b> در پایگاه اینترنتی خود خبر داد که آمریکا تحریم‌هایی را علیه 5 شهروند ونزوئلا اعمال کرده است.</p>
      <p>به گزارش اسپوتنیک، دبیر کل شورای دفاع ملی <b>ونزوئلا</b> و رئیس فرماندهی نیروهای مسلح این کشور جزو کسانی هستند که تحت<b> تحریم‌های جدید آمریکا</b> قرار گرفته‌اند.</p>
      <p>آمریکا و گروهی از متحدان این کشور، سوم بهمن ماه گذشته در اقدامی غیرقانونی «خوان گوآیدو»، رهبر شورای ملی ونزوئلا را به عنوان «رئیس‌جمهور موقت» به رسمیت شناخته و مادورو را که تنها چند ماه پیش از آن با رأی بالای مردم ونزوئلا مجددا به ریاست‌جمهوری انتخاب شده بود، غیرقانونی اعلام کردند.</p>
      <p>از آن زمان به بعد، واشنگتن تمامی تلاش خود را به کار گرفته است تا با تحمیل فشارهای اقتصادی به دولت ونزوئلا، مادورو را وادار به کناره‌گیری از قدرت کند.</p>
      <p>در همین راستا آمریکا روز 24 سپتامبر (2 شهریور) چهار شرکتی که در بخش نفتی ونزوئلا فعالیت داشتند را تحت تحریم‌های خود قرار داد و علاوه بر آن 4 نفتکشی را که در این زمینه انتقال نفت ونزوئلا فعالیت می‌کردند اموال مسدود شده اعلام کرد.</p>
    </article>
  </body>
</html>