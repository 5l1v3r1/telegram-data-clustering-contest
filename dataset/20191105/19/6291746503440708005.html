<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/napoli-salisburgo-tv-streaming/"/>
    <meta property="og:site_name" content="Il Post"/>
    <meta property="article:published_time" content="2019-11-05T19:00:20+00:00"/>
    <meta property="og:title" content="Napoli-Salisburgo in diretta TV e in streaming"/>
    <meta property="og:description" content="Dopo la vittoria in Austria, il Napoli stasera può già qualificarsi agli ottavi di Champions League: le informazioni e i link per vederla in diretta dalle 21"/>
  </head>
  <body>
    <article>
      <h1>Napoli-Salisburgo in diretta TV e in streaming</h1>
      <h2>Dopo la vittoria in Austria, il Napoli stasera può già qualificarsi agli ottavi di Champions League: le informazioni e i link per vederla in diretta dalle 21</h2>
      <address>
        <time datetime="2019-11-05T19:00:20+00:00">05 Nov 2019, 19:00</time>
      </address>
      <p>Napoli-Salisburgo è una delle partite della <a href="https://www.ilpost.it/2019/11/05/champions-league-partite-5-6-novembre/">quarta giornata di UEFA Champions League</a> in programma oggi. Si gioca stasera alle 21 allo stadio San Paolo di Napoli e sarà trasmessa da Sky. Dopo le prime tre partite nella fase a gironi, il Napoli è in testa al suo girone con un punto in più del Liverpool, battuto in casa all’esordio. Dovesse vincere anche stasera contro il Salisburgo sarebbe certo della qualificazione agli ottavi di finale, ma non della sua posizione finale nel girone, che dovrà invece giocarsi nel ritorno contro il Liverpool.</p>
      <figure>
        <iframe src="https://www.youtube.com/embed/88WS7craYLI" width="675" height="380" data-service="Youtube" scrolling="no"/>
      </figure>
      <h3>Dove vedere Napoli-Salisburgo</h3>
      <p>Napoli-Salisburgo verrà trasmessa in esclusiva da Sky su Sky Sport Arena (canale 204) con il commento di Riccardo Gentile e Lorenzo Minotti. Gli abbonati potranno seguirla in streaming tramite le piattaforme Sky Go e Now TV. Su Now TV chi non possiede un abbonamento a Sky potrà comunque acquistare la partita pagando 7,99 euro per il pass giornaliero. <a href="https://www.ilpost.it/2019/07/31/calcio-tv-streaming/">Qui</a> trovate una guida completa per seguire in diretta Serie A, Serie B, Champions League e campionati esteri nel corso della stagione 2019/20.</p>
      <h3>Le probabili formazioni di Napoli-Salisburgo</h3>
      <p><b>Napoli (4-4-2)</b> Meret; Di Lorenzo, Manolas, Koulibaly, Mario Rui; Callejon, Fabian Ruiz, Elmas, Insigne; Lozano, Mertens<br/><b>Salisburgo (4-2-3-1)</b> Coronel; Kristensen, Ramalho, Wober, Ulmer; Mwepo, Junuzovic; Minamino, Szoboszlai, Hwang; Haaland</p>
      <related>
        <h4>Articoli Correlati</h4>
        <a href="https://www.ilpost.it/2019/11/03/partite-risultati-serie-a-giornata-11/"/>
        <a href="https://www.ilpost.it/2019/11/03/lewis-hamilton-formula-1-2019/"/>
        <a href="https://www.ilpost.it/2019/11/04/maratona-di-new-york-2019/"/>
      </related>
    </article>
  </body>
</html>