<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/anatoliy-gricenko-nashu-partiyu-v-ordlo-bachiti-ne-hochut-nas-budut-vbivati-novini-ukrajini-50051809.html"/>
    <meta property="og:site_name" content="НВ"/>
    <meta property="article:published_time" content="2019-11-05T19:42:00+00:00"/>
    <meta property="og:title" content="Нашу партію в ОРДЛО бачити не хочуть, нас будуть вбивати — Гриценко про вибори на окупованій частині Донбасу"/>
    <meta property="og:description" content="Екс-очільник Громадянської позиції Анатолій Гриценко в ефірі Радіо НВ прокоментував місцеві вибори на окупованій частині Донбасу."/>
  </head>
  <body>
    <article>
      <h1>Нашу партію в ОРДЛО бачити не хочуть, нас будуть вбивати — Гриценко про вибори на окупованій частині Донбасу</h1>
      <h2>Екс-очільник Громадянської позиції Анатолій Гриценко в ефірі Радіо НВ прокоментував місцеві вибори на окупованій частині Донбасу.</h2>
      <address>
        <time datetime="2019-11-05T19:42:00+00:00">05 Nov 2019, 19:42</time>
      </address>
      <p>За його словами, люди в ОРДЛО не бачили жодних виборів, де брали би участь українські партії.</p>
      <p>«Вони би більш прихильно ставилися до України, якби бачили успіх України. Якби бачили по тим каналам телебачення, які десь доходять, по мережам, що ми з вами швидко рухаємося вперед. Якби вони пов’язували з Україною своє майбутнє. […] Фактично люди там наразі живуть у режимі воєнного комунізму», — зауважив Гриценко.</p>
      <p>Як наголосив пролітик, наразі проведення реінтеграції Донбасу неможливе.</p>
      <p>«Треба чесно сказати, що ніяких виборів у найближчі п’ять років там неможливо провести. І це не катастрофа. Тому що людям, які там живуть, потрібні не вибори як такі, а спокій на вулицях, робоче місце, нормальний транспорт, школи, університети. Все це можна відновити тимчасовими адміністраціями, для яких не потрібно проводити вибори, бо виборів не буде. Ні ваша партія, в який ви були, ні наша партія не поїдуть туди. Нас там не хочуть бачити, нас там будуть вбивати», — зазначив Гриценко.</p>
      <p>Міністр закордонних справ України Вадим <a href="https://nv.ua/ukr/ukraine/politics/pristayko-potribno-provesti-miscevi-vibori-na-okupovaniy-chastini-donbasu-novini-ukrajini-50042629.html">Пристайко раніше заявив, що нова українська влада пропонує провести місцеві вибори на підконтрольних Росії територіях Донбасу.</a></p>
      <p>Після стало відомо, <a href="https://nv.ua/ukr/ukraine/politics/zelenskiy-pro-formulu-shtaynmayera-novini-ukrajini-50045769.html">що Україна узгодила текст формули Штайнмайєра,</a>яка в подальшому увійде в новий закон про особливий статус Донбасу.</p>
      <p>Згідно з формулюванням, закон про особливий порядок місцевого самоврядування в окремих районах Донецької і Луганської областей почне діяти на постійній основі тільки після проведення за українським законодавством місцевих виборів, які світова спільнота визнає такими, що відбулися за стандартами ОБСЄ та міжнародними стандартами демократичних виборів.</p>
      <p>Зазначимо, що бойовики з 2014 року провели на окупованому Донбасі кілька фейкових «місцевих виборів», невизнаних світовою спільнотою.</p>
    </article>
  </body>
</html>