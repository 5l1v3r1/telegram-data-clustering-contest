<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/05/horrorcrashveroorzaker-a2-veroorzaakte-eerder-crashes-politie-geeft-toe-we-hebben-fout-gemaakt/"/>
    <meta property="og:site_name" content="ThePostOnline"/>
    <meta property="article:published_time" content="2019-11-05T19:38:00+00:00"/>
    <meta property="og:title" content="Horrorcrashveroorzaker A2 veroorzaakte eerder crashes, politie geeft toe: ‘We hebben fout gemaakt’"/>
    <meta property="og:description" content="Hoeveel horrordoden door 'fouten' politie kan een maatschappij aan?"/>
  </head>
  <body>
    <article>
      <h1>Horrorcrashveroorzaker A2 veroorzaakte eerder crashes, politie geeft toe: ‘We hebben fout gemaakt’</h1>
      <h2>Hoeveel horrordoden door 'fouten' politie kan een maatschappij aan?</h2>
      <address><time datetime="2019-11-05T19:38:00+00:00">05 Nov 2019, 19:38</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>De 38-jarige <a href="https://tpook.nl/2019/10/18/veroorzaker-horrorcrash-a2-uit-vianen-was-marokkaan-38-volgens-nabestaanden-kreeg-hij-epileptische-aanval/">uit Vianen afkomstige man van Marokkaanse afkoms</a>t die in oktober <a href="https://tpo.nl/2019/10/17/horrorcrash-op-a2-bij-vinkeveen-tenminste-drie-doden/">op de A2 bij Breukelen zichzelf doodreed door tegen het verkeer in frontaal een tegenligger te rammen</a> had al veel vaker ernstige ongelukken op een snelweg veroorzaakt. Ook heeft hij al eerder na een ernstig ongeval zijn rijbewijs moeten inleveren. De politie <a href="https://www.ad.nl/binnenland/veroorzaker-horrorcrash-a2-al-drie-keer-eerder-in-de-fout-we-hadden-rijbewijs-moeten-afpakken~aca299e1/?utm_source=whatsapp&amp;utm_medium=social&amp;utm_campaign=socialsharing_web">laat nu aan het AD weten</a> na het voorlaatste ongeval te hebben verzuimd zijn rijbewijs in te nemen waardoor hij niet hoefde te worden gekeurd door het CBR.</p>
      <p>Eerder werd na een ongeval, eveneens op de snelweg, door de politie geen proces-verbaal opgemaakt waardoor de man voor dat ongeval überhaupt nooit is berecht. En dat terwijl hij op een file was ingereden waarbij maarliefst negen auto’s werden geraakt.</p>
      <p>Tenminste één van zijn ongelukken zouden zijn veroorzaakt door een ‘epilepsie-aanval’. Maar omdat de man in het half jaar na het ongeluk geen epilepsie-aanvallen meer had werd hij door het CBR weer voor twee jaar goedgekeurd.</p>
      <p>Een van de omgekomen slachtoffers, <a href="https://tpo.nl/2019/10/18/doden-horrorcrash-a2-man-en-vrouw-53-uit-bergen-man-38-uit-vianen/">de vrouw van een echtpaar uit Bergen aan Zee</a>, was overigens <a href="https://tpook.nl/2019/10/18/vrouw-53-van-bij-horrorcrash-op-a2-omgekomen-echtpaar-uit-bergen-aan-zee-was-examinator-bij-cbr/">zelf werkzaam bij het CBR als examinator</a>.</p>
      <p>Uit getuigenverklaringen blijkt dat de man eerst nog enkele kilometers ‘kaarsrecht’ rechtdoor reed over de vluchtstrook van de verkeerde weghelft en dat hij ‘<a href="https://tpook.nl/2019/10/21/horrorcrash-a2-veroorzaker-reed-schreeuwend-met-twee-handen-aan-het-stuur-recht-op-auto-af/">schreeuwend en met beide handen aan het stuur’</a> recht op de tegemoetkomende auto’s afreed.</p>
      <p>De slachtoffers hadden geen schijn van kans omdat ze door de bestelbus die voor ze reed, die op het laatste moment kon uitwijken, de spookrijder niet zagen aankomen.</p>
      <p>Alle nabestaanden hebben uiteraard levenslang.</p>
    </article>
  </body>
</html>