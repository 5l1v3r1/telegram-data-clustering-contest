<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/razumkov_pidpysav_zakonoproiekt_pro_zakryti_plyazhi_1684405"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T19:05:00+00:00"/>
    <meta property="og:title" content="Разумков підписав законопроєкт про закриті пляжі"/>
    <meta property="og:description" content="Законопроєкт №0869 про внесення змін до деяких законодавчих актів України щодо забезпечення безперешкодного доступу громадян до узбережжя водних об'єктів для загального водокористування передано на підпис президенту."/>
  </head>
  <body>
    <article>
      <h1>Разумков підписав законопроєкт про закриті пляжі</h1>
      <address>
        <time datetime="2019-11-05T19:05:00+00:00">05 Nov 2019, 19:05</time>
      </address>
      <p>
        <b>Законопроєкт №0869 про внесення змін до деяких законодавчих актів України щодо забезпечення безперешкодного доступу громадян до узбережжя водних об'єктів для загального водокористування передано на підпис президенту.</b>
      </p>
      <p>Про це йдеться на <a href="http://w1.c1.rada.gov.ua/pls/zweb2/webproc4_1?pf3511=66506">сайті</a> Верховної Ради.</p>
      <p>"5.11.2019 Закон направлено на підпис Президенту", - написано у карточці законопроєкту.</p>
      <p>Як зазначається, на практиці недоліки законодавчого регулювання зазначеного питання зумовлюють неправомірне обмеження доступу громадян до узбережжя водних об’єктів, і зокрема пляжних зон. Поширеними формами таких обмежень є влаштування огорож, інших конструкцій, неправомірні дії адміністрації та персоналу пляжів,  справляння плати за вхід до пляжних зон тощо. Зокрема, гострою є проблема доступу  до узбережжя Чорного  та Азовського морів, узбережжя водних об’єктів у місцях масового відпочинку громадян, що зумовлюється особливою комерційною привабливістю  прибережних смуг та пляжних зон. </p>
      <p>Проект Закону спрямовано на створення реальних юридичних механізмів для безперешкодного  доступу  громадян до узбережжя водних об’єктів  для загального водокористування як суттєвої умови реалізації конституційного  права громадян на користування природними об'єктами права власності Українського народу</p>
      <p>Прийняття закону сприятиме створення належних  цивілізованих умов для здійснення громадянами загального водокористування, усунення зловживань правом користування прибережними захисними смугами та пляжними зонами з боку юридичних та фізичних осіб, яким надано це право.</p>
      <p><a href="https://zik.ua/news/2019/06/20/v_odesi_vlasnyk_plyazhu_nastavyv_avtomat_na_lyudey_1596137">Нагадаємо</a>, в Одесі директор Канатної дороги і співвласник частини пляжу «Отрада» Юрій Резніков наставив автомат на людей, які зайшли на його територію зняти огорожу.</p>
      <related>
        <h4>читайте також</h4>
        <a href="https://zik.ua/news/2019/11/05/razumkov_pidpysav_zakonoproiekt_pro_tehnichne_oblashtuvannya_kordonu_1684385"/>
        <a href="https://zik.ua/news/2019/11/05/komitet_rekomenduie_radi_uhvalyty_novyy_zakonoproiekt_pro_plast_1684273"/>
        <a href="https://zik.ua/news/2019/11/05/kabmin_zareiestruie_u_radi_novyy_zakonoproiekt_pro_prozhytkovyy_minimum_1684035"/>
        <a href="https://zik.ua/news/2019/10/29/rada_pogodyla_bezepereshkodnyy_dostup_gromadyan_do_uzberezhzhya_vodnyh_obiektiv_1679071"/>
      </related>
    </article>
  </body>
</html>