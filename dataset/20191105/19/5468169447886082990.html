<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277465/13-jarige-verdachte-steekpartij-spijkenisse-in-bewaring-gesteld.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-05T19:19:14+00:00"/>
    <meta property="og:title" content="13-jarige verdachte steekpartij Spijkenisse in bewaring gesteld"/>
    <meta property="og:description" content="In de hal van metrostation Heemraadlaan in Spijkenisse heeft afgelopen zaterdagavond 2 november een steekincident plaatsgevonden waarbij een 14-jarige jongen uit Spijkenisse zwaargewond is geraakt. Diezelfde avond hield de politie een 13-jarige jongen uit Spijkenisse aan als verdachte van deze steekpartij."/>
  </head>
  <body>
    <article>
      <h1>13-jarige verdachte steekpartij Spijkenisse in bewaring gesteld</h1>
      <address>
        <time datetime="2019-11-05T19:19:14+00:00">05 Nov 2019, 19:19</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/steek.jpg?itok=F_os0BIQ"/>
        <figcaption>Foto: Archieffoto ter illustratie FBF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/steek.jpg?itok=F_os0BIQ"/>
        <figcaption>Foto: Archieffoto ter illustratie FBF</figcaption>
      </figure>
      <p><b>Rotterdam - </b>In de hal van metrostation Heemraadlaan in Spijkenisse heeft afgelopen zaterdagavond 2 november een steekincident plaatsgevonden waarbij een 14-jarige jongen uit Spijkenisse zwaargewond is geraakt. Diezelfde avond hield de politie een 13-jarige jongen uit Spijkenisse aan als verdachte van deze steekpartij.</p>
      <p><b>Rotterdam - </b>In de hal van metrostation Heemraadlaan in Spijkenisse heeft afgelopen zaterdagavond 2 november een steekincident plaatsgevonden waarbij een 14-jarige jongen uit Spijkenisse zwaargewond is geraakt. Diezelfde avond hield de politie een 13-jarige jongen uit Spijkenisse aan als verdachte van deze steekpartij.</p>
      <p>Zaterdagavond ontstond tussen de twee jongeren een ruzie. Deze ruzie liep dusdanig uit de hand dat er werd gestoken. De jongen van 14 raakte daarbij ernstig gewond en moest worden overgebracht naar het ziekenhuis. De politie stelde in samenwerking met het Openbaar Ministerie een onderzoek in naar de toedracht van de steekpartij.</p>
      <p>Vandaag is de 13-jarige verdachte in deze zaak door de officier van justitie voorgeleid aan de rechter-commissaris op verdenking van poging doodslag en zware mishandeling. De rechter-commissaris in Rotterdam heeft besloten dat de jongen 14 dagen langer vast blijft zitten. </p>
      <p>De afgelopen periode hebben er in Rotterdam, Rozenburg en Spijkenisse steekincidenten plaatsgevonden waar jongeren bij betrokken waren. Er zijn op dit moment geen aanwijzingen dat het steekincident van 2 november verband houdt met de andere steekincidenten.</p>
    </article>
  </body>
</html>