<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/zelenskyy_hoche_stvoryty_viyskovu_politsiyu_v_ukraini_1684429"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T19:50:00+00:00"/>
    <meta property="og:title" content="Зеленський хоче створити військову поліцію в Україні"/>
    <meta property="og:description" content="Президент України Володимир Зеленський вважає за необхідне створити військову поліцію та до кінця року розробити концепцію об’єднаного реєстру ветеранів."/>
  </head>
  <body>
    <article>
      <h1>Зеленський хоче створити військову поліцію в Україні</h1>
      <address>
        <time datetime="2019-11-05T19:50:00+00:00">05 Nov 2019, 19:50</time>
      </address>
      <p>
        <b>Президент України Володимир Зеленський вважає за необхідне створити військову поліцію та до кінця року розробити концепцію об’єднаного реєстру ветеранів.</b>
      </p>
      <p>Про це він заявив під час зустрічі з керівництвом Верховної Ради та урядом, передає <a href="https://www.president.gov.ua/news/minoboroni-maye-stvoriti-vijskovu-policiyu-ta-vprovaditi-sis-58205">пресслужба</a> Офісу глави держави. </p>
      <p>"Міністр оборони Андрій Загороднюк до 31 грудня має впровадити нову об’єднану систему керівництва та управління силами оборони, яка відповідатиме стандартам НАТО. Крім того, у структурі Міноборони має бути створений сучасний ефективний правоохоронний орган – військова поліція", – сказано у повідомленні.</p>
      <p>Окрім того, Зеленський доручив до кінця року Міністерству у справах ветеранів, тимчасово окупованих територій і внутрішньо переміщених осіб України створити концепцію об'єднаного реєстру ветеранів та розробити проект технічного завдання платформи "Е-ветеран".</p>
      <p>Також український лідер поставив завдання міністру внутрішніх справ Арсену Авакову до кінця року вдосконалити процедури видачі посвідчень водія, а також спростити процедури акредитації закладів, що здійснюють підготовку та підвищення кваліфікації водіїв.</p>
      <p><a href="https://zik.ua/news/2019/11/05/zelenskyy_vidznachyv_nyzku_viyskovyh_derzhavnymy_nagorodamy_1684039">Нагадаємо,</a> сьогодні Зеленський відзначив низку військослужбовців державними нагородами. </p>
      <related>
        <h4>читайте також</h4>
        <a href="https://zik.ua/news/2019/10/31/ukraina_i_nato_domovylysya_pro_novi_proekty__zelenskyy_1680849"/>
        <a href="https://zik.ua/news/2019/10/30/zelenskyy_pryznachyv_kulebu_golovoyu_komisii_z_pytan_ievrointegratsii_1680203"/>
        <a href="https://zik.ua/news/2019/10/29/zelenskyy_prokomentuvav_pochatok_rozvedennya_syl_v_zolotomu_1679023"/>
        <a href="https://zik.ua/news/2019/10/28/tramp_nazvav_zelenskogo_rosiyskym_prezydentom_1678227"/>
      </related>
    </article>
  </body>
</html>