<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/vse-pod-jednou-strechou-microsoft-predstavil-novou-aplikaci-office-39358"/>
    <meta property="og:site_name" content="mobilenet.cz"/>
    <meta property="article:published_time" content="2019-11-05T19:15:00+00:00"/>
    <meta property="og:title" content="Vše pod jednou střechou. Microsoft představil novou aplikaci Office"/>
    <meta property="og:description" content="Nová aplikace sdružuje Word, Excel i Powerpoint Aplikace bude moci aktivně využívat fotoaparát ve vašem zařízení Potěší i čtečka QR kódů a možnost podepisování PDF souborů"/>
  </head>
  <body>
    <article>
      <h1>Vše pod jednou střechou. Microsoft představil novou aplikaci Office</h1>
      <address><time datetime="2019-11-05T19:15:00+00:00">05 Nov 2019, 19:15</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Nová aplikace sdružuje Word, Excel i Powerpoint <br/>   •  Aplikace bude moci aktivně využívat fotoaparát ve vašem zařízení <br/>   •  Potěší i čtečka QR kódů a možnost podepisování PDF souborů</b>
      </p>
      <p>Microsoft se oficiálně <a href="https://techcommunity.microsoft.com/t5/Office-Apps-Blog/Introducing-Office-Your-new-go-to-mobile-app-for-getting-work/ba-p/977172">pochlubil novou aplikací</a> s jednoduchým názvem Office. Ta má za cíl sjednotit a především usnadnit práci s kancelářskými dokumenty. Doposud se Microsoft chlubil slušnou řádkou různých aplikací. Ty byly zpracovány velmi kvalitně, avšak každá sloužila jen výhradně na jeden typ souborů. Pro tabulky tu byl Excel, pro textové dokumenty Word a tak dále. Nová aplikace Office vše sdruží. Současně zabere jediná aplikace méně místa.</p>
      <p>V aplikaci Office tak najdete možnost spravovat dokumenty Word, Excel a PowerPoint. Kromě toho bude aplikace plně spolupracovat s fotoaparátem, což umožní snadné vkládání obrázků a fotografií do vašich dokumentů. Microsoft oznámil také snadné podepisování vašich PDF dokumentů či přítomnost čtečky QR kódů.</p>
      <p>Nová aplikace ještě nebyla oficiálně vydána, Microsoft pouze zpřístupnil veřejný náhled, který je pro Android snadno k dispozici skrze <a href="https://play.google.com/store/apps/details?id=com.microsoft.office.officehubrow&amp;hl=cs&amp;ah=B-GC92lWu0B3eJQBOaIozb-x0SM">tento odkaz</a>, stačí se pouze registrovat a následně dojde ke stažení aplikace z obchodu Play. Pokud máte iPhone, budete muset čekat. I v jeho případě Microsoft sáhl po veřejném náhledu, avšak u iOS je omezen na 10 tisíc uživatelů a tato kvóta byla vyčerpána v podstatě okamžitě.</p>
      <related>
        <h4>Související články</h4>
        <a href="https://mobilenet.cz/clanky/novy-edge-se-ukazuje-na-macos-37918"/>
        <a href="https://mobilenet.cz/clanky/novy-edge-nefungoval-se-sluzbami-googlu-pry-to-neni-zamer-37784"/>
        <a href="https://mobilenet.cz/clanky/novy-edge-postaveny-na-chromiu-je-nyni-oficialne-ke-stazeni-37611"/>
        <a href="https://mobilenet.cz/clanky/microsoft-your-phone-nyni-umi-posilat-obsah-z-pc-do-androidu-37495"/>
        <a href="https://mobilenet.cz/clanky/unikly-screenshoty-noveho-edge-vypada-skoro-jako-chrome-37424"/>
        <a href="https://mobilenet.cz/clanky/microsoft-your-phone-se-naucil-dalsi-sikovne-veci-38932"/>
      </related>
    </article>
  </body>
</html>