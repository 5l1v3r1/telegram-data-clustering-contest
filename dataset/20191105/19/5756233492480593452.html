<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620101/%D9%82%D9%84%D8%B9%D9%87%E2%80%8C%D9%86%D9%88%DB%8C%DB%8C-%D8%B2%D9%85%DB%8C%D9%86-%D9%86%D9%82%D8%B4-%D8%AC%D9%87%D8%A7%D9%86-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C-%D9%81%D9%88%D8%AA%D8%A8%D8%A7%D9%84-%D8%B3%D9%85-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T19:02:00+00:00"/>
    <meta property="og:title" content="قلعه‌نویی: زمین نقش جهان برای بازی فوتبال سم است"/>
    <meta property="og:description" content="سرمربی تیم فولاد مبارکه سپاهان گفت: زمین ورزشگاه نقش جهان برای بازیکنان سم است و باید برای آن چاره‌ای اندیشید."/>
  </head>
  <body>
    <article>
      <h1>قلعه‌نویی: زمین نقش جهان برای بازی فوتبال سم است</h1>
      <address>
        <time datetime="2019-11-05T19:02:00+00:00">05 Nov 2019, 19:02</time>
      </address>
      <p>
        <i>سرمربی تیم فولاد مبارکه سپاهان گفت: زمین ورزشگاه نقش جهان برای بازیکنان سم است و باید برای آن چاره‌ای اندیشید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>امیر قلعه‌نویی شامگاه روز سه‌شنبه در نشست خبری بعد از دیدار با تیم تراکتورسازی در اصفهان افزود: از طرفداران سپاهان که در دیدار امروز آمدند و توقع داریم بیشتر بیایند و تشویق کردند تشکر می‌کنم.</p>
      <p>وی اظهارداشت: امروز دو تیم فوتبال خوبی بازی کردند و نیمه اول ما خوب بازی نکردیم و حتی دروازه تهدید شد اما نیمه دوم بازی در اختیار ما بود و تیم حریف فرصت آنچنانی نداشت.</p>
      <p>سرمربی تیم سپاهان ادامه داد: از بازیکنانم ممنونم که در این دیدار با غیرت بازی کردند و بدانند تنها باشگاهی هستم و که در جام باشگاه جهان بازی کرده است.</p>
      <p>وی تصریح کرد: همچنین از امید نورافکن بازیکن خوب تیم ما با توجه به اینکه تیم پزشکی گفتند نباید بازی کند، با غیرت بازی کرد.</p>
      <p>قلعه‌نویی با بیان این که در سپاهان همه بازیکنان با غیرت هستند گفت: تیم خوبی داریم و خدا را شکر که سه امتیاز این دیدار را گرفتیم.</p>
      <p>سرمربی تیم فوتبال سپاهان افزود: شرایط تیم در جدول خوب است و بعد از تعطیلات اگر مصدومان برسند دست ما هم بازتر می‌شود.</p>
      <p>وی با اشاره به تعویض زود هنگام محمدی بازیکن تیمشان افزود: وقتی دیدم آهنگ تیمی ریتم ندارد نویدکیا را به زمین فرستادیم و تیم یک مقدار نفس کشید و بهتر بازی کرد.</p>
      <p>همچنین خبرنگاران اصفهان در نشست خبری سرمربی تیم تراکتورسازی حضور نیافتند وآن را تحریم کردند.</p>
      <p>بعد از دیدار سپاهان اصفهان و تراکتورسازی تبریز خبرنگاران رسانه‌های اصفهان به دلیل عدم حضور مصطفی دنیزلی سرمربی تراکتورسازی در نشست خبری قبل از بازی با سپاهان و همچنین نشست خبری ذوب‌آهن این نشست خبری را تحریم کردند و پوشش ندادند.</p>
      <p>با وجود حضور دنیزلی در نشست پس از بازی با سپاهان خبرنگاران از حضور در سالن کنفرانس خبری امتناع کردند و حاضر نشدند.</p>
      <p>خبرنگاران اعتقاد داشتند عدم حضور این مربی در نشست‌های خبری بی احترامی است و این مربی اعتقاد به نشست خبری ندارد و به سایت باشگاه خود معتقد است.</p>
      <p>در این بین مشاجرات لفظی بین مدیر رسانه‌ای تراکتور و خبرنگاران صورت گرفت و محل را ترک کردند.</p>
      <p>تیم فوتبال سپاهان امروز در هفته دهم لیگ برتر فوتبال با نتیجه 2 بر صفر تیم تراکتورسازی را شکست داد.</p>
    </article>
  </body>
</html>