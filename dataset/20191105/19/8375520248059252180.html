<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/antikorupciyniy-sud-zavtra-zbirajetsya-pochati-rozglyad-po-suti-spravi-truhanova-637940.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T19:47:50+00:00"/>
    <meta property="og:title" content="Антикорупційний суд завтра почне розгляд по суті справи Труханова"/>
    <meta property="og:description" content="Труханова підозрюють у декларуванні недостовірної інформації"/>
  </head>
  <body>
    <article>
      <h1>Антикорупційний суд завтра почне розгляд по суті справи Труханова</h1>
      <address>
        <time datetime="2019-11-05T19:47:50+00:00">05 Nov 2019, 19:47</time>
      </address>
      <h4>Труханова підозрюють у декларуванні недостовірної інформації</h4>
      <p>6 листопада Вищий антикорупційний суд України збирається почати розгляд кримінального провадження щодо мера Одеси Геннадія Труханова.</p>
      <p>Його підозрюють у декларуванні недостовірної інформації. За версією слідства, міський голова у своїх деклараціях за 2015-2016 роки подав завідомо недостовірні відомості стосовно майна та інших об’єктів декларування, які відрізняються від достовірних на суму понад 33 млн гривень та 18 млн гривень відповідно.</p>
      <p>Засідання має розпочатися о 10:00 6 листопада.</p>
      <p>У цей же час у Вищому антикорупційному судді повинне стартувати підготовче засідання в провадженні про розтрату державних коштів під час закупівлі палива для Міністерства оборони України на понад 58 мільйонів гривень.</p>
      <p>У жовтні 2017 року суд обрав на той час заступнику міністра оборони Ігорю Павловському і тодішньому директору департаменту закупівель Володимиру Гулевичу запобіжний захід у вигляді цілодобового домашнього арешту. У ході засідання Павловський відкинув звинувачення НАБУ і заявив, що він не порушував закон. Пізніше Апеляційний суд Києва скасував домашній арешт Павловського.</p>
      <related>
        <a href="https://glavcom.ua/news/u-harkovi-vzhe-demontuvali-vstanovlenu-naperedodni-memorialnu-doshku-generalu-kdb-637931.html"/>
        <a href="https://glavcom.ua/economics/finances/v-ukrenergo-viznali-shcho-vidklyuchayut-ukrajinski-elektrostanciji-cherez-rosiyskiy-import-637922.html"/>
        <a href="https://glavcom.ua/news/kachura-podaje-v-sud-na-chornovol-637906.html"/>
      </related>
    </article>
  </body>
</html>