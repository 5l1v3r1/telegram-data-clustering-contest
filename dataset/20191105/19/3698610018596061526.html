<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/match-z-dinamo-zagreb-pokazhe-hto-proyde-v-pley-off-ligi-chempioniv-kashtru-328603_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T19:24:00+00:00"/>
    <meta property="og:title" content="Матч з &quot;Динамо&quot; Загреб покаже, хто пройде в плей-офф Ліги чемпіонів – Каштру"/>
    <meta property="og:description" content="Донеччани зіграють в Хорватії."/>
  </head>
  <body>
    <article>
      <h1>Матч з "Динамо" Загреб покаже, хто пройде в плей-офф Ліги чемпіонів – Каштру</h1>
      <h2>Донеччани зіграють в Хорватії.</h2>
      <address>
        <time datetime="2019-11-05T19:24:00+00:00">05 Nov 2019, 19:24</time>
      </address>
      <p>Головний тренер <b><a href="https://dt.ua/SPORT/dinamo-zagreb-shahtar-anons-de-divitisya-match-ligi-chempioniv-328521_.html">донецького "Шахтаря"</a></b> Луїш Каштру поділився очікуваннями від майбутнього матчу із загребським "Динамо" в четвертому турі групового етапу Ліги чемпіонів.</p>
      <p>"Якщо говорити про прохід далі – у команд по чотири очки. Звичайно ж, розраховуємо на завтрашній матч. Він покаже, хто пройде далі. Поки ж нічого не вирішено: ні для "Аталанти", ні для нас.</p>
      <p>Наша головна зброя — стиль гри. Ні в якому разі не будемо відходити від свого ДНК. "Шахтар" постарається завтра зіграти в ту гру, яку показував на протязі всього сезону, як в Лізі чемпіонів, так і в українському чемпіонаті. Найголовніше — показати завтра хорошу гру в атаці, абсолютно безпечну, знайти шляхи, щоб розкрити оборону "Динамо", і, звичайно ж, забивати"", - повідомив Каштру.</p>
      <p>Нагадаємо, після трьох зіграних турів у "Динамо" і "Шахтаря" по чотири набраних очки. Команди обіграли італійську "Аталанту", поступилися англійському "Манчестер Сіті", а в матчі між собою в Харкові зіграли внічию 2:2.</p>
      <p>У групі C явним лідером є "Манчестер Сіті", який здобув три перемоги і з дев'ятьма очками максимально близький до плей-офф.</p>
      <p>Матч "Динамо" Загреб – "Шахтар" відбудеться завтра, 6 листопада, у Хорватії на стадіоні "Максимір".</p>
      <p><b><a href="https://dt.ua/SPORT/dinamo-zagreb-shahtar-onlayn-translyaciya-matchu-328508_.html">"Динамо" Загреб – "Шахтар": онлайн-трансляція матчу</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>