<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/kijiv-basket-prograv-u-matchi-za-liderstvo-v-grupi-kubka-jevropi-fiba-637938.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T19:07:54+00:00"/>
    <meta property="og:title" content="«Київ-Баскет» програв у матчі за лідерство в групі Кубка Європи ФІБА"/>
    <meta property="og:description" content="Кияни не знайшли вдома аргументів проти «Цмоки-Мінська»"/>
  </head>
  <body>
    <article>
      <h1>«Київ-Баскет» програв у матчі за лідерство в групі Кубка Європи ФІБА</h1>
      <address>
        <time datetime="2019-11-05T19:07:54+00:00">05 Nov 2019, 19:07</time>
      </address>
      <h4>Кияни не знайшли вдома аргументів проти «Цмоки-Мінська»</h4>
      <p>«Київ-Баскет» програв у столичному Палаці спорту «Цмоки-Мінську» в матчі третього туру групового етапу Кубка Європи ФІБА – 74:99.</p>
      <h3>«Київ-Баскет» (Україна) – «Цмоки-Мінськ» (Білорусь) – 74:99 (19:32, 14:20, 19:25, 22:22)</h3>
      <p>«Київ-Баскет»: Шеферд (19), Близнюк (12), Хілл (12), Павлов (9), Пустозвонов (6), Кондраков (6), Петров (4), Едвін (4), Крутоус (2), Сандул, Заєць<br/>«Цмоки-Мінськ»: Гаврилович (25), Бернетт (19), Салаш (16), Лоурі (12), Міркович (11), В. Лютих (6), Бєляков (5), Стабруський (3), Веремеєнко (2), Рагоженка, М. Лютих</p>
      <p>Значно досвідченіші на міжнародній арені гості одразу приголомшили господарів. Ривок зі старту 15:1 шокував трибуни Палацу спорту. За половину ігрового часу стартової 10-хвилинки кияни набрали лише 3 очка. До кінця ігрового часу вони трохи виправилися, але різниця залишилася вражаючою. <br/>До великої перерви гості продовжували домінувати. За першу половину два гравці в їхньому складі подолали двозначну позначку в набраних очках. У Гавриловича було 15, а в Бернетта – 13. У киян лише Шеферд з 9-ма очками максимально наблизився до десятки.</p>
      <p>За всіма ігровими показниками «Цмоки-Мінськ» перевершив «Київ-Баскет» за перші 20 хвилин.</p>
      <p>По перерві хід поєдинку не змінився. Захист киян і надалі не справлявся з тиском гостей. У підсумку тим лише одного балу не вистачило після фінальної сирени до сотні набраних очок. Втім загальна різниця в 25 балів яскраво засвідчила перевагу гостей.</p>
      <p>Зважаючи на попередні результати «Цмоки-Мінськ» з трьома перемогами захопив лідерство в групі, незалежно від результату завтрашнього матчу Левськи – Дніпро, у яких по одній перемозі в двох матчах.</p>
      <p>У наступному поєдинку «Київ-Баскет» гратиме 13 листопада на виїзді проти «Дніпра».</p>
      <related>
        <a href="https://glavcom.ua/sport/news/zhinocha-zbirna-ukrajini-z-basketbolu-3h3-zigraje-v-kvalifikaciji-olimpiadi-637049.html"/>
      </related>
    </article>
  </body>
</html>