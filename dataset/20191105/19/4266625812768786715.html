<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/medvedchuk_my_zaproponuvaly_realni_shlyahy_zrostannya_vvp_do_665_1684379"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T19:55:00+00:00"/>
    <meta property="og:title" content="Медведчук: Ми запропонували реальні шляхи зростання ВВП до 6-6,5%"/>
    <meta property="og:description" content="Влада намагається на піар-рівні виправдати ті чи інші свої дії, адже одна справа – обіцяти зростання ВВП на 40% і інша – пояснювати, чому у 2020 році воно сягне всього 3,7%. Особливо на фоні альтернативного проєкту держбюджету від «Опозиційної платформи – За життя», де пропонувались реальні шляхи забезпечення вдвічі більшого приросту валового внутрішнього продукту."/>
  </head>
  <body>
    <article>
      <h1>Медведчук: Ми запропонували реальні шляхи зростання ВВП до 6-6,5%</h1>
      <address>
        <time datetime="2019-11-05T19:55:00+00:00">05 Nov 2019, 19:55</time>
      </address>
      <p>
        <b>Влада намагається на піар-рівні виправдати ті чи інші свої дії, адже одна справа – обіцяти зростання ВВП на 40% і інша – пояснювати, чому у 2020 році воно сягне всього 3,7%. Особливо на фоні альтернативного проєкту держбюджету від «Опозиційної платформи – За життя», де пропонувались реальні шляхи забезпечення вдвічі більшого приросту валового внутрішнього продукту.</b>
      </p>
      <p>Таку думку в ефірі проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на <a href="https://zik.ua/">ZIK</a> висловив Голова політради партії «Опозиційна платформа – За життя», народний депутат України Віктор Медведчук.</p>
      <p>Він наголосив: «Опозиційна платформа – За життя» подавала свій альтернативний проєкт державного бюджету, де пропонувалось збільшення соціальних видатків та забезпечення економічного розвитку на рівні 60 мільярдів. </p>
      <p>«Тому зараз розмови про те, що вони десь скорочуватимуть видатки на утримання державного апарату – ми запропонували конкретно: зменшити їх на 84 мільярди гривень. Але нас ніхто не послухав. Може, це відбулось при підготовці до другого читання? У мене тут є дуже великі сумніви», – зазначив Медведчук.</p>
      <figure>
        <iframe src="https://www.youtube.com/embed/EQ9Et003FmA" width="640" height="360" data-service="Youtube" scrolling="no"/>
      </figure>
      <p>Адже, за його словами, зараз влада намагається на піар-рівні виправдати ті чи інші дії «за рахунок розповсюдження неіснуючого».</p>
      <p>«Як це було в питаннях оплати вчителям, так і в інших сферах – розповісти, чого не можна і чому ми це можемо зробити в майбутньому. Адже одна справа – обіцяти ріст економіки за 5 років на 40% зростання ВВП і інша – пояснювати, чому у наступному 2020 році ріст ВВП буде всього лиш на рівні 3,7%», – зазначив голова політради партії «Опозиційна платформа – За життя».</p>
      <p>Це в той час, коли, за його словами, фракція «Опозиційна платформа – За життя» запропонувала реальні шляхи зростання ВВП до 6-6,5%.</p>
      <p>«Ми вказали шляхи, які можуть до цього привести. Отака сьогодні справа з бюджетом, який залишається оцим майданчиком дискусій фейкового або піар-характеру заради того, щоб виправдати свої дії і утримати авторитет, який дає можливості утриматись при владі», – підкреслив Віктор Медведчук.</p>
      <p>Як повідомлялось, раніше Віктор Медведчук зазначав, що проєкт бюджету-2020 <a href="https://zik.ua/news/2019/11/05/viktor_medvedchuk_proiekt_byudzhetu2020_ne_vidriznyaietsya_vid_byudzhetiv_1684337">не відрізняється від бюджетів попередньої влади</a>.</p>
      <related>
        <h4>читайте також</h4>
        <a href="https://zik.ua/news/2019/11/05/medvedchuk_skandaly_u_sluzi_narodu__tse_vidvolikannya_uvagy_vid_realnyh_1684423"/>
        <a href="https://zik.ua/news/2019/11/05/viktor_medvedchuk_proiekt_byudzhetu2020_ne_vidriznyaietsya_vid_byudzhetiv_1684337"/>
        <a href="https://zik.ua/news/2019/09/10/medvedchuk_rozpoviv_za_yakyh_umov_opzzh_bude_golosuvaty_za_zakonoproiekt_pro_1643609"/>
        <a href="https://zik.ua/news/2019/11/05/anna_skorohod_u_programi_hard_z_vlashchenko_v_efiri_telekanalu_zik__1684207"/>
      </related>
    </article>
  </body>
</html>