<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/medsestrata-obizhdala-dete-napuska-detskata-gradina-405974.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T19:23:05+00:00"/>
    <meta property="og:title" content="Медсестрата, обиждала дете, напуска детската градина"/>
    <meta property="og:description" content="Ще бъдат наложени и други санкции"/>
  </head>
  <body>
    <article>
      <h1>Медсестрата, обиждала дете, напуска детската градина</h1>
      <address><time datetime="2019-11-05T19:23:05+00:00">05 Nov 2019, 19:23</time> by <a rel="author">Стандарт</a></address>
      <p>Медицинската сестра, която беше записана със скрита камера да обижда и напада дете от яслената група в столичната 27 ДГ "Детска китка", доброволно е подала заявление за напускане, пише "24 часа". Разпоредена е вътрешна проверка, която включва писмени обяснения от директора на детската градина Галя Димитрова, както и на медицинското лице Снежина Стоичкова, съобщават от район "Надежда".</p>
      <p>Експерти от Столична община са извършили проверка в градината, за да бъде изяснена отговорността на директора по случая. Галя Димитрова ще представи на Столична община писмените обяснения на останалите служители, отговарящи за групата на пострадалото дете. Ще бъдат наложени и санкции. Експерти са се срещнали с родителите на детето, от които се очаква да подадат писмени сигнали до Столична община и Държавна агенция закрила на детето. Директорът на детската градина ще проведе спешно допитване до родителите за въвеждане на видеонаблюдение и при постигнато съгласие такова ще бъде изградено.</p>
    </article>
  </body>
</html>