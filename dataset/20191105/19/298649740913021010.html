<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/05/sparatoria-durante-tentata-rapina-a-roma-est-ucciso-un-rapinatore-top10_20191105_203759/"/>
    <meta property="og:site_name" content="Askanews"/>
    <meta property="article:published_time" content="2019-11-05T19:37:59+00:00"/>
    <meta property="og:title" content="Sparatoria durante tentata rapina a Roma-Est, ucciso un rapinatore"/>
    <meta property="og:description" content="Roma, 5 nov. (askanews) – Sanguinosa sparatoria questa sera a Roma durante un tentativo di rapina in un bar-tabacchi alla Romanina, in zona Cinecittà, nella periferia Sud della capitale. Un rapinatore è morto, un altro è stato ferito e fermato, mentre il proprietario dell’attività commerciale è rimasto ferito ed è in codice rosso. Due uomini, […]"/>
  </head>
  <body>
    <article>
      <h1>Sparatoria durante tentata rapina a Roma-Est, ucciso un rapinatore</h1>
      <h2>L'altro è stato arrestato. Ferito il titolare</h2>
      <address>
        <time datetime="2019-11-05T19:37:59+00:00">05 Nov 2019, 19:37</time>
      </address>
      <figure>
        <img src="http://www.askanews.it/wp-content/uploads/2019/11/20191105_203749_96EA63B1.jpg"/>
      </figure>
      <p>Roma, 5 nov. (askanews) – Sanguinosa sparatoria questa sera a Roma durante un tentativo di rapina in un bar-tabacchi alla Romanina, in zona Cinecittà, nella periferia Sud della capitale. Un rapinatore è morto, un altro è stato ferito e fermato, mentre il proprietario dell’attività commerciale è rimasto ferito ed è in codice rosso. Due uomini, secondo la prima ricostruzione delle forze dell’ordine, si sono introdotti in un bar-tabacchi. Davanti alla reazione del proprietario, sarebbe nata una colluttazione durante la quale sono partiti alcuni colpi che poi sono stati fatali per il rapinatore. Lo stesso proprietario, di origini cinesi, secondo una prima ricostruzione, è riuscito a prendere l’arma ai rapinatori italiani, uno 69enne e l’altro 58enne, e avrebbe sparato. Sul posto c’è la polizia e il 118.</p>
      <p>Int2</p>
    </article>
  </body>
</html>