<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902540/-als-ik-scoor-voor-itali-en-dat-ga-ik-zeker-doen-staan-jullie-weer-te-juichen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T19:28:00+00:00"/>
    <meta property="og:title" content="'Als ik scoor voor Italië, en dat ga ik zeker doen, staan jullie weer te juichen'"/>
    <meta property="og:description" content="Mario Balotelli heeft op zijn sociale media-kanalen gereageerd op de racistische geluiden die hem zondag ten deel vielen tijdens Hellas Verona tegen Brescia. De spits trekt stevig van leer tegen de schuldigen op de tribune."/>
  </head>
  <body>
    <article>
      <h1>'Als ik scoor voor Italië, en dat ga ik zeker doen, staan jullie weer te juichen'</h1>
      <address>
        <time datetime="2019-11-05T19:28:00+00:00">05 Nov 2019, 19:28</time>
      </address>
      <p>
        <b>Mario Balotelli heeft op zijn sociale media-kanalen gereageerd op de racistische geluiden die hem zondag ten deel vielen tijdens Hellas Verona tegen Brescia. De spits trekt stevig van leer tegen de schuldigen op de tribune.</b>
      </p>
      <p>Op <i>Instagram</i> laat Balotelli weten dat het om 'een stelletje bekrompen mensen' gaat. 'Dit heeft niets meer met voetbal te maken', zegt hij in zijn statement. 'Jullie hebben het hier over sociale en historische zaken die veel groter zijn dan jullie. Tijd om wakker te worden, imbecielen', gaat Balotelli verder. 'Als Mario weer scoort voor het Italiaanse elftal, en ik weet zeker dat ik dat ga doen, dan staan jullie zeker weer voor me te juichen'.</p>
      <aside>Lees meer<br/><a href="https://www.voetbalprimeur.be/nieuws/902529/hellas-stadion-deels-dicht-na-racisme-tegen-balotelli-fan-krijgt-verbod-tot-2030.html?itm_source=www.voetbalprimeur.be&amp;itm_medium=highlighted-content">Hellas-stadion deels dicht na racisme tegen Balotelli; fan krijgt verbod tot 2030</a></aside>
      <p>Ondertussen groeit de steun voor Balotelli, die niet alleen zijn eigen club Brescia achter zich weet maar ook steun kreeg van competitiegenoot Lecce. Die club sprak op de eigen kanalen over 'iets dat niet in onze sport thuishoort en waar we ons dan ook tegen afzetten.'</p>
      <figure>
        <iframe data-src="https://twitter.com/OfficialUSLecce/status/1191710285737971712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De Italiaanse tuchtcommissie heeft besloten dat het vak waar de oerwoudgeluiden vandaan kwamen voor de volgende thuiswedstrijd van Hellas Verona gesloten moet blijven. De seizoenkaarthouders op dat vak kunnen wel kaarten kopen op andere plekken in het stadion.</p>
      <aside>Lees meer<br/><a href="https://www.voetbalprimeur.be/nieuws/902490/live-krc-genk-gaat-in-de-champions-league-op-bezoek-bij-liverpool.html?itm_source=www.voetbalprimeur.be&amp;itm_medium=highlighted-content">LIVE: Genk moet weer achtervolgen Oxlade-Chamberlain doet het voor Liverpool</a></aside>
    </article>
  </body>
</html>