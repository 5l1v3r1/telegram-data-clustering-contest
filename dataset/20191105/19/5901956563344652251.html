<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/video-jugoslavijo-predstavljala-na-evroviziji-zdaj-nima-niti-za-najemnino-246195"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T19:00:00+00:00"/>
    <meta property="og:title" content="VIDEO: Bila predstavnica na Evroviziji, zdaj pa nima niti za najemnino"/>
    <meta property="og:description" content="V 80. letih prejšnjega stoletja so o njej govorili kot o perspektivni umetnici, leta 1991 pa je s pesmijo Brazil zastopala Jugoslavijo na Evroviziji. Govorimo o Bebi Dol (pravo ime Dragana Šarić),..."/>
  </head>
  <body>
    <article>
      <h1>VIDEO: Bila predstavnica na Evroviziji, zdaj pa nima niti za najemnino</h1>
      <h2>Bebi Dol se je znašla v nezavidljivih težavah.</h2>
      <address><time datetime="2019-11-05T19:00:00+00:00">05 Nov 2019, 19:00</time> by <a rel="author">A. L.</a></address>
      <p>V 80. letih prejšnjega stoletja so o njej govorili kot o perspektivni umetnici, leta 1991 pa je s pesmijo <i>Brazil </i>zastopala Jugoslavijo na Evroviziji. Govorimo o <b>Bebi Dol</b> (pravo ime <b>Dragana Šarić)</b>, ki danes šteje 57 let. O pevskih dosežkih ni več slišati veliko, malo je nastopala v resničnostnih šovih, zdaj pa se je v medijih znašla še zaradi dolgov. Portal <i>Novosti </i>piše, da štiri mesece ni poravnala stroškov in najemnine za stanovanje na Vračarju. Lastniku je sprva dejala, naj potrpi kakšen mesec, mesec in pol, saj pričakuje denar, a ko tudi po tem dolgovi niso bili poravnani, jo je skušal priklicati. Oglašala se mu ni na telefon, ko se je po mesecih odpravil do stanovanja, pa je ugotovil, da je izpraznjeno, o njej pa ne duha ne sluha. Prek njenih prijateljev jo je vendarle uspel priklicati, ona pa se mu je menda v solzah opravičevala, rekoč, da jo je sram, ker nima denarja, in da bo ob prvi priložnosti dolgove poravnala.<br/><br/>Bebi Dol dolguje lastniku 880 evrov, neporavnani pa so tudi računi. Lastnik sicer verjame, da mu ne bo ostala dolžna.</p>
      <figure>
        <iframe src="https://www.youtube.com/embed/Hlh61zIO2fk" width="640" height="360" data-service="Youtube" scrolling="no"/>
      </figure>
    </article>
  </body>
</html>