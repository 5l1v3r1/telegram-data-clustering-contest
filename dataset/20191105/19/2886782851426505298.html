<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/rogbi-elkezdodott-a-szerecsenmosdatas"/>
    <meta property="og:site_name" content="euronews"/>
    <meta property="article:published_time" content="2019-11-05T19:17:09+00:00"/>
    <meta property="og:title" content="Rögbi: elkezdődött a &quot;szerecsenmosdatás&quot;"/>
    <meta property="og:description" content="Az angol bajnoki címvédő fellebbezett a 35 pontos levonás és a több mint 5 millió fontos büntetés ellen."/>
  </head>
  <body>
    <article>
      <h1>Rögbi: elkezdődött a "szerecsenmosdatás"</h1>
      <address><time datetime="2019-11-05T19:17:09+00:00">05 Nov 2019, 19:17</time> by <a rel="author">Horváth Ferenc</a></address>
      <figure>
        <img src="https://static.euronews.com/articles/stories/04/28/05/40/773x435_cmsv2_64486f13-1cde-558b-b00d-bfb3cf4f25bd-4280540.jpg"/>
      </figure>
      <p>Az angol rögbi bajnoki trófea szomorúan árválkodik a Saracens otthonában, a Murrayfield-stadionban. Sokáig nem kerülhet ide vissza.</p>
      <p>Ha csak, nem adnak helyt a klub fellebbezésének!</p>
      <p>A Liga – hét hónapos nyomozás lezárásaként - 35 bajnoki pont levonásával, valamint 5,36 millió font pénzbírsággal büntette a bajnoki címvédőt. Amiért a klub, az elmúlt három szezon során folyamatosan megszegte az úgynevezett "fizetési sapka szabályt".</p>
      <p>Most a "Szaracénok" (vagy Szerecsenek) mínusz 26 ponttal állnak a tabella utolsó helyén.</p>
      <p>A Japánból hétfőn világbajnoki ezüstéremmel hazatérő angol válogatott gerincét adó csapat "alól ezzel kihúzták a talajt" - áll a klubvezetés közleményében. Állítják, hogy "nem csaltak, csupán adminisztratív hibákat vétettek, amiért elnézést kérnek". Valamint "bíznak abban, hogy fellebbezésük nyomán a fegyelmi bizottság törli a szankciókat".</p>
      <p>Az angol rögbi Premiershipben 20 éve vezettek be fizetési plafont a klubok és a liga pénzügyi egyensúlyának megőrzése érdekében.</p>
    </article>
  </body>
</html>