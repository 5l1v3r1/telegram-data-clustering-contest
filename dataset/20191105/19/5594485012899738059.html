<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/shoubiznes/zritelite-popilyakha-slavi-trifonov-zaradi-starta-na-televiziyata-mu-snimki_news707558.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T19:10:00+00:00"/>
    <meta property="og:title" content="Зрителите попиляха Слави Трифонов заради старта на телевизията му СНИМКИ"/>
    <meta property="og:description" content="Кошмарен звук и картина изнерви аудиторията, според която 7/8 TV е като от 87-ма година"/>
  </head>
  <body>
    <article>
      <h1>Зрителите попиляха Слави Трифонов заради старта на телевизията му СНИМКИ</h1>
      <h2>Кошмарен звук и картина изнерви аудиторията, според която 7/8 TV е като от 87-ма година</h2>
      <address>
        <time datetime="2019-11-05T19:10:00+00:00">05 Nov 2019, 19:10</time>
      </address>
      <p>https://blitz.bg/layfstayl/shoubiznes/zritelite-popilyakha-slavi-trifonov-zaradi-starta-na-televiziyata-mu-snimki_news707558.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572966577-sled-gramkiia-start-7-8-zritelite-357.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572969053-74216727-2137530849888424-1755212185933447168-o.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572969053-73296317-2137530976555078-5508794683859402752-o.jpg"/>
        </figure>
      </slideshow>
      <p><b>Дълго чаканото начало на телевизията на Слави Трифонов се превърна във фалстарт, ако се съди по реакциите във Фейсбук. 7/8 ТВ тръгна точно в 19 часа в понеделник вечер след обещаващи и гръмки анонси. </b><br/><br/>Първият шок беше от техническото ниво.</p>
      <p>„Дългия ни върна половин век назад, студиото, звук, картина са пълна скръб”, бяха  първите коментари в нета. „Моля, обърнете внимание на звука. На интро и рекламите като гръмне и кокошките спират да носят”, препоръча зрител с чувство за хумор.</p>
      <p>„Много е тъмна картината. Интересно ми е дали проблема е само в осветлението или и в цветовите корекции”, гласеше друга забележка.</p>
      <p>„Слави, стягай се, качеството в много зле! В БТВ са по-скъпи камерите ли? Или сигнала е зле? Айде да сме професионалисти, нали така беше? С теб сме!”, роптаеха дори откровени фенове на Трифонов.</p>
      <p>„Не знам дали е 7/8 ама се усеща като ‘87 година на техническо ниво“, най-точно обобщи  Мария Папазова.</p>
      <p>Преди това почитателите на Слави се изнервиха от дългото лутане в търсене на канала. Вместо обещания номер 78  „Седем осми” се оказа от 232 до 441 в списъка от тв програми, уточнява <a href="https://trafficnews.bg/komentari/grabnaha-slavi-vav-feisbuk-7-8-tvbila-kato-87-ma-godina-159618/">trafficnews.bg</a>.</p>
      <p>Екипът на шоумена не успя да компенсира притеснителното качество и с предложеното съдържание. Повечето гости в първата вечер бяха добре познати, а в дебютните предавания цареше скука и хаос.  </p>
      <p><a href="https://blitz.bg/layfstayl/shoubiznes/manolova-tsfna-kato-prvi-gost-v-televiziyata-na-slavi_news707393.html"><b>Честта да открият с присъствието си новата телевизия на Слави се падна на загубилата балотажа за кмет на София Мая Манолова</b></a>, другия неуспял кандидат за кмет и певец Милко Калайджиев, социолога Кънчо Стойчев, бившия главен редактор на „24 часа“ Валери Найденов, рапъра и продуцент Криско.</p>
      <p>Манолова гостува в "Студио Хъ" - коментарно-публицистично предаване с водещ Тошко Йорданов, сценарист на "Шоуто на Слави" и зам.-председател на партия "Няма такава държава".</p>
      <figure>
        <img src="https://trafficnews.bg/data/images/2019_11_05/%D1%81%D0%BB%D0%B0%D0%B2%D0%B8_%D1%81%D1%82%D0%B0%D1%80%D1%82_1.jpg"/>
      </figure>
      <p>Двамата наблегнаха на манипулациите по време на изборите и предимствата на електронното гласуване. Разговорът вървеше приятелски, но все пак Йорданов вкара реплика, че гласове не се купуват отсега и припомни на Манолова, че е била депутат от БСП. <br/><br/>"Просто сега си от другата страна на палачинката", добави той. Бившият омбудсман се измъкна като се похвали, че криминализирането на купуването на гласове е нейно предложение. </p>
      <p>Чаканата с най-голямо нетърпение поява на Трифонов в новия вариант на шоуто му пък се превърна в отегчително и протяжно раздаване на награди.</p>
      <p><a href="https://blitz.bg/layfstayl/shoubiznes/tova-e-ksmetliyata-koyto-specheli-mertsedesa-na-slavi_news707482.html"><b>Това е късметлията, който спечели Мерцедеса на Слави</b></a><br/><br/>„Днес започва едно ново приключение за мен и за нашия екип. В него аз и вие продължаваме да правим всичко по нашия начин", обяви в началото на „Вечерното шоу на Слави Трифонов“ Дългия. После, беседвайки с Иво Сиромахов започна томбола с 1435 подаръци, получени от гостите на Трифонов през годините му в bTV.</p>
      <figure>
        <img src="https://trafficnews.bg/data/images/2019_11_05/%D1%81%D0%BB8.jpg"/>
      </figure>
      <p> </p>
      <p>Сред тях имаше от книги с автографи на знаменитости, през щик от карабина от битката при Дойран до екип на футболните национали от САЩ 94, фланелка на Пеле и ножка от Джоко Росич.  </p>
      <p>Гвоздеят на томболата беше кой ще получи мерцедеса, с които са возени ВИП гостите на „Шоуто на Слави”. През 10 минути дегизираният като Дон Карлеоне с пура в ръка Краси Радков се включваше отвън, докато разглеждаше и хвалеше лимузината в компанията на две пищни дами.  </p>
      <p>В крайна сметка се оказа <a href="https://blitz.bg/layfstayl/shoubiznes/tova-e-ksmetliyata-koyto-specheli-mertsedesa-na-slavi_news707482.html"><b>49-годишен зрител, който довечера трябва да дойде да откара мерцедеса</b></a>.</p>
      <figure>
        <img src="https://trafficnews.bg/data/images/2019_11_05/%D1%81%D0%BB7.jpg"/>
      </figure>
      <p>В разгара на старта на новата телевизия се появи и още една фалшива игра в социалните мрежи. Срещу споделяне и харесване на определена публикация имаше обещание за спечелен телефон. Само 15 часа по късно постът вече бе споделен близо 5 000 пъти.</p>
      <p>По-рано Трифонов пак се оплака, че фалшиви страници във Фейсбук приписват безумни обещания на екипа му.</p>
      <p>В първото издание на "Вечерта на актьорите" гостува Криско, а в "Шоуто на сценаристите" Милко Калайджиев, заради когото всички от екипа бяха със залепени мустаци. </p>
      <p>Ванката пък първо изгря като шофьор на предложения за награда мерцедес, а след това се справи с прогнозата за времето.</p>
      <p>След края на програмата коментарите в нета отново се активизираха, но повечето откровено роптаеха от видяното.</p>
      <p>„Слави, това ли е стартът ? ... Леко скучен този грандиозен "Старт" ... ако и така сте с политиката... ЯЗЪК!”,  написа един от издържалите дебюта на 7/8 ТВ.</p>
      <p>„Има още какво да се подобрява, Ванката не става....Само скечове не правят една телевизия ....гледана:))))Студиото определено не ми допада.Очакванията ми бяха по големи”, добави друг зрител..</p>
      <p>„Трябва да наемете млади и креативни хора. Логото, надписа за реклама лъха на соц тип БНТ. Харесвам актьорите и обожавам бенда,но сценаристите са супер скучни.И моите уважения,но Иво Сиромахов не става за актьор.Пожелавам ви успех! Силно се надявам с времето нещата да се подобрят”, пожела оптимист за бъдещето на новата телевизия.</p>
      <p>След дебюта на тв проекта Слави Трифоново очаква съдът да се произнесе за <a href="https://blitz.bg/politika/stsenarist-na-slavi-registrira-partiyata-mu-v-sda-uvrta-za-manolova_news707490.html"><b>регистрацията на партията му „Няма такава държава”. Нужните документи и събраните 3700 подписа бяха внесени днес от сценариста Тошко Йорданов, който е заместник на Дългия в партията му</b></a>.</p>
      <figure>
        <img src="https://trafficnews.bg/data/images/2019_11_05/%D1%81%D0%BB6.jpg"/>
      </figure>
      <p>Междувременно в личния си фейсбук Слави Трифонов се похвали, че е сразил bTV. <br/><br/><i><b>Ето какво написа той:</b></i><br/><br/>Вчера в 19 ч. беше официалният старт на „7/8 ТВ“.<br/><br/>Според данните на Be Media Consultant при старта на „7/8 ТВ“ общо достигнатата аудитория (Reach) в часовия пояс 19:00 – 23:45 на национална база във възрастовата група 15-70 г. е 1 милион 456 хиляди и 120 зрители, което e 28.8 % Reach.<br/><br/>Безспорен лидер в гледаемостта е „Вечерното шоу на Слави Трифонов“ с достигната аудитория (Reach) - 1 милион 36 хиляди и 470 зрители.<br/>На второ място е „Вечерта на актьорите“ с достигната аудитория (Reach) – 1 милион 11 хиляди и 200 зрители.<br/><br/>За сравнение, по официални данни на агенцията, мереща bTV, предаването „Фермата“ е гледано средно от 909 хиляди и 120 зрители, което е с 127 350 по-малко.<br/><br/>Публицистичното предаване „Студио Хъ“ е с достигната аудитория 687 хиляди и 600 зрители. За сравнение публицистичното предаване „Лице в лице“, по данни на мерещата го агенция, вчера е гледано средно от 524 хиляди и 400 зрители, което е с 163 200 по-малко.<br/><br/>Силата е в истината!</p>
      <figure>
        <img src="https://static.blitz.bg/documents/thumbnails/520/201911/1572969053-74216727-2137530849888424-1755212185933447168-o.jpg"/>
      </figure>
      <figure>
        <img src="https://static.blitz.bg/documents/thumbnails/520/201911/1572969053-73296317-2137530976555078-5508794683859402752-o.jpg"/>
      </figure>
    </article>
  </body>
</html>