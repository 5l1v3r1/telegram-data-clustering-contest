<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638407/%D8%A8%D8%B1%D8%B1%D8%B3%DB%8C-%D8%AD%D8%B0%D9%81-%DA%86%D9%87%D8%A7%D8%B1-%D8%B5%D9%81%D8%B1-%D8%A7%D8%B2-%D9%BE%D9%88%D9%84-%D9%85%D9%84%DB%8C-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%A8%D9%88%D8%AF%D8%AC%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T19:54:00+00:00"/>
    <meta property="og:title" content="بررسی حذف چهار صفر از پول ملی در کمیسیون بودجه"/>
    <meta property="og:description" content="یک عضو کمیسیون برنامه و بودجه محلس از برگزاری جلسه این کمیسیون برای بررسی موضوع حذف چهار صفر از پول ملی با حضور مدیران بانک مرکزی، خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/638407/%D8%A8%D8%B1%D8%B1%D8%B3%DB%8C-%D8%AD%D8%B0%D9%81-%DA%86%D9%87%D8%A7%D8%B1-%D8%B5%D9%81%D8%B1-%D8%A7%D8%B2-%D9%BE%D9%88%D9%84-%D9%85%D9%84%DB%8C-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%A8%D9%88%D8%AF%D8%AC%D9%87">بررسی حذف چهار صفر از پول ملی در کمیسیون بودجه</a>
      </h1>
      <h2>یک عضو کمیسیون برنامه و بودجه محلس از برگزاری جلسه این کمیسیون برای بررسی موضوع حذف چهار صفر از پول ملی با حضور مدیران بانک مرکزی، خبر داد.</h2>
      <address><time datetime="2019-11-05T19:54:00+00:00">05 Nov 2019, 19:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمدرضا تابش با اشاره به جلسه امروز (سه‌شنبه) <b>کمیسیون برنامه و بودجه</b> که با حضور معاونین بانک مرکزی و مسئوولانی از مرکز پژوهش‌ها و <b>دیوان محاسبات</b> برگزار شد، گفت: در این جلسه دلایل تقدیم لایحه دولت برای <b>حذف چهار صفر</b> از  واحد پول ملی تشریح شد و نمایندگان مخالف و موافق به بیان دیدگاه‌های خود پرداختند.</p>
      <p>وی افزود: از مهمترین دلایل موافقان این لایحه می‌توان به تسهیل در داد و ستد، جلوگیری از اتلاف وقت درشمارش، کاهش هزینه‌های چاپ و امحای اسکناس و افزایش ظرفیت صندوق دستگاه‌های ATM اشاره کرد.</p>
      <p>تابش یادآور شد: از طرفی نیز مخالفین با توجه به اینکه اجرای برنامه حذف صفر با سیاست های تکمیلی که موجب بهبود وضعیت و رشد اقتصادی و کاهش تورم همراه نیست و موجب هزینه چاپ انتشار پول جدید می شود و هزینه های پشتیبانی را افزایش می‌دهد و نهایتا اثری اقتصادی ندارد و در مردم انتطاراتی را بوجود می‌آورد که عملا برآورده نمی‌شود، با آن به مخالفت پرداختند.</p>
    </article>
  </body>
</html>