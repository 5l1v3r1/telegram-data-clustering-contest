<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947158"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T19:17:27+00:00"/>
    <meta property="og:title" content="సెహ్వాగ్.. నువ్విక ట్వీట్లు చేయడం ఆపేయ్: ఆటాడుకుంటున్న నెటిజన్లు"/>
    <meta property="og:description" content="ADVT"/>
  </head>
  <body>
    <article>
      <h1>సెహ్వాగ్.. నువ్విక ట్వీట్లు చేయడం ఆపేయ్: ఆటాడుకుంటున్న నెటిజన్లు</h1>
      <address>
        <time datetime="2019-11-05T19:17:27+00:00">05 Nov 2019, 19:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: టీమిండియా మాజీ క్రికెటర్ వీరేంద్ర సెహ్వాగ్ చేసిన ఓ యాడ్ కారణంగా ఇప్పుడతడు విపరీతంగా ట్రోల్ అవుతున్నాడు. భారత్-బంగ్లాదేశ్ మధ్య జరుగుతున్న టీ20 సిరీస్‌ నేపథ్యంలో ఈ మ్యాచ్‌లను ప్రసారం చేస్తున్న స్టార్‌స్పోర్ట్స్ ఓ ప్రకటనను రూపొందించింది. ఈ యాడ్‌లో నటించిన వీరూ భారత్‌పై బంగ్లాదేశ్ ఒక్క టీ20లోనూ విజయం సాధించబోదంటూ కాస్తంత ఎగతాళిగా మాట్లాడాడు. అయినా, బంగ్లాదేశ్ గెలిచి మాత్రం ఏం చేస్తుందని ప్రశ్నించాడు. అయితే, సెహ్వాగ్ యాడ్ రివర్స్ అయింది. ఢిల్లీ మ్యాచ్‌లో బంగ్లాదేశ్ విజయం సాధించింది. భారత జట్టుపై టీ20ల్లో బంగ్లాదేశ్‌కు ఇదే తొలి విజయం.</p>
      <p> </p>
      <p>భారత్‌పై విజయం సాధించిన బంగ్లాదేశ్ ఎగిరి గంతేసింది. ఇక, బంగ్లాదేశ్ గెలిస్తే ఏమి చేస్తుందన్న సెహ్వాగ్‌ను ట్విట్టర్‌లో నెటిజన్లు ట్రోల్ చేస్తున్నారు. సెహ్వాగ్ ఆ యాడ్‌లో నటించడం వల్లే భారత్ ఓడిందని విమర్శిస్తున్నారు. బంగ్లాదేశ్ గెలిస్తే ఏం చేస్తుందని ప్రశ్నించిన సెహ్వాగ్.. ఇప్పుడేం చేస్తాడో చెప్పాలని కొందరు ప్రశ్నించారు. డ్రామా చేస్తాడా? లేక ట్వీట్ చేస్తాడా? అని ఎద్దేవా చేశారు. సెహ్వాగ్ ఇక ట్వీట్లు చేయడం ఆపేయాలని ఇంకొందరు హితవు పలికారు.</p>
    </article>
  </body>
</html>