<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/uryad-planuje-vidmovitis-vid-grup-invalidnosti-za-sistemoyu-radyanskih-chasiv-637946.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T21:17:47+00:00"/>
    <meta property="og:title" content="Уряд планує відмовитись від груп інвалідності за системою радянських часів"/>
    <meta property="og:description" content="міни мають сприяти збільшенню частки людей з інвалідністю на ринку праці"/>
  </head>
  <body>
    <article>
      <h1>Уряд планує відмовитись від груп інвалідності за системою радянських часів</h1>
      <address>
        <time datetime="2019-11-05T21:17:47+00:00">05 Nov 2019, 21:17</time>
      </address>
      <h4>міни мають сприяти збільшенню частки людей з інвалідністю на ринку праці</h4>
      <p>Уряд планує відмовитися від системи градації інвалідності та перейти до Міжнародної класифікації функціонування, яка діє в Європейському Союзі.</p>
      <p>Про це повідомила глава комітету Верховної Ради з питань соціальної політики та захисту прав ветеранів Галина Третьякова, депутатка від фракції «Слуга Народу».</p>
      <p>За її словами, продовжується робота, яку раніше здійснювало Міністерство охорони здоров'я.</p>
      <p>За допомогою Міжнародної класифікації функціонування, уряд хоче позбутися системи інвалідності, яка залишилася з радянських часів.</p>
      <p>«Ми імплементуємо до українського законодавства Міжнародну класифікацію функціональності, її вже перекладено на українську мову, але до кінця не проведено систему її ратифікації», — зазначила Третьякова.</p>
      <p>Таким чином, соцполітика держави стосовно людей з інвалідністю та виплати для них будуватимуться не на групах, як це було раніше, а на розрахунку відсотка втрати працездатності, як це рекомендує Всесвітня організація охорони здоров'я.</p>
      <p>Зміни мають сприяти збільшенню частки людей з інвалідністю на ринку праці.</p>
      <p>На сьогодні, як каже Третьякова, Державна служба з питань праці стежить за тим, щоб 4% робочих місць у приватному секторі надавали людям з інвалідністю.</p>
      <p>У разі недотримання цієї квоти, представники бізнесу отримують від Державної служби праці штрафні санкції. У комітеті з питань соцполітики планують цю ситуацію змінити, додавши квотування і на держслужбі.</p>
      <footer>Джерело: <a href="http://hromadske.ua/">Громадське</a></footer>
      <related>
        <a href="https://glavcom.ua/country/health/v-ukrajini-vstanovili-novi-vimogi-do-roboti-z-kompyuternimi-monitorami-496770.html"/>
        <a href="https://glavcom.ua/country/health/chitayte-vgolos-vcheni-rozkazali-yak-polipshiti-pamyat-635231.html"/>
        <a href="https://glavcom.ua/news/zelenskiy-dav-zavdannya-minekonomiki-gotuvatisya-do-masshtabnoji-privatizaciji-637920.html"/>
      </related>
    </article>
  </body>
</html>