<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/najvecji-strah-dozivela-za-volanom-235833"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T21:03:00+00:00"/>
    <meta property="og:title" content="Največji strah doživela za volanom"/>
    <meta property="og:description" content="Opravljanje vozniškega izpita je že tako ali tako stresno, nabiranje prvih izkušenj za volanom, medtem ko si obkrožen s kamerami, pa je sploh poglavje zase. Kljub temu se je prav za tak način spo..."/>
  </head>
  <body>
    <article>
      <h1>Največji strah doživela za volanom</h1>
      <h2>Glasbenica se kač ne boji, vožnja pa je eden njenih največjih strahov.</h2>
      <address><time datetime="2019-11-05T21:03:00+00:00">05 Nov 2019, 21:03</time> by <a rel="author">A. K.</a></address>
      <p>Opravljanje vozniškega izpita je že tako ali tako stresno, nabiranje prvih izkušenj za volanom, medtem ko si obkrožen s kamerami, pa je sploh poglavje zase. Kljub temu se je prav za tak način spopadanja z enim svojih največjih strahov odločila<b> Kukla Kesherović</b>, pevka in režiserka opaznih videospotov, ki so zaznamovali skupino Matter, sodelovala je tudi z bendom Mrfy, njen videospot za pesem Mišići izvajalke <b>Senidah </b>pa ima na youtubu kar 46 milijonov ogledov.<br/>Celo telo imam napeto, to je tako stresno.<br/><br/><br/>Čeprav se je v videu za pesem Anakonda povsem mirno družila z ogromno kačo, pa je v resnici vožnja tista, ki je zanjo velik izziv. »Celo telo imam napeto, to je tako stresno,« je povedala po prvi uri vožnje z enim od najmlajših vozniških učiteljev v državi. Kamere je pravzaprav ne motijo, saj jih je vajena, vožnja pa je nekaj povsem drugega. »Šele pozneje sem se začela zavedati, da bom pred kamerami opravljala nekaj, česar se najbolj bojim,« je dejala mlada umetnica. Učne ure kljub vsemu trenutno potekajo brez večjih pretresov.<br/><br/>»Nič dramatičnega se mi še ni zgodilo za volanom, kljub temu pa sem prepričana, da se moj učitelj zelo zabava, saj sem na trenutke zelo panična in delam tudi kakšne neumnosti,« še prizna Kukla. </p>
    </article>
  </body>
</html>