<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/blogs/pravilne-harchuvannya-dlya-shudnennya-sezonni-deserti-50051781.html"/>
    <meta property="og:site_name" content="НВ"/>
    <meta property="article:published_time" content="2019-11-05T21:03:00+00:00"/>
    <meta property="og:title" content="Без наслідків для фігури. П’ять корисних десертів"/>
    <meta property="og:description" content="Всі ці солодощі корисні і, тим не менш, калорійні — тому затямте два головних правила, які допоможуть не набрати вагу"/>
  </head>
  <body>
    <article>
      <h1>Без наслідків для фігури. П’ять корисних десертів</h1>
      <h2>Всі ці солодощі корисні і, тим не менш, калорійні — тому затямте два головних правила, які допоможуть не набрати вагу</h2>
      <address>
        <time datetime="2019-11-05T21:03:00+00:00">05 Nov 2019, 21:03</time>
      </address>
      <p>
        <a href="https://nv.ua/ukr/opinion_author/sofiya-rozhko.html">Софія Рожко<br/>Нутриціолог</a>
      </p>
      <p>Восени, коли починається сезон холодів, надто хочеться солоденького. Достаток цукру і білого борошна надає тимчасове відчуття задоволення, але має неприємні наслідки для фігури. Вихід є: хочу поділитися п’ятьма рецептами корисних осінніх десертів, які регулярно готую власноруч. Моя таємниця <b/> — <b/> замінити всі шкідливі інгредієнти (як-от цукор, біле борошно або маргарин) корисними.</p>
      <p>
        <b>1</b>
      </p>
      <h3>Морквяно-шоколадний торт</h3>
      <p><i>На 100 г:</i> <i><br/></i><i>Калорійність</i> — <i><i>208,</i></i><i>37 ккал</i> <i><br/></i><i>Білки</i> — <i>6,61 г</i> <i><br/></i><i>Жири</i> — <i><i>9,</i></i> <i>47 г</i> <i><br/></i><i>Вуглеводи</i> — <i><i>23,</i></i> <i>8 г</i></p>
      <p><b>Інгредієнти</b> <b><b>(1300</b></b> <b>г</b> — <b>15 <b>порцій):</b></b></p>
      <p>Морква — 400 г</p>
      <p>Арахісова паста — 120 г</p>
      <p>Какао — 75 г</p>
      <p>Спельтове борошно — 180 г</p>
      <p>Молоко — 360 мл</p>
      <p>Цукор кокосовий — 70 г</p>
      <p>Шоколад чорний — 100 г</p>
      <p>Розпушувач тіста — 1 ч.л.</p>
      <p>
        <b>Приготування</b>
        <b>
          <b>:</b>
        </b>
      </p>
      <p>1. Відваріть 2 морквини. Одну потрібно залишити гарячою, а другу охолодити. <br/>2. У холодну морквину додайте молоко і збийте занурювальним блендером. <br/>3. Додайте сюди ж арахісову пасту, борошно і все змішайте. <br/>4. Потім пересипте в цю суміш какао і цукор, а також додайте розпушувач. <br/>5. Ретельно все перемішайте (так, щоб не було грудочок). <br/>6. Потім перелийте суміш в силіконову форму і поставте в розігріту до 180 градусів духовку на 50 хв. <br/>7. Гарячу морквину збийте в блендері з шоколадом. Скуштуйте — якщо недостатньо солодко, можна додати трохи меду. <br/>8. Вийміть форму з духовки і змастіть все шоколадно-морквяною сумішшю. <br/>9. Зверху можна покрити глазур’ю і залишити трохи охолонути.</p>
      <p>
        <b>2</b>
      </p>
      <h3>Гаряча яблучна каша</h3>
      <p><i>На 100 г:</i> <i><br/></i><i>Калорійність</i> — <i><i>124,</i></i><i>27 ккал</i> <i><br/></i><i>Білки</i> — <i><i>2,</i></i><i>11 г</i> <i><br/></i><i>Жири</i> — <i><i>5,</i></i><i>43 г</i> <i><br/></i><i>Вуглеводи</i> — <i><i>16,</i></i><i>45 г</i></p>
      <p><b>Інгредієнти</b> <b><b>(300</b></b> <b>г</b> — <b>1 <b>порція):</b></b></p>
      <p>Яблуко — 2 шт.</p>
      <p>Кокосове молоко без цукру — 1 склянка</p>
      <p>Кеш’ю обсмажені — 10 г</p>
      <p>Насіння льону (мелені) — 1 ст. л.</p>
      <p>Родзинки — 20 г</p>
      <p>Кориця мелена — щіпка</p>
      <p>
        <b>
          <b>Приготування:</b>
        </b>
      </p>
      <p>1. З одного яблука виріжте серцевину і наріжте його великими часточками. Потім відкладіть. <br/>2. Також відставте ¼ частини молока. <br/>3. Очистіть друге яблуко, виріжте серцевину і наріжте невеликими кубиками. <br/>4. У сотейнику змішайте кубики яблук, що залишилися, ¾ частини молока і ⅔ склянки води. <br/>5. На слабкому вогні доведіть суміш до кипіння і варіть, помішуючи, доки не випарується вода, а яблука не стануть ніжними. <br/>6. Зніміть з вогню і розімніть яблука виделкою або блендером. <br/>7. Подрібніть в блендері кеш’ю (але не переборщіть, щоб вони не перетворилися на масло). <br/>8. Змішайте їх з корицею і насінням льону. <br/>9. Потім додайте родзинки, кашу і перемішайте. <br/>10. Зверху влийте ¼ частини молока і розкладіть часточки другого яблука.</p>
      <p>
        <b>3</b>
      </p>
      <h3>Морквяні оладки</h3>
      <p><i>На 100 г:</i> <i><br/></i><i>Калорійність</i> <i>—</i> <i><i>76,</i></i><i>54 ккал</i> <i><br/></i><i>Білки</i> — <i><i>3,</i></i><i>73 г</i> <i><br/></i><i>Жири</i> <i><i>— 2,</i></i><i>48 г</i> <i><br/></i><i>Вуглеводи</i> <i>—</i> <i><i>9,</i></i><i>51 г</i></p>
      <p><b>Інгредієнти</b> <b><b>(930</b></b> <b>г</b> — <b>4 <b>порції):</b></b></p>
      <p>Морква — 500 г</p>
      <p>Спельтове борошно — 50 г</p>
      <p>Яйце — 2 шт.</p>
      <p>Кефір — 250 мл</p>
      <p>Сіль — ½ ч.л.</p>
      <p>Грецький йогурт 10% — 2 ст. л. на порцію</p>
      <p>Мед — за смаком</p>
      <p>Кокосова олія — для приготування</p>
      <p>
        <b>
          <b>Приготування:</b>
        </b>
      </p>
      <p>1. Збийте яйця і натріть моркву на дрібній тертці. <br/>2. Злегка підігрійте кефір, а потім влийте його в моркву і додайте борошно і яйця. Посоліть і добре перемішайте. <br/>3. Посмажте оладки на сухій антипригарній пательні або з додаванням кокосової олії для рум’яного кольору з двох боків. <br/>4. Викладіть оладки на тарілку, як топінг додайте грецький йогурт і мед.</p>
      <p>
        <b>4</b>
      </p>
      <h3>Гарбузово-вівсяні оладки</h3>
      <p><i>На 100 г:</i> <i><br/></i><i>Калорійність</i> — <i><i>163,</i></i><i>34 ккал</i> <i><br/></i><i>Білки</i> — <i><i>5,</i></i><i>78 г</i> <i><br/></i><i>Жири</i> — <i><i>5,</i></i><i>92 г</i> <i><br/></i><i>Вуглеводи</i> — <i><i>21,</i></i><i>35 г</i></p>
      <p><b>Інгредієнти</b> <b><b>(850</b></b> <b>г </b>— <b>4 <b>порції):</b></b></p>
      <p>Гарбуз запечений — 100 г</p>
      <p>Кокосове молоко — ⅓ склянки</p>
      <p>Вівсяне борошно — 1 склянка (або додавати по консистенції)</p>
      <p>Яйце — 2 шт.</p>
      <p>Лимонний сік — 1 ст. л.</p>
      <p>Сода — за бажанням</p>
      <p>Сіль — за бажанням</p>
      <p>Мед — 1 ч. л.</p>
      <p>Ванільний екстракт — 1 ч. л.</p>
      <p>Спеції мелені: імбир, мускатний горіх, кориця, гвоздика — за бажанням</p>
      <p>
        <b>
          <b>Приготування:</b>
        </b>
      </p>
      <p>1. Почистіть гарбуз і запечіть в духовці протягом 40 хв. <br/>2. Витягніть з духовки і розімніть м’якоть гарбуза ложкою. <br/>3. Змішайте гарбуз з медом, ваніллю, молоком і збитими яйцями. <br/>4. Сухі продукти поєднайте в окремій посудині. <br/>5. Поєднайте рідку і суху суміші і залиште на 10−15 хвилин. Якщо тісто густе — додайте воду. <br/>6. Посмажте оладки: використовуйте посудину з антипригарним покриттям, викладайте тісто ложкою на розігріту пательню.</p>
      <p>
        <b>5</b>
      </p>
      <h3>Брауні з гарбуза</h3>
      <p><i>На 100 г:</i> <i><br/></i><i>Калорійність</i> — <i>165 ккал</i> <i><br/></i><i>Білки</i> — <i><i>6,</i></i><i>14 г</i> <i><br/></i><i>Жири</i> — <i><i>11,</i></i><i>6 г</i> <i><br/></i><i>Вуглеводи</i> — <i><i>11,</i></i><i>8 г</i></p>
      <p>
        <b>Інгредієнти:</b>
      </p>
      <p>Для брауні:</p>
      <p>Гарбуз — 500 г</p>
      <p>Арахісова паста — 150 г</p>
      <p>Порошок кероба (ріжкового дерева) — 4−5 ст. л.</p>
      <p>Для глазурі:</p>
      <p>Кокосові вершки — 150 мл</p>
      <p>Порошок кероба (ріжкового дерева) — 2 ст. л.</p>
      <p>
        <b>Приготування:</b>
      </p>
      <p>1. Гарбуз наріжте великими кубиками. <br/>2. Запечіть гарбуз в духовці, потім ха охолоне і збийте в блендері до стану пюре. <br/>3. Додайте арахісову пасту і порошок кероба. <br/>4. Все перемішайте і викладіть у форму для запікання на пергамент. <br/>5. Запікайте в духовці 40−45 хв за температури 180 градусів. <br/>6. Для приготування глазурі візьміть кокосові вершки і додайте в них порошок кероба. <br/>7. Проварите цю суміш до загустіння. <br/>8. Вилийте суміш на охолонутий брауні і прикрашайте кокосовою стружкою або горішками. <br/>Гарбуз сама по собі — це овоч, який дає насолоду, а отже, завдяки цьому мінімізуємо кількість цукру. Порошок кероба замінює шоколад, при цьому ми не використовуємо маргарин та інші інгредієнти, що містять трансжири.</p>
      <p>Незважаючи на те що всі ці солодощі є корисними, вони все ж калорійні. Тому затямте два головних правила, які допоможуть вам не набрати вагу.</p>
      <p>
        <b>Правило № 1</b>
      </p>
      <p>Їжте десерти до 12.00—14.00. Гарбуз — крохмалистий овоч, і вживати його в другій половині дня не варто.</p>
      <p>
        <b>Правило № 2</b>
      </p>
      <p>Потрібно враховувати загальну калорійність протягом дня і в жодному разі не перевищувати її. Наприклад, якщо ви вживаєте десерт як перекус, ваша порція не має перевищувати 150−200 ккал. Якщо ж ви вирішили замінити солодким основний прийом їжі, ваша порція може містити 300−400 ккал.</p>
      <p><b><i>Приєднуйтесь до нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
      <p><b><i>Більше блогів</i></b> <a href="https://style.nv.ua/blogs.html"><b><i>тут</i></b></a></p>
      <p>
        <i>
          <a href="https://ru.depositphotos.com/88913898/stock-photo-chocolate-brownie-cake-white-plate.html">Depositphotos</a>
        </i>
      </p>
    </article>
  </body>
</html>