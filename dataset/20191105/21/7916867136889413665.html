<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134340-rezultatyviu-lietuviu-nepakako-maskvycio-vadovaujama-parma-dar-karta-suklupo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-05T21:37:00+00:00"/>
    <meta property="og:title" content="Rezultatyvių lietuvių nepakako: Maskvyčio vadovaujama „Parma“ dar kartą suklupo"/>
    <meta property="og:description" content="Ketvirtąjį pralaimėjimą Vieningoje lygoje patyrė Kazio Maksvyčio vadovaujama Permės „Parma“ (1-4) komanda, kuri išvykoje 88:106 (24:29, 23:24, 17:20, 24:33) nusileido Zielonos Guros „Stelmet“ (2-3) klubui. Nors prieš prasidedant lemiamam ketvirčiui Maskvyčio ekipa atsiliko 9 taškais (64:73), per paskutines 10 minučių Permės klubas varžovus paleido į priekį ir jų nebepasivijo. Adas Juškevičius per 24 minutes pelnė 11 taškų (1/3 dvit., 2/5 trit., 3/4 ..."/>
  </head>
  <body>
    <article>
      <h1>Rezultatyvių lietuvių nepakako: Maskvyčio vadovaujama „Parma“ dar kartą suklupo</h1>
      <address>
        <time datetime="2019-11-05T21:37:00+00:00">05 Nov 2019, 21:37</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-196314-any1000x1000.jpg">
          <img src="https://www.basketnews.lt/paveikslelis-196314-any630x500.jpg"/>
        </a>
      </figure>
      <p>Nuotr. BNS</p>
      <p>Ketvirtąjį pralaimėjimą Vieningoje lygoje patyrė Kazio Maksvyčio vadovaujama Permės „Parma“ (1-4) komanda, kuri išvykoje <b>88:106</b> (24:29, 23:24, 17:20, 24:33) nusileido Zielonos Guros „Stelmet“ (2-3) klubui.</p>
      <p>Nors prieš prasidedant lemiamam ketvirčiui Maskvyčio ekipa atsiliko 9 taškais (64:73), per paskutines 10 minučių Permės klubas varžovus paleido į priekį ir jų nebepasivijo.</p>
      <p>Adas Juškevičius per 24 minutes pelnė 11 taškų (1/3 dvit., 2/5 trit., 3/4 baud. met.), atliko 8 rezultatyvius perdavimus, atkovojo vieną kamuolį, išprovokavo 2 pražangas, pats kartą pažeidė taisykles ir surinko 14 naudingumo balų.</p>
      <p>Tuo metu Eigirdas Žukauskas, nors ir žaidė trumpiau, tačiau buvo rezultatyvesnis – per 20 minučių įmetė 17 taškų (4/5 dvit., 3/3 trit.), sugriebė 3 kamuolius, išprovokavo 2 pražangas, sykį prasižengė pats, 2 kartus suklydo ir užfiksavo 17 balų efektyvumą.</p>
      <p>
        <i>„Stelmet“: Joe Thomassonas 21, Drew Gordonas 18, Jaroslawas Zyskowskis 15, Pžemyslawas Zamojskis ir Tony Meieris po 12, Marcelas Ponitka ir Lude Hakansonas po 11.</i>
      </p>
      <p>
        <i>„Parma“: Arnettas Moultrie (8 atk. kam.) ir Eigirdas Žukauskas (4/5 dvit., 3/3 trit.) po 17, Adas Juškevičius 11 (8 rez. perd.), Maksimas Grigorjevas 10, Lorenzo Williamsas 9.</i>
      </p>
    </article>
  </body>
</html>