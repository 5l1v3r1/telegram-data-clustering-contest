<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.iltempo.it/home-tv/2019/11/05/video/totti-boreale-don-orione-video-simone-lattanzi-totti-soccer-school-facebook-1235793/"/>
    <meta property="og:site_name" content="Il Tempo"/>
    <meta property="article:published_time" content="2019-11-05T21:21:01+00:00"/>
    <meta property="og:title" content="Totti, campione infinito col messaggio al baby-calciatore infortunato"/>
    <meta property="og:description" content="Il giocatore dell'Under 14 della Boreale Don Orione si fa male durante il match contro la Totti Soccer School. E arriva il videomessaggio del Pupone"/>
  </head>
  <body>
    <article>
      <h6 class="kicker">CAPITANO DEL CUORE</h6>
      <h1>Totti, campione infinito col messaggio al baby-calciatore infortunato</h1>
      <h2>Il giocatore dell'Under 14 della Boreale Don Orione si fa male durante il match contro la Totti Soccer School. E arriva il videomessaggio del Pupone</h2>
      <address><time datetime="2019-11-05T21:21:01+00:00">05 Nov 2019, 21:21</time> by <a rel="author">Emanuele Zotti</a></address>
      <figure>
        <video src="https://tv.iltempo.it/upload/1029671-tottimp4.mp4"/>
      </figure>
      <p>Totti campione dal cuore d’oro. L’ex capitano giallorosso in passato ha sempre mostrato vicinanza verso calciatori - e non solo - vittime di infortuni, e anche oggi non ha esitato a lanciare un messaggio per rendere meno duro il momento attraversato da <b>Simone Lattanzi</b>.</p>
      <p>Sabato pomeriggio  il giovane giocatore dell'<b>Under 14</b> della <b>Boreale Don Orione</b> ha subìto un grave infortunio nel match contro la <b>Totti Soccer School</b>: Simone - che a 9 anni ha iniziato a giocare a calcio con la Roma - ha infatti riportato la frattura di tibia, perone e della <i>cartilagine della crescita</i>. Francesco venuto a conoscenza dell’episodio gli ha subito inviato un videomessaggio (<i>pubblicato sulla pagina Facebook Boreale Don Orione</i>) per consolarlo: “Mi dispiace tantissimo ma questo è il calcio. Sono episodi che fortificano, vedrai che diventerai più forte di prima. Tieni duro, soprattutto all’inizio”.</p>
      <p>Parole sincere, apprezzate da Simone e dalla Boreale che ha ringraziato l’ex numero 10 per il messaggio: “Esempio di sportività sia fuori che dentro il campo”. (<i><b>video pagina Facebook "Boreale DonOrione"</b></i>)</p>
      <related>
        <h4>Articoli Correlati</h4>
        <a href="https://www.iltempo.it/as-roma/2019/11/06/news/francesco-totti-auguri-figlio-cristian-papa-emozionato-14anni-compleanno-asroma-1235927/"/>
      </related>
    </article>
  </body>
</html>