<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595922/mia-anasa-apo-tous-16-i-leipsia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T21:57:00+00:00"/>
    <meta property="og:title" content="Μϊα ανάσα από τους «16» η Λειψία"/>
    <meta property="og:description" content="Μια ανάσα από την πρόκριση -για πρώτη φορά στην ιστορία της- σε φάση νοκ-άουτ του Champions League βρίσκεται η Λειψία.   Με φόρα από τις..."/>
  </head>
  <body>
    <article>
      <h1>Μϊα ανάσα από τους «16» η Λειψία</h1>
      <address><time datetime="2019-11-05T21:57:00+00:00">05 Nov 2019, 21:57</time> by <a rel="author">SigmaliveSports</a></address>
      <p>Μια ανάσα από την πρόκριση -για πρώτη φορά στην ιστορία της- σε φάση νοκ-άουτ του Champions League βρίσκεται η Λειψία.<br/> <br/>Με φόρα από τις εντυπωσιακές εμφανίσεις στην Γερμανία, η ομάδα του Γιούλιαν Νάγκελσμαν έκανε… βόλτα στην Αγία Πετρούπολη και πήρε καθοριστικό διπλό επί της Ζενίτ (2-0).<br/> <br/>Ανώτεροι σε όλη την διάρκεια του αγώνα από την αντίπαλό τους, οι φιλοξενούμενοι θα μπορούσαν να έχουν πάρει προβάδισμα πολύ πριν τις καθυστερήσεις του πρώτου ημιχρόνου.<br/> <br/>Τότε που ο Ντέμε δικαίωσε την κυριαρχία τους, παίρνοντας την επαναφορά από φάουλ του Ζάμπιτσερ που κόντραρε στο τείχος και στέλνοντας… συστημένο σουτ στην δεξιά γωνία.<br/> <br/>Παρόλο, λοιπόν, που οι Ρώσοι προσπάθησαν να αντιδράσουν, η Λειψία δεν είχε πρόβλημα να προστατεύσει το μηδέν και ουσιαστικά να τελειώσει το ματς στο 63’:<br/> <br/>Έπειτα από υπέροχη κάθετη του Φόρσμπεργκ, που έβγαλε τον Ζάμπιτσερ στην πλάτη της άμυνας και του επέτρεψε με άψογο τελείωμα να γράψει το τελικό σκορ.<br/> <br/>Αυτό που έδωσε στους Γερμανούς αέρα πέντε πόντων από την σημερινή τους αντίπαλο (η οποία είχε να χάσει εντός έδρας σε φάση ομίλων από το 2014) και τους έφερε πολύ κοντά πλέον στο να σφραγίσουν το εισιτήριο για τους «16».</p>
    </article>
  </body>
</html>