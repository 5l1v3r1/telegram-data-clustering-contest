<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638416/%D8%B9%D8%B1%D8%A8%D8%B3%D8%AA%D8%A7%D9%86-%D9%88-%D8%A7%D9%85%D8%A7%D8%B1%D8%A7%D8%AA-%D8%AA%D9%88%D8%A7%D9%81%D9%82-%D8%AA%D9%82%D8%B3%DB%8C%D9%85-%D9%82%D8%AF%D8%B1%D8%AA-%D8%AF%D8%B1-%D8%AC%D9%86%D9%88%D8%A8-%DB%8C%D9%85%D9%86-%D8%B1%D8%A7-%D8%A7%D9%85%D8%B6%D8%A7-%DA%A9%D8%B1%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T21:52:00+00:00"/>
    <meta property="og:title" content="عربستان و امارات توافق تقسیم قدرت در جنوب یمن را امضا کردند"/>
    <meta property="og:description" content="مراسم امضای توافق میان دولت مستعفی منصور هادی و شورای انتقالی جنوب که هر کدام به ترتیب منافع دولت سعودی و امارات را در جنوب یمن پیش می‌برند..."/>
  </head>
  <body>
    <article>
      <h1>
        <a href="https://www.bultannews.com/fa/news/638416/%D8%B9%D8%B1%D8%A8%D8%B3%D8%AA%D8%A7%D9%86-%D9%88-%D8%A7%D9%85%D8%A7%D8%B1%D8%A7%D8%AA-%D8%AA%D9%88%D8%A7%D9%81%D9%82-%D8%AA%D9%82%D8%B3%DB%8C%D9%85-%D9%82%D8%AF%D8%B1%D8%AA-%D8%AF%D8%B1-%D8%AC%D9%86%D9%88%D8%A8-%DB%8C%D9%85%D9%86-%D8%B1%D8%A7-%D8%A7%D9%85%D8%B6%D8%A7-%DA%A9%D8%B1%D8%AF%D9%86%D8%AF">عربستان و امارات توافق تقسیم قدرت در جنوب یمن را امضا کردند</a>
      </h1>
      <h2>مراسم امضای توافق میان دولت مستعفی منصور هادی و شورای انتقالی جنوب که هر کدام به ترتیب منافع دولت سعودی و امارات را در جنوب یمن پیش می‌برند...</h2>
      <address><time datetime="2019-11-05T21:52:00+00:00">05 Nov 2019, 21:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از الشرق الاوسط، در نشستی با حضور «محمد بن سلمان»، ولیعهد سعودی و «محمد بن زاید» همتای اماراتی وی و همچنین «عبد ربه منصور هادی» رئیس‌جمهور مستعفی یمن و «عیدروس الزبیدی» رئیس شورای انتقالی جنوب مراسم امضای توافق تقسیم قدرت در جنوب یمن پس از دو بار تعویق، در ریاض برگزار شد.</p>
      <p>«محمد بن سلمان» در سخنانی مدعی شد که این توافق گامی در جهت راه‌حل سیاسی و پایان جنگ یمن است. وی همچنین با بیان اینکه دولت منصور هادی و شورای انتقالی جنوب «برادران» یکدیگر هستند، گفت که دولت سعودی تمام تلاش خود را برای پایان دادن به درگیری‌ میان «برادران» در یمن به کار می‌گیرد.</p>
      <p>به نقل از یورو نیوز، مارتین گریفیتس، فرستاده ویژه سازمان ملل متحد در امور یمن، این توافق را گامی مهم در جهت برقراری صلح در این کشور ارزیابی کرد.</p>
      <p>درگیری‌ها میان عناصر دولت منصور هادی و شبه‌نظامیان شورای انتقالی جنوب از مردادماه گذشته شدت یافت و در نهایت نیروهای شورای انتقالی وابسته به امارات کنترل عدن را در دست گرفتند.</p>
    </article>
  </body>
</html>