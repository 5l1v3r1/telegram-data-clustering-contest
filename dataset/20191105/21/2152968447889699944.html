<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/05/ema-uotsyn-kolednata-korica-na-vogue-uk.428674"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T21:00:00+00:00"/>
    <meta property="og:title" content="Ема Уотсън - коледната корица на Vogue UK"/>
    <meta property="og:description" content="Актрисата с прекрасна фотосесия | Dnes.bg"/>
  </head>
  <body>
    <article>
      <h1>Ема Уотсън - коледната корица на Vogue UK</h1>
      <h2>Актрисата с прекрасна фотосесия</h2>
      <address><time datetime="2019-11-05T21:00:00+00:00">05 Nov 2019, 21:00</time> by <a rel="author" href="https://www.dnes.bg/author/266" target="_blank">Криси Табачка</a></address>
      <p>Ема Уотсън е една от звездите, добила популярност по старомодния начин – не чрез социални мрежи, а чрез късмета да бъде избрана за роля.</p>
      <p>Едва 9-годишна, тя получава ролята на Хърмаяни Грейнджър в поредицата "Хари Потър" и години по-късно, вместо да следва очакваната пътека да продължи с ролите в киното или да създаде собствен бранд, тя избира друг път за себе си.<br/> <br/>Над 100-те милиона последователи в социалните мрежи, които има Ема Уотсън, са активната публика, пред която актрисата изгражда себе си като съвременен млад лидер.<br/> <br/>Устойчивата мода, правата на човека и феминизмът са едва част от темите, в които Ема Уотсън се припознава.<br/> <br/>През 2020 година Ема ще навърши 30 години, а празненствата започват още с декемврийския брой на Vogue UK, където на корица е именно актрисата.<br/> <br/>Фотосесията е дело на професионалния обектив на фотографа Аласдаир Маклелан, а пред него Уотсън позира в елегантни визии, показващи, че Хърмаяни Грейнджър вече е пораснала.<br/> <br/>На корицата актрисата е облечена в пищна червена рокля на Alexander McQueen, а във вътрешните кадри откриваме новите предложения на модни къщи като Burberry, Balenciaga и Gabriela Hearst.<br/> <br/>Галерия от фотосесията на Ема Уотсън и още новини за мода ще намерите в <a href="https://www.tialoto.bg/c/5-moda"><b>Tialoto.bg</b></a></p>
    </article>
  </body>
</html>