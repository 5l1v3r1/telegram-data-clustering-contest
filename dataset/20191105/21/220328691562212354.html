<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/ministr-angelkova-e-v-london-za-world-travel-market-405981.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T21:15:23+00:00"/>
    <meta property="og:title" content="Министър Ангелкова е в Лондон за World Travel Market"/>
    <meta property="og:description" content="Акцент на форума бяха политиките в туризма и селското стопанство, които дават възможност на общностите да се развиват чрез иновации"/>
  </head>
  <body>
    <article>
      <h1>Министър Ангелкова е в Лондон за World Travel Market</h1>
      <address><time datetime="2019-11-05T21:15:23+00:00">05 Nov 2019, 21:15</time> by <a rel="author">Стандарт</a></address>
      <p>Министърът на туризма Николина Ангелкова проведе работна среща в Лондон с председателя на борда на директорите на Саудитската комисия по туризъм и национално наследство Ахмед Ал Хатииб в рамките на туристическото изложение World Travel Market (WTM), което се провежда за 40-и път в британската столица, съобщи пресслужбата на МТ.</p>
      <p>Кралство Саудитска Арабия е изключително важен партньор за България и се стремим да развиваме добри отношения в области, които са от стратегическо значение за нашите страни, поясни министър Ангелкова. Тя благодари за топлото посрещане по време на миналогодишното посещение в столицата Рияд и добави, че България предлага както много добри условия за туризъм, така и за инвестиции. Ангелкова отправи покана към Ал Хатииб за участие във втория международен инвестиционен форум, който ще се организира през 2020 година у нас, обсъдено бе и предложение за провеждане на двустранен бизнес форум. Министър Ангелкова разговаря и с президента на Полската туристическа организация Роберт Анджейчик. Министър Ангелкова се включи и в срещата на високо ниво, организирана от Световната организация по туризъм (СОТ) към ООН "Технология за развитие на селските райони" като част от програмата на World Travel Market (WTM). Акцент на форума бяха политиките в туризма и селското стопанство, които дават възможност на общностите да се развиват чрез иновации.</p>
    </article>
  </body>
</html>