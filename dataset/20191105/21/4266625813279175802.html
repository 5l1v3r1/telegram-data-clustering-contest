<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/poroshenko_bude_rozgoyduvaty_sytuatsiyu_v_kraini__onyshchenko_1684487"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T21:17:00+00:00"/>
    <meta property="og:title" content="Порошенко буде розгойдувати ситуацію в країні, – Онищенко"/>
    <meta property="og:description" content="Попередній президент України Петро Порошенко володіє величезними коштами, які здобув за роки своєї каденції, і нині він використовує їх на розгойдування ситуації в країні."/>
  </head>
  <body>
    <article>
      <h1>Порошенко буде розгойдувати ситуацію в країні, – Онищенко</h1>
      <address>
        <time datetime="2019-11-05T21:17:00+00:00">05 Nov 2019, 21:17</time>
      </address>
      <p>
        <b>Попередній президент України Петро Порошенко володіє величезними коштами, які здобув за роки своєї каденції, і нині він використовує їх на розгойдування ситуації в країні.</b>
      </p>
      <p>Про це в ефірі програми «<a href="https://zik.ua/tv/project/Kozhen_z_nas_prezydent/">Кожен з нас президент</a>» на телеканалі <a href="https://zik.ua/">ZIK</a> під час включення заявив колишній народний депутат України ВРУ VII та VIII скликань Олександр Онищенко.</p>
      <p>Пан Онищенко вважає, що колишній президент України Петро Порошенко є найбільшим злом для країни. Зокрема, на його думку, це зло полягає у тому, що Порошенко володіє величезними коштами, які здобув упродовж своєї каденції. І ці кошти він використовує, окрім захисту себе і свого оточення, на послаблення позицій нової влади.</p>
      <p>«Ті акції, які сьогодні проходять щодо дискредитації президента, ті бойовики, які сьогодні там з'являються і будь-яким чином заважають встановленню миру, ... – це все фінансує Порошенко», – переконаний політик.</p>
      <p>Він зауважив, що коштами пана Порошенка, з його можливостями, спілкуванням з олігархами і силами, які зараз незадоволені Зеленським, «він прийде до того, що він буде розгойдувати ситуацію».</p>
      <figure>
        <iframe src="https://www.youtube.com/embed/2aBU27rEvC4" width="640" height="360" data-service="Youtube" scrolling="no"/>
      </figure>
      <p>На його думку, якщо цю людину не ізолювати і не забрати у нього фінансові можливості, які він скеровує на те, щоб послабити позицію Зеленського, послабити його рейтинг і знову стати президентом, він надалі буде продовжувати свою справу.</p>
      <p>«Ви ж пам'ятаєте його слова: «через рік, так через рік». Так ось ця його ціль, до чого він прагне....Я вважаю, що Зеленському не треба допустити, і перше, що він повинен зробити, - це заарештувати самого Порошенка... Поки він цього не зробить, політична і економічна ситуація буде знаходитись в хиткій позиції», – прокоментував Онищенко.</p>
      <p>Нагадаємо, директор Державного бюро розслідувань Роман Труба заявив, що колишній президент України <a href="https://zik.ua/news/2019/10/30/poroshenko_15_raziv_ne_zyavyvsya_na_dopyt__truba_1680137">Петро Порошенко 15 разів не з’явився на допит у ДБР</a> у провадженнях, в яких він фігурує.</p>
      <p>Додамо, що у жовтні Національне антикорупційне бюро <a href="https://zik.ua/news/2019/10/22/nabu_vidkrylo_spravu_cherez_mozhlyvu_sluzhbovu_nedbalist_poroshenka_1673929">відкрило кримінальне провадження</a> за фактом можливої службової недбалості експрезидента Петра Порошенка.</p>
      <related>
        <h4>читайте також</h4>
        <a href="https://zik.ua/news/2019/10/02/tysk_buv_seryoznyy__onyshchenko_pro_vplyv_baydena_na_poroshenka_1659689"/>
        <a href="https://zik.ua/news/2019/10/02/onyshchenko_poyasnyv_yak_burisma_povyazana_z_baydenom_i_vtruchannyam_u_vybory_1659331"/>
        <a href="https://zik.ua/news/2019/10/02/onyshchenko_poroshenko_znyav_z_posady_eksgenprokurora_shokina_na_prohannya_1659301"/>
        <a href="https://zik.ua/news/2018/07/19/vam_spodobaietsya_vtikach_onyshchenko_rozpoviv_koly_opublikuie_novi_plivky_z_1369337"/>
      </related>
    </article>
  </body>
</html>