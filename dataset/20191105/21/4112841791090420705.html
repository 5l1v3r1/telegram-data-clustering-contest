<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76284-Pri-behu-jej-mali-musky-do-oka-naklast-vajicka-neskor-sa-z-nich-vyliahli-paraziticke-cervy"/>
    <meta property="og:site_name" content="REFRESHER"/>
    <meta property="article:published_time" content="2019-11-05T21:20:00+00:00"/>
    <meta property="og:title" content="Pri behu jej mali mušky do oka naklásť vajíčka, neskôr sa z nich vyliahli parazitické červy"/>
    <meta property="og:description" content="Postupným trením oka žena zistila, že to po prvom vytiahnutí parazita neskončilo."/>
  </head>
  <body>
    <article>
      <h1>Pri behu jej mali mušky do oka naklásť vajíčka, neskôr sa z nich vyliahli parazitické červy</h1>
      <address><time datetime="2019-11-05T21:20:00+00:00">05 Nov 2019, 21:20</time> by <a rel="author">Jakub Paulík</a></address>
      <p>
        <b>Postupným trením oka žena zistila, že to po prvom vytiahnutí parazita neskončilo.</b>
      </p>
      <p>68-ročná žena z Nebrasky začala pociťovať podráždenie pravého oka, a tak si ho prepláchla vodou. Počas toho ale s hrôzou zistila, že sa z jej oka dostal približne<b> 1,3 centimetra dlhý parazitický červ</b>. Ako každý rozumne uvažujúci jedinec, pochopiteľne, ihneď na druhý deň navštívila očného lekára.</p>
      <p>Dovtedy však stihla z oka vypudiť rovno troch malých červov, píše<a href="https://www.iflscience.com/health-and-medicine/woman-runs-through-swarm-of-flies-ends-up-with-parasitic-worm-reproducing-in-her-eyes/?fbclid=IwAR3H9rkRkpCAockc0c_rc9bESihCUzq7re1b1BfVgGz-6DRnVz8hjsXGg_4"><b> IFL Science</b></a>. Doktor jej odporučil <b>masť na zabránenie bakteriálnej infekcie</b> a ďalej jej poradil, aby si aj v najbližšej dobe s vodou čistila oko, čím by mala odstrániť zvyšných parazitov. To sa pacientke po štvrtom vypudení malého červa nakoniec aj podarilo.</p>
      <related>
        <a href="https://refresher.sk/70650-Na-slovenskych-plastickych-operaciach-usetria-cudzinky-tisice-eur-Policia-obvinila-chirurgov-mali-sa-obohacovat-na-ukor-statu"/>
      </related>
      <p>Ako sa do oka pacientky takýto parazit ale vôbec dostal? 68-ročná Američanka doktorovi spomínala, že začiatkom februára 2018 narazila pri behu na <b>roj malých mušiek</b>. Tie sa jej podľa vlastných slov dostali <b>do tváre i do úst</b>. Je teda možné, že pri tejto príležitosti mušky do ženy <b>nakládli vajíčka s larvami</b>. </p>
      <p>Podľa<a href="https://academic.oup.com/cid/advance-article-abstract/doi/10.1093/cid/ciz469/5602294?redirectedFrom=fulltext"><b> autorov štúdie z Oxfordu</b></a> ide len o druhý prípad, kedy sa stal hostiteľom parazitického červa s názvom <i>Thelazia gulosa</i> ľudský jedinec. Z akého dôvodu tento druh <b>infikuje mimo zvierat aj ľudí,</b> nie je zatiaľ isté. Prvý prípad sa týkal Abby Beckley z Alijašky, ktorá bola zrejme nainfikovaná pri love losov.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/38369-Matt-sa-popasoval-s-obrovskym-gumenym-cervom-za-uctyhodnych-8-minut-Oproti-beznemu-cukriku-vyzeral-az-bizarne"/>
        <a href="https://refresher.sk/56652-Vedci-ozivili-42-000-rokov-stare-cerviky-Podari-sa-rovnako-uchovavat-aj-ludi"/>
        <a href="https://refresher.sk/41796-Fascinujuca-ocna-anomalia-ktoru-by-si-nasiel-ukrytu-aj-vo-svojom-oku-Zena-pritom-k-lekarovi-prisla-so-zapalom"/>
        <a href="https://refresher.sk/44788-Kratkozrakostou-bude-o-niekolko-rokov-trpiet-polovica-svetovej-populacie-Co-o-nej-vieme"/>
        <a href="https://refresher.sk/49494-Cinan-ti-oholi-ocne-bulvy-aby-si-videl-lepsie-a-ostrejsie-Za-viac-ako-styri-desatrocia-vraj-nemali-zakaznici-akykolvek-problem"/>
        <a href="https://refresher.sk/31603-Doktori-sa-pokusia-vratit-zrak-slepemu-Pojde-o-prvy-skutocny-test-optogenetiky-v-nasej-historii"/>
        <a href="https://refresher.sk/45248-Poruchy-zraku-trapia-aj-zname-osobnosti-Nevyhli-sa-im-Mila-Kunis-ani-Justin-Bieber"/>
        <a href="https://refresher.sk/46449-Vdaka-zraku-ziskavame-85-informacii-o-okolitom-svete-Nasa-moderatorka-sa-vydala-objavovat-tajomstva-laserovych-operacii"/>
      </related>
    </article>
  </body>
</html>