<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638409/%D8%A7%D8%B3%D9%86%D8%A7%D8%AF-%D8%AC%D8%AF%DB%8C%D8%AF-%D8%A8%D8%B1-%D8%AA%D8%B9%D8%B1%D8%B6-%D8%AC%D9%86%D8%B3%DB%8C-%D8%AA%D8%B1%D8%A7%D9%85%D9%BE-%D8%A8%D9%87-%DB%8C%DA%A9-%D8%B2%D9%86-%D8%B5%D8%AD%D9%87-%DA%AF%D8%B0%D8%A7%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T21:03:00+00:00"/>
    <meta property="og:title" content="اسناد جدید بر تعرض جنسی ترامپ به یک زن صحه گذاشت"/>
    <meta property="og:description" content="اسناد جدید حاکی از تائید ادعا‌های یک زن درباره آزار و اذیت جنسی از سوی رئیس‌جمهور فعلی آمریکاست."/>
  </head>
  <body>
    <article>
      <h1>
        <a href="https://www.bultannews.com/fa/news/638409/%D8%A7%D8%B3%D9%86%D8%A7%D8%AF-%D8%AC%D8%AF%DB%8C%D8%AF-%D8%A8%D8%B1-%D8%AA%D8%B9%D8%B1%D8%B6-%D8%AC%D9%86%D8%B3%DB%8C-%D8%AA%D8%B1%D8%A7%D9%85%D9%BE-%D8%A8%D9%87-%DB%8C%DA%A9-%D8%B2%D9%86-%D8%B5%D8%AD%D9%87-%DA%AF%D8%B0%D8%A7%D8%B4%D8%AA">اسناد جدید بر تعرض جنسی ترامپ به یک زن صحه گذاشت</a>
      </h1>
      <h2>اسناد جدید حاکی از تائید ادعا‌های یک زن درباره آزار و اذیت جنسی از سوی رئیس‌جمهور فعلی آمریکاست.</h2>
      <address><time datetime="2019-11-05T21:03:00+00:00">05 Nov 2019, 21:03</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری آسوشیتدپرس، بنا به اسناد دادگاهی، سوابق مکالمات تلفنی دونالد ترامپ، رئیس جمهور آمریکا بر ادعا‌های یکی از زنانی که از سوی او مورد تعرض جنسی قرار گرفته، صحه می‌گذارد.</p>
      <p>خبرگزاری آسوشیتدپرس روز دوشنبه به سند مربوط به مکالمه تلفنی سامر زوروس دست یافت که نشان می‌دهد او در یکی از روز‌های دسامبر سال ۲۰۱۷ تماس تلفنی از سوی ترامپ دریافت کرد و برای صرف شام دعوت شد. زوروس گفت به امید دریافت مشاوره کاری به دیدن ترامپ رفت، دیداری که در نهایت به تعرض جنسی به او توسط ترامپ منجر شد.</p>
      <p>سوابق مکالمات تلفنی نشان دهنده این است که رئیس جمهور آمریکا بعدازظهر روز بعد با این زن تماس گرفته است. وکیل زوروس می‌گوید این مکالمات تلفنی ادعای موکلش در خصوص مورد تعرض قرار گرفتن از سوی ترامپ را تائید می‌کند. با این حال مارک کاسوویتز، وکیل رئیس جمهور آمریکا با بی اساس خواندن ادعا‌های زوروس گفت هیچ مدرکی در تائید این ادعا‌ها وجود ندارد. اما انتشار سند این مکالمات تلفنی از سوی آسوشیتدپرس اظهارات وکیل ترامپ را نقض می‌کند.</p>
      <p>زوروس یک رستوران دار اهل کالیفرنیا بود که در سال ۲۰۰۶ در برنامه تلویزیونی با نام «کارآموز» با اجرای ترامپ شرکت کرد. این زن می‌گوید به امید رونق بخشیدن به کارش بعد‌ها با ترامپ در تماس بود.</p>
      <p>بنا به گزارش آسوشیتدپرس این زن گفته در دسامبر سال ۲۰۰۷ دو بار از سوی ترامپ مورد تعرض قرار گرفته است. یکبار در برج ترامپ در نیویورک و بار دوم در هتل بورلی هیلزدر در کالیفرنیا. زوروس یکی از نزدیک به ۱۲ زنی است که از زمان کمپین انتخاباتی سال ۲۰۱۶ ترامپ مسئله آزار و اذیت جنسی و یا روابط خارج از چهارچوب با رئیس جمهور فعلی آمریکا را مطرح کرده است.</p>
      <p>با این حال ترامپ این افراد را دورغگو‌هایی می‌داند که قصد دارند با داستان‌های صددرصد ساختگی به او ضربه بزنند. او همچنین با صدور بیانیه‌ای اظهارات زوروس را تکذیب کرد.</p>
    </article>
  </body>
</html>