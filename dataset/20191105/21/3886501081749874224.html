<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/118920-libanska-vojska-otvarala-puteve-koje-su-blokirali-demonstranti?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-05T21:15:06+00:00"/>
    <meta property="og:title" content="Libanska vojska otvarala puteve koje su blokirali demonstranti"/>
    <meta property="og:description" content="Libanski vojnici razmestili su se danas u raznim delovima zemlje da otvore puteve koje su zatvorili demonstranti tokom protesta protiv vlade, što je dovelo do otpora i sukoba u nekim područjima.Demonstranti su se sa većine mesta mirno povukli, ali su u severnom predgradju Bejruta Zouk Mosbeh odbili da se sklone sa glavnog autoputa koji povezuje Bajrut sa severnim Libanom.U području Džal el Dib vojnici su jurili demonstrante koji su zatvorili glavni put sve dok nisu pobegli u jednu crkvu i sakrili se u njoj.Vojnici su takodje otvorili autoput koji povezuje Bejrut sa južnim Libanom i nekoliko avenija u glavnom gradu.Nekoliko demonstranata je pritvoreno, a jedan stariji čovek se onesvetio, pa su ga odvezla kola hitne pomoći, a libanski Crveni krst je kasnije javio da je on u stabilnom stanju.Borac za ljudska prava Vadih al Asmar je izjavio da je desetine ljudi pritvoreno tokom sukoba severno od Bejruta.Na protestima protiv vlade se zahteva okončanje široko rasprostranjene korupcije i lošeg upravljanja političke…"/>
  </head>
  <body>
    <article>
      <h1>Libanska vojska otvarala puteve koje su blokirali demonstranti</h1>
      <address>
        <time datetime="2019-11-05T21:15:06+00:00">05 Nov 2019, 21:15</time>
      </address>
      <slideshow>
        <figure>
          <img src="https://static.beta.rs/thumbs/49663262.556x371.jpg"/>
        </figure>
        <figure>
          <img src="https://static.beta.rs/thumbs/5cd2891a.493x371.jpg"/>
        </figure>
        <figure>
          <img src="https://static.beta.rs/thumbs/37f87761.556x371.jpg"/>
        </figure>
        <figure>
          <img src="https://static.beta.rs/thumbs/34a59c34.556x371.jpg"/>
        </figure>
        <figure>
          <img src="https://static.beta.rs/thumbs/bb6a419c.556x371.jpg"/>
        </figure>
      </slideshow>
      <p>Libanski vojnici razmestili su se danas u raznim delovima zemlje da otvore puteve koje su zatvorili demonstranti tokom protesta protiv vlade, što je dovelo do otpora i sukoba u nekim područjima.<br/><br/>Demonstranti su se sa većine mesta mirno povukli, ali su u severnom predgradju Bejruta Zouk Mosbeh odbili da se sklone sa glavnog autoputa koji povezuje Bajrut sa severnim Libanom.<br/><br/>U području Džal el Dib vojnici su jurili demonstrante koji su zatvorili glavni put sve dok nisu pobegli u jednu crkvu i sakrili se u njoj.<br/><br/>Vojnici su takodje otvorili autoput koji povezuje Bejrut sa južnim Libanom i nekoliko avenija u glavnom gradu.<br/><br/>Nekoliko demonstranata je pritvoreno, a jedan stariji čovek se onesvetio, pa su ga odvezla kola hitne pomoći, a libanski Crveni krst je kasnije javio da je on u stabilnom stanju.<br/><br/>Borac za ljudska prava Vadih al Asmar je izjavio da je desetine ljudi pritvoreno tokom sukoba severno od Bejruta.<br/><br/>Na protestima protiv vlade se zahteva okončanje široko rasprostranjene korupcije i lošeg upravljanja političke klase koja vlada zemljom već tri decenije.<br/><br/>Demonstranti su paralisali Liban zatvarajući ulice i glavne autoputeve.<br/><br/>Oni su odbili plan ekonomskih reformi zahtevajući dublje promene u vladi i izbornim zakonima.<br/><br/>Traže takodje da u novoj vladi ne budu političari već eksprti koji mogu zajedno da izvuku Liban iz ekonomske krize.<br/><br/>Demostranti blokiraju ulice već više od dve nedelje i sede na ulazima državnih kompanija i institucija.<br/><br/>Prošle sedmice je premijer Libana Saad Hariri podneo ostavku što je bio ključni zahtev demonstranata.<br/><br/>Protesti protiv vlade u kojima nema lidera ujedinili su Libance iz raznih verskih sekti.<br/><br/>Svi oni zajedno pozivaju na zbacivanje političkog sistema koji je dominirao zemljom od gradjanskog rata.<br/><br/>Decenije korupcije i lošeg upravljanja ekonomijom koje su usledile kulmirale su u ozbiljni fiskalim krizama.<br/><br/>Predsednik Libana Mišel Aun nije još odredio datum konsultacija sa liderima parlamentarnih blokova da imenuje novog premijera, što je procedura koja sledi posle ostavke vlade.</p>
    </article>
  </body>
</html>