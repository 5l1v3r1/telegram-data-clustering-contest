<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ssha-vveli-novi-sankciyi-proti-kompaniy-i-visokopostavlenih-osib-venesueli-328609_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T21:08:00+00:00"/>
    <meta property="og:title" content="США ввели нові санкції проти компаній і високопоставлених осіб Венесуели"/>
    <meta property="og:description" content="Чиновники та бізнесмени наживалися на продовольстві, яке поставлялося в країну, де населення знаходиться на межі виживання"/>
  </head>
  <body>
    <article>
      <h1>США ввели нові санкції проти компаній і високопоставлених осіб Венесуели</h1>
      <h2>Чиновники та бізнесмени наживалися на продовольстві, яке поставлялося в країну, де населення знаходиться на межі виживання</h2>
      <address>
        <time datetime="2019-11-05T21:08:00+00:00">05 Nov 2019, 21:08</time>
      </address>
      <p>США ввели <b><a href="https://dt.ua/WORLD/ssha-vveli-sankciyi-proti-p-yati-chleniv-sim-yi-prezidenta-venesueli-maduro-318628_.html">нові санкції </a></b>проти компаній і високопоставлених чиновників, які наживалися на розподілі продовольства, яке надходило в країну, обкрадаючи, таким чином, населення Венесуели.</p>
      <p>Про це повідомило міністерство фінансів США, яке додатково внесло в санкційний список 16 компаній і трьох фізичних осіб, передає <a href="https://nv.ua/world/countries/ssha-rasshirili-sankcii-protiv-venesuely-novosti-mira-50043362.html">НВ</a>.</p>
      <p>Санкції введені проти людей і компаній, пов'язаних з громадянином Колумбії Алексом Наїном Саабом Мораном та його бізнес-партнером Альваро Енріке Пулідо Варгасом. На думку Мінфіну США, ці люди допомагали уряду Мадуро наживатися на розподілі продовольства.</p>
      <p>"Міністерство фінансів продовжить тиск на тих, хто наживається на населенні Венесуели", — заявив міністр фінансів США Стівен Мнучін.</p>
      <p>Нагадаємо,</p>
      <p>23 січня у Венесуелі з новою силою спалахнули <b><a href="https://dt.ua/WORLD/u-venesueli-rozpochalisya-masovi-protesti-ye-zagibli-300370_.html">масові акції протесту проти режиму Ніколаса Мадуро</a>.</b> За два тижні до цього пройшла інавгурація Мадуро на черговий президентський термін. На багатотисячному мітингу в Каракасі голова Національної Асамблеї Хуан Гуайдо приніс присягу<b> <a href="https://dt.ua/WORLD/ssha-viznali-lidera-opoziciyi-prezidentom-venesueli-300463_.html">тимчасового президента Венесуели</a>.</b></p>
      <p>США першими визнали його легітимним главою держави. Майже 50 країн підтримали рішення Сполучених Штатів. Детальніше про ситуацію в країні <b><a href="https://dt.ua/international/sitka-maduro-303688_.html">читайте в матеріалі Віктора Каспрука "Сітка" Мадуро"</a></b> і <b><a href="https://dt.ua/WORLD/golodni-igri-v-venesueli-304658_.html">"Голодні ігри Венесуели"</a></b> в тижневику <b>"Дзеркало тижня. Україна".</b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>