<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814188.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T21:19:00+00:00"/>
    <meta property="og:title" content="صالحی: فردا غنی‌سازی اورانیوم در فردو تا غنای ۵ درصد انجام می‌شود"/>
    <meta property="og:description" content=" به گزارش مهر، علی اکبر صالحی در خصوص دستور رئیس جمهور درباره گام چهارم کاهش تعهدات برجامی، گفت: ما با هزار و ۴۴ سانتریفیوژ که در تاسیسات فُردو داریم که تحت خلاء هستند و دو آبشار سانتریفیوژها در حال چرخش است، به تشخیص سازمان انرژی اتمی دستور داده شد، تعدادی از این سانتریفیوژها که پیش از این غنی سازی اورانیوم را ۲۰ درصد و تا ۵ درصد انجام می‌دادند، فعال می‌کنیم."/>
  </head>
  <body>
    <article>
      <h1>صالحی: فردا غنی‌سازی اورانیوم در فردو تا غنای ۵ درصد انجام می‌شود</h1>
      <address>
        <time datetime="2019-11-05T21:19:00+00:00">05 Nov 2019, 21:19</time>
      </address>
      <p>رئیس سازمان انرژی اتمی گفت: فردا با حضور بازرس آژانس، غنی سازی اورانیوم تا ۵ درصد و همچنین غنی سازی ایزوتوپ‌های پایدار در تاسیسات هسته‌ای شهید علی محمدی (فُردو) آغاز می‌شود.</p>
      <p> به گزارش مهر، علی اکبر صالحی در خصوص دستور رئیس جمهور درباره گام چهارم کاهش تعهدات برجامی، گفت: ما با هزار و ۴۴ سانتریفیوژ که در تاسیسات فُردو داریم که تحت خلاء هستند و دو آبشار سانتریفیوژها در حال چرخش است، به تشخیص سازمان انرژی اتمی دستور داده شد، تعدادی از این سانتریفیوژها که پیش از این غنی سازی اورانیوم را ۲۰ درصد و تا ۵ درصد انجام می‌دادند، فعال می‌کنیم.</p>
      <p>وی افزود: البته تصمیم گرفته شد فعلا در فُردو غنی سازی اورانیوم انجام نشود بلکه در این تاسیسات غنی سازی ایزوتوپ‌های پایدار انجام شود.</p>
      <p>رئیس سازمان انرژی اتمی با اشاره به توقف ذخیره سازی اورانیوم در تاسیسات فُردو بعد از برجام، گفت: ما به اندازه کافی ذخیره اورانیوم ۲۰ درصد داریم، اما چنانچه در ذخیره اورانیوم رآکتور تهران تمام شود، طبق برجام می‌توانیم ذخیره ۲۰ درصد را برای راکتور تهران تولید کنیم.</p>
      <p>صالحی تاکید کرد: امروز  رئیس جمهور در خصوص غنی سازی اورانیوم در فُردو دستور داد و این کار از فردا در این تاسیسات آغاز خواهد شد.</p>
      <p>رئیس سازمان انرژی اتمی تصریح کرد: امروز نامه این اقدام برای آژانس بین المللی انرژی اتمی آماده شد و فردا با حضور بازرس آژانس غنی سازی اورانیوم تا ۵ درصد و همچنین غنی سازی ایزوتوپ‌های پایدار در تاسیسات هسته‌ای شهید علی محمدی (فُردو) آغاز می‌شود.</p>
    </article>
  </body>
</html>