<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/05/korbin-za-politikata-na-djonsyn-tacherizym-na-steroidi.428679"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T21:34:00+00:00"/>
    <meta property="og:title" content="Корбин за политиката на Джонсън: Тачеризъм на стероиди!"/>
    <meta property="og:description" content="Според лидера на лейбъристите премиерът иска да &quot;отвлече&quot; Брекзит | Dnes.bg"/>
  </head>
  <body>
    <article>
      <h1>Корбин за политиката на Джонсън: Тачеризъм на стероиди!</h1>
      <h2>Според лидера на лейбъристите премиерът иска да "отвлече" Брекзит</h2>
      <address><time datetime="2019-11-05T21:34:00+00:00">05 Nov 2019, 21:34</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Лидерът на британската опозиционна Лейбъристка партия Джереми Корбин обвини премиерът Борис Джонсън, че иска да отвлече Brexit, за да наложи регулации в стила на Маргарет Татчър, което в крайна сметка ще доведе до много по-суров вид капитализъм от американски тип, предава Reuters.</p>
      <p>"Това, което Джонсън и консерваторите искат е да отвлекат Брекзит и да ни наложат Тачеризъм на стероиди", заяви Корбин пред симпатизанти на работническото движение в Харлоу, предградие на Лондон, което гласува силно за излизане на ЕС на референдума през 2016 година.</p>
      <p>"Ако консерваторите на Джонсън победят това ще е предаване на националното здравеопазване на Тръмп", обясни той.</p>
      <p>"Те искат да занулят стандартите и защитите. Те искат да ни вкарат в по-дерегулиран американски модел на управление на икономиката".</p>
      <p>Британската агенция пояснява, че "Желязната лейди" Татчър реформира радикално британското стопанство по линиите на свободния пазар, но си спечели омразата на мнозина с това, че разгроми профсъюзите и приватизира големи части от индустрията.</p>
      <p>Изказването на Корбин идва преди непредвидимите избори във Великобритания на 12 декември, на които трябва да бъде решена съдбатана Брекзит.</p>
      <p>Корбин, 70-годишна социалист, предлага сваляне на това, което описва като продажен елит, ръководен от Джонсън, който според него иска да използва Брекзит като троянски кон, за да превърне Обединеното кралство в дерегулиран рай за глобалния капитал.</p>
      <p>Той спомена Маргарет Тачър във връзка с това, че Джонсън иска да сключи търговска сделка с президента на САЩ Доналд Тръмп, която ще продаде части от Националната здравна служба на частни американски компании.<br/> </p>
      <related>
        <h4>Още по темата</h4>
        <a href="https://www.dnes.bg/eu/2019/11/05/leibyrist-izbran-za-predsedatel-na-kamarata-na-obshtinite.428582"/>
        <a href="https://www.dnes.bg/eu/2019/11/04/gorbachov-preduprejdava-svetyt-e-pred-kolosalna-opasnost.428488"/>
      </related>
    </article>
  </body>
</html>