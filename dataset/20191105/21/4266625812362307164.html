<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/dubinskyy_zayavyv_u_sap_na_dvoh_deputativ_slugy_narodu_1684497"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T21:12:00+00:00"/>
    <meta property="og:title" content="Дубінський заявив у САП на двох депутатів &quot;Слуги народу&quot;"/>
    <meta property="og:description" content="Народний депутат від &quot;Слуги народу&quot; Олександр Дубінський повідомив Спеціалізованій антикорупційній прокуратурі про факти звернення до нього двох однопартійців з вимогою залишити високими комісійні для приватних майданчиків ProZorro."/>
  </head>
  <body>
    <article>
      <h1>Дубінський заявив у САП на двох депутатів "Слуги народу"</h1>
      <address>
        <time datetime="2019-11-05T21:12:00+00:00">05 Nov 2019, 21:12</time>
      </address>
      <p>
        <b>Народний депутат від "Слуги народу" Олександр Дубінський повідомив Спеціалізованій антикорупційній прокуратурі про факти звернення до нього двох однопартійців з вимогою залишити високими комісійні для приватних майданчиків ProZorro.</b>
      </p>
      <p>Про це він повідомляє <a href="https://ua.interfax.com.ua/news/political/622736.html">Інтерфакс-Україна</a>.</p>
      <p>"Я надав факти, і вони підтверджуються стенограмою засідання комітету, що до мене зверталися два депутати від партії Слуга народу Заблоцький (Мар'ян, - ред.) і Мовчан (Олексій, - ред.) з вимогою залишити високими комісійні для приватних майданчиків ПроЗорро. Я вважаю, що це може мати в собі корупційну складову", - сказав нардеп.</p>
      <p>Він зазначив, що заяву у нього прийняв керівник САП Назар Холодницький. </p>
      <p>Дубінський також поінформував, що звернувся до САП з вимогою перевірити факти, чи дійсно відбувалося листування його колеги по фракції Миколи Тищенка з пранкером, який видавав себе за генерального прокурора Руслана Рябошапку.</p>
      <p>"Якщо пан Тищенко дійсно здійснював таку переписку і спілкувався з уявним генеральним прокурором Рябошапкою, і у нього є факти якоїсь незаконної діяльності в партії "Слуга народу", то він (Тищенко, - ред.) повинен був відповісти на питання, які ставляться у зв'язку з цим листуванням", - наголосив народний депутат.</p>
      <p>Нагадаємо, після оприлюднення скандальної переписки Джокера-Тищенка однопартієць останнього Олександр Дубінський закликав Тищенка пройти перевірку на детекторі брехні та прийти на допит у НАБУ. Детальніше читайте у статті <a href="https://zik.ua/news/2019/11/05/perepyska_tyshchenka_z_prankerom_vidverte_pro_slug_inshi_fakapy_ta_sumnivne_1684051">"Переписка Тищенка з пранкером: відверте про "слуг", інші факапи та сумнівне минуле ресторатора-нардепа"</a>.</p>
      <related>
        <h4>читайте також</h4>
        <a href="https://zik.ua/news/2019/10/31/holodnytskyy_klyche_na_dopyt_vsih_slug_narodu_z_finansovogo_komitetu_rady_1680327"/>
        <a href="https://zik.ua/news/2019/10/28/chy_vyklyuchat_nardepiv_iz_fraktsii_slugy_narodu_dubinskyy_zayavyv_pro_1678293"/>
        <a href="https://zik.ua/news/2019/10/28/dubinskyy_pokazav_zvit_prohodzhennya_poligrafa_1677807"/>
        <a href="https://zik.ua/news/2019/10/25/slugy_narodu_hochut_daty_svidchennya_pro_habari__kerivnyk_sap_1675921"/>
      </related>
    </article>
  </body>
</html>