<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/oktomvri-e-bil-nay-topliyat-v-istoriyata-405982.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T21:25:37+00:00"/>
    <meta property="og:title" content="Октомври е бил най-топлият в историята"/>
    <meta property="og:description" content="Тазгодишният октомври е с 0,63 градуса по Целзий по-топъл в сравнение със средните температури за периода 1981-2000 г."/>
  </head>
  <body>
    <article>
      <h1>Октомври е бил най-топлият в историята</h1>
      <address><time datetime="2019-11-05T21:25:37+00:00">05 Nov 2019, 21:25</time> by <a rel="author">Стандарт</a></address>
      <p>Тазгодишният месец октомври е най-топлият в историята, откакто европейската служба "Коперник" за климатичните промени е започнала наблюденията си през 1981 г., съобщи Франс прес.<b> </b>Става въпрос за 5-ия последователен месец, който подобрява или се доближава до рекордните стойности.</p>
      <p>Тазгодишният октомври е с 0,63 градуса по Целзий по-топъл в сравнение със средните температури за периода 1981-2000 г., като надвишава с 0,01 градуса температурата през октомври 2015 г. и с 1,2 градуса температурата през прединдустриалната епоха.</p>
      <p>Тазгодишният месец юни бе най-топлият в историята на наблюденията, а тазгодишният юли постави абсолютен рекорд за най-топъл месец, регистриран някога.</p>
      <p>Тазгодишният август бе на второ място сред най-топлите месеци август, а тазгодишният септември бе най-топлият сред месеците сепетември, откакто са започнали наблюденията. Последните 4 години са най-топлите, регистрирани някога в света.</p>
    </article>
  </body>
</html>