<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/kulyka_zvilnyat_do_kintsya_roku__nardep_shynkarenko_1684479"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T21:01:00+00:00"/>
    <meta property="og:title" content="Кулика звільнять до кінця року, – нардеп Шинкаренко"/>
    <meta property="og:description" content="Нардеп від «Слуги народу» Іван Шинкаренко заявив, що прокурора Костянтина Кулика звільнять із посади до кінця року. Таку інформацію він отримав за результатми зустрічі із Генпрокурором Русланом Рябошапкою."/>
  </head>
  <body>
    <article>
      <h1>Кулика звільнять до кінця року, – нардеп Шинкаренко</h1>
      <address>
        <time datetime="2019-11-05T21:01:00+00:00">05 Nov 2019, 21:01</time>
      </address>
      <p>
        <b>Нардеп від «Слуги народу» Іван Шинкаренко заявив, що прокурора Костянтина Кулика звільнять із посади до кінця року. Таку інформацію він отримав за результатми зустрічі із Генпрокурором Русланом Рябошапкою.</b>
      </p>
      <p>Про це йдеться у сюжеті інформаційного проєкту <a href="https://zik.ua/tv/project/news/">«#НОВИНИ»</a> на телеканалі ZIK.</p>
      <p>Нардеп разом із представниками ГО «STOP корупції» заявили про своє обурення присутністю в Генпрокуратурі Костянтина Кулика. Він є фігурантом одразу кількох гучних скандалів. Серед останніх – розслідування програми «Наші гроші» щодо незаконної добудови цілого поверху в елітному житловому комплексі у центрі Києва.</p>
      <figure>
        <iframe src="https://www.youtube.com/embed/1oSIjqd4_Cg" width="640" height="360" data-service="Youtube" scrolling="no"/>
      </figure>
      <p>Фахівці Київської райдержадміністрації під час перевірки не побачили «зайвого» 14 поверху, інформація про видачу документів, які дають право на будівництво об’єкта, також відсутня і в Єдиному державному реєстрі.</p>
      <p>«Ми прийшли до генерального прокурора із одним питанням – коли буде звільнений прокурор Кулик. Отримали конкретну відповідь, що він буде звільнений до кінця року. чому саме до кінця року? Генпрокурор пояснив це необхідністю передати всі ті справи, які перебувають зараз у пана Кулика», – розповів Шинкаренко.</p>
      <p>Як повідомляло видання Bihus info, прокурор Генеральної прокуратури України Костянтин Кулик <a href="https://zik.ua/news/2019/11/04/chlen_gpu_kulyk_dobuduvav_vlasnyy_poverh_v_tsentri_kyieva_1683699">незаконно добудував 14-ий поверх</a> в житловому комплексі Diplomat Hall у центрі столиці.</p>
      <p>Сьогодні, 5 листопада, генеральний прокурор Руслан Рябошапка пообіцяв народним депутатам, які до нього звернулись, таки <a href="https://zik.ua/news/2019/11/05/ryaboshapka_poobitsyav_deputatam_zvilnyty_kulyka_1684453">звільнити Кулика</a>.</p>
      <related>
        <h4>читайте також</h4>
        <a href="https://zik.ua/news/2019/11/05/ryaboshapka_poobitsyav_deputatam_zvilnyty_kulyka_1684453"/>
        <a href="https://zik.ua/news/2019/06/06/nabu_vidpovilo_na_zayavu_lutsenka_shchodo_zvynuvachennya_eksdetektyva_byuro_1588569"/>
        <a href="https://zik.ua/news/2019/03/22/sutsilna_infikovananist_lider_s14_nazvav_golovnyy_ryzyk_u_borotbi_z_1534835"/>
        <a href="https://zik.ua/news/2018/09/17/ekspert_prokomentuvav_oprylyudneni_demchynoyu_fakty_zlovzhyvan_spivrobitnykiv_1408039"/>
      </related>
    </article>
  </body>
</html>