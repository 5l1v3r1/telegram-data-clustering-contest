<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/orult-fogadalmak-hava-novesszenek-bajuszt-a-nok/185907"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T07:30:00+00:00"/>
    <meta property="og:title" content="Őrült fogadalmak hava: növesszenek bajuszt a nők"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Őrült fogadalmak hava: növesszenek bajuszt a nők</mark>
      </h1>
      <address><time datetime="2019-11-05T07:30:00+00:00">05 Nov 2019, 07:30</time> by <a rel="author">Hu-Zo</a></address>
      <p>
        <b>Nemcsak az újév, hanem minden esztendő novembere is a fogadalmak és kihívások ideje. Meg lehet próbálkozni a regényírással is,  de talán egyszerűbb egy hónapra lemondani az alkoholról. </b>
        <b>Nemcsak az újév, hanem minden esztendő novembere is a fogadalmak és kihívások ideje. Meg lehet próbálkozni a regényírással is,  de talán egyszerűbb egy hónapra lemondani az alkoholról.</b>
      </p>
      <p>Van, aki kényszerből, mások szórakozásból tesznek fogadalmakat, és az internet korában egy-egy bolond kihívás is pillanatok alatt elterjed világszerte. De vajon miért van szüksége az embernek, hogy különféle fogadalmakat tegyen?</p>
      <p>– Ha az ember betart egy hónapig valamit, az növeli az önbizalmát, az önbecsülését. Tehát ez önmagában jó hatással lehet a mentális egészségre – magyarázta a Borsnak Csehák Hajnalka pszichológus.</p>
      <p>– A kihívások viszont nem biztos, hogy mindenkinél ezt a hatást érik el. Ilyen például a nőknél a bajusznövesztés. Vannak, akik nem tudnak hozzá csatlakozni, mert még vagy már nincs bajszuk. Ugyanakkor ezt a szőrzetet a nők mindig is rejtegették, tépkedték. Nem biztos, hogy ez a legmegfelelőbb módja a nők természetességének kifejezésére.</p>
      <figure>
        <img src="http://media.borsonline.hu/cikk/20/191460/gallery-picture/645w/2014679_shutterstock-1338580514.jpg"/>
        <figcaption>© Shutterstock</figcaption>
      </figure>
      <h3>Száraz november</h3>
      <p>A magyarul Száraz november elnevezésű kihívás ötlete Nagy-Brittaniában kapott szárnyra. Aki belevág, az egy hónapon át nem ihat egy korty alkoholt sem.</p>
      <p>– Idén az egyetemisták állnak a túlzott alkoholfogyasztás visszaszorítását célzó Száraz november középpontjában – közölte Dávid Ferenc kampányfelelős. A fiatalok nagy része fogyaszt alkoholt, ami miatt a jövőben nagyobb eséllyel lehetnek alkoholproblémái.</p>
      <h3>Bajuszt a nőknek is</h3>
      <p>Idén minden a feje tetejére állt és egy borotvagyártó cég a nőknek is borotvastopot hirdetett. Azt akarják, hogy a nők is vállalják fel, hogy igenis van bajszuk, hiszen ez teljesen természetes. Arra biztatja a nőket, egy hónapra felejtsék el a bajuszgyantát és más szőrtelenítő szereket.</p>
      <figure>
        <img src="http://media.borsonline.hu/cikk/20/191460/big-lead/650x360/2014668_shutterstock-1338580514.jpg"/>
        <figcaption>© Pintér Péter</figcaption>
      </figure>
      <h3>Ne lógjon el semmit</h3>
      <p>Vannak igazán nehéz kihívások, mint például a ne lógj sehonnan! Főleg az edzéseken kell mindenáron részt venni, de lehet alkalmazni az iskolára, munkahelyre, kutyasétáltatásra. Lényege, hogy ne halogasson, ne találjon ki valami kamu kifogást.</p>
      <h3>Mindegy mit, csak írjon</h3>
      <p>Kreativitást igénylő feladatokra is lehet vállalkozni. Az egyik ilyen a Nemzetközi regényíró hónap. Ez egy kihívás írók és nem írók számára. Eredetileg 50 ezer legépelt szót kell teljesíteni egy hónap alatt, de igazából mindegy, milyen határt szab magának, a lényeg, hogy írjon. A kezdeményezés célja az írás megszerettetése.</p>
      <figure>
        <img src="http://media.borsonline.hu/cikk/20/191460/gallery-picture/645w/2014677_shutterstock-1338580514.jpg"/>
        <figcaption>© Shutterstock</figcaption>
      </figure>
      <h3>A szakáll növesztésének hónapja</h3>
      <p>A kezdeményezés célja, hogy felhívja a férfiak figyelmét a különféle ráktípusokra, de legfőképpen az őket igazán érintő prosztatarákszűrés fontosságára. De ez egyben egy adománygyűjtési akció is. A férfiak felajánlhatják azt a pénzt, amit novemberben borbélyra, fodrászra költenének. Az összegből pedig azokat támogatják, akik a szörnyű kortól szenvednek.</p>
    </article>
  </body>
</html>