<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/nzf_20_raziv_porushyly_tyshu_na_donbasi__strilyaly_iz_zaboronenoi_artylerii_1683761"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T07:47:00+00:00"/>
    <meta property="og:title" content="НЗФ 20 разів порушили «тишу» на Донбасі – стріляли із забороненої артилерії, мінометів та БМП"/>
    <meta property="og:description" content="Минулої доби, 4 листопада, незаконні збройні формування 20 разів порушили режим припинення вогню на Донбасі."/>
  </head>
  <body>
    <article>
      <h1>НЗФ 20 разів порушили «тишу» на Донбасі – стріляли із забороненої артилерії, мінометів та БМП</h1>
      <address>
        <time datetime="2019-11-05T07:47:00+00:00">05 Nov 2019, 07:47</time>
      </address>
      <p>
        <b>Минулої доби, 4 листопада, незаконні збройні формування 20 разів порушили режим припинення вогню на Донбасі.</b>
      </p>
      <p>Про це повідомляє <a href="https://www.facebook.com/pressjfo.news/photos/a.364697644022858/704376650054954/?type=3&amp;theater">пресцентр</a> штабу Об’єднаних сил.</p>
      <p>Зазначається, що противник обстрілював позиції підрозділів Об’єднаних сил із заборонених Мінськими домовленостями артилерії калібру 122 мм, мінометів калібру 82 та 120 мм, озброєння БМП, гранатометів, великокаліберних кулеметів та іншої стрілецької зброї.</p>
      <p>«В районі відповідальності оперативно-тактичного угруповання «СХІД» російські окупаційні війська здійснили 10 обстрілів: чотири рази неподалік Водяного – з озброєння БМП-1, гранатометів різних систем та великокаліберних кулеметів; два рази поблизу Мар’їнки – з РПГ та стрілецької зброї; біля Красногорівки – з СПГ та великокаліберних кулеметів; поблизу Пищевика – з ручних протитанкових гранатометів; неподалік Старогнатівки – зі стрілецької зброї; у районі Гнутового – з мінометів калібру 82 мм», – йдеться у повідомленні.</p>
      <p>Крім того, в районі відповідальності оперативно-тактичного угруповання «ПІВНІЧ» зафіксовано 10 ворожих обстрілів: на околиці Новотошківського – з усього спектру озброєння, починаючи зі стрілецької зброї до мінометів різних калібрів та артилерії калібру 122 мм; тричі неподалік Новолуганського – з мінометів калібру 120 та 82 мм, стрілецької зброї та ручних протитанкових і автоматичних гранатометів; поблизу Хутора Вільного – з СПГ; у районі Кримського – з великокаліберних кулеметів; двічі біля Троїцького – з автоматичних гранатометів, великокаліберних кулеметів та СПГ; неподалік Залізного – з мінометів калібру 82 мм та великокаліберних кулеметів; поблизу Новгородського – з автоматичних гранатометів.</p>
      <p>У штабі додали, що втрат внаслідок обстрілів серед військовослужбовців Об’єднаних сил не зафіксовано.</p>
      <p>Нагадаємо, незаконні збройні формування <a href="https://zik.ua/news/2019/11/04/na_donbasi_obstrilyaly_bezpilotnyk_obsye_1683305">обстріляли</a> безпілотний літальний апарат СММ ОБСЄ у районі населеного пункту Чермалик Донецької області.</p>
      <related>
        <h4>читайте також</h4>
        <a href="https://zik.ua/news/2019/11/04/na_donbasi_obstrilyaly_bezpilotnyk_obsye_1683305"/>
        <a href="https://zik.ua/news/2019/11/04/stskk_zayavy_nzf_pro_namiry_rozpochaty_rozvedennya_bilya_petrivskogo_ie_1682933"/>
        <a href="https://zik.ua/news/2019/11/04/nzf_14_raziv_vidkryvaly_vogon_na_donbasi_poraneno_ukrainskogo_zahysnyka_1682891"/>
        <a href="https://zik.ua/news/2019/11/03/nzf_15_raziv_atakuvaly_ukrainski_pozytsii_na_donbasi_poraneno_dvoh_1682489"/>
      </related>
    </article>
  </body>
</html>