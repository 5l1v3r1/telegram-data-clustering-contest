<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902444/mazzu-en-krc-genk-staan-voor-cruciale-week-maar-ik-voel-de-druk-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T07:28:00+00:00"/>
    <meta property="og:title" content="Mazzu en KRC Genk staan voor cruciale week: “Maar ik voel de druk niet”"/>
    <meta property="og:description" content="Felice Mazzu en KRC Genk staan voor een cruciale week. De druk op de coach blijft stijgen en nu staat er ook een Champions League-topper tegen Liverpool op het programma."/>
  </head>
  <body>
    <article>
      <h1>Mazzu en KRC Genk staan voor cruciale week: “Maar ik voel de druk niet”</h1>
      <address>
        <time datetime="2019-11-05T07:28:00+00:00">05 Nov 2019, 07:28</time>
      </address>
      <p>
        <b>Felice Mazzu en KRC Genk staan voor een cruciale week. De druk op de coach blijft stijgen en nu staat er ook een Champions League-topper tegen Liverpool op het programma.</b>
      </p>
      <p>De oefenmeester van KRC Genk <a href="https://www.voetbalprimeur.be/nieuws/902365/-mazzu-straalt-niet-uit-dat-hij-het-gaat-oplossen-bij-krc-genk-.html?utm_source=doorlink&amp;utm_medium=doorlink">ligt onder vuur na de mindere prestaties.</a> "Ja, het is een belangrijke match en een belangrijk moment. Dat besef ik”, wordt Mazzu geciteerd door <a href="https://sporza.be/nl/2019/11/04/mazzu-voor-liverpool/"><i>Sporza</i></a>. "Maar ik voel de druk niet. Ik weet dat de resultaten niet goed zijn en dat het spel niet zo goed is. Maar ik blijf werken zoals in het begin van het seizoen. Ik ben rustig."</p>
      <p>"We spelen tegen misschien wel de beste ploeg ter wereld”, gaat Mazzu verder. “Ik ben zeker dat op mentaal vlak het anders zal zijn voor de spelers dan tegen Eupen. Hopelijk is dat ook zo voor de coach. Dit is een moment waar je moet van genieten, maar niet om hier foto's te nemen of om andere dingen te doen. Je moet genieten op het veld en zo goed mogelijk spelen. Dit is een grote match en dat maak je als speler misschien maar één keer mee."</p>
      <aside>Lees meer<br/><a href="https://www.voetbalprimeur.be/nieuws/902429/mazzu-steekt-zich-niet-weg-bij-genk-geen-excuus-ik-ging-ermee-akkoord-.html?itm_source=www.voetbalprimeur.be&amp;itm_medium=highlighted-content">Mazzu steekt zich niet weg bij Genk: 'Geen excuus, ik ging ermee akkoord'</a></aside>
    </article>
  </body>
</html>