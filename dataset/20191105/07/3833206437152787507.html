<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Ciganinut-izmuchval-nechoveshki-malko-kuchence-be-arestuvan-911185"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T07:39:00+00:00"/>
    <meta property="og:title" content="Циганинът, измъчвал нечовешки малко кученце, бе арестуван"/>
    <meta property="og:description" content="Ефективна присъда до 3 години извън глобата до 5 хил. лв. може да получи 32-годишният Ангелин, измъч..."/>
  </head>
  <body>
    <article>
      <h1>Циганинът, измъчвал нечовешки малко кученце, бе арестуван</h1>
      <address>
        <time datetime="2019-11-05T07:39:00+00:00">05 Nov 2019, 07:39</time>
      </address>
      <p>Ефективна присъда до 3 години извън глобата до 5 хил. лв. може да получи 32-годишният Ангелин, измъчвал куче по особено жесток начин, ако вината му бъде доказана в съда. На видеоклип, публикуван в социалните мрежи, се вижда как мъжът хвърля животното, натиска го и пълни устата му с пясък.</p>
      <p>Вчера Ангелин беше задържан от полицията. Кадрите са правени преди месец в стопанска постройка, където работел като охрана. Кучето не е негово, но го взимал със себе си на работа. </p>
      <p>Христо Петров от РУ-Казанлък обясни, че арестуваният е разказал подробно къде и кога се е случило събитието. Освен това е познат на органите на реда за други престъпления. По думите на Петров той е изтърпявал наказанията си. Той подчерта, че от други публикации в интернет има сигнали за жестокост към други животни от страна на Ангелин. По случая не е установено той да е употребявал алкохол, съобщава bTV.</p>
      <p>Петров обясни, че вероятна причина за жестокостта е това, че извършителят е бил ухапан от кучето по време на игра с него. Ивелина Недкова от организацията "Енимъл Хоуп" в Казанлък изтъкна, че подобни случаи продължават, защото няма ефективни присъди върху извършителите.</p>
      <p>Други хора твърдят, че иззетото вчера куче, което беше прегледано от ветеринари, не е същото от клипа в социалните мрежи. Тече петиция Ангелин да получи максималната присъда</p>
      <figure>
        <iframe src="https://www.facebook.com/plugins/video.php?href=https://www.facebook.com/STOP.na.Nasilieto.nad.Jivotni/videos/547317656052619/&amp;show_text=0&amp;width=267" width="640" height="360" data-service="Facebook" scrolling="no"/>
      </figure>
      <p>Безсърдечие! Садист от ромски произход се забавлява, мъчейки малко кученце</p>
    </article>
  </body>
</html>