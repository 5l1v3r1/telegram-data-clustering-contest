<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/skavlan-tjener-mest/71783384"/>
    <meta property="og:site_name" content="Dagbladet.no"/>
    <meta property="article:published_time" content="2019-11-05T07:20:34+00:00"/>
    <meta property="og:title" content="Skavlan tjener mest"/>
    <meta property="og:description" content="Fredrik Skavlan tjente mer enn ti ganger så mye som NRKs nye talkshow-dronning."/>
  </head>
  <body>
    <article>
      <h1>Skavlan tjener mest</h1>
      <h2>Fredrik Skavlan tjente mer enn ti ganger så mye som NRKs nye talkshow-dronning.</h2>
      <address><time datetime="2019-11-05T07:20:34+00:00">05 Nov 2019, 07:20</time> by <a rel="author">Johannes Fjeld</a></address>
      <p>Fredrik Skavlan <a href="https://www.dagbladet.no/kultur/sjekker-aldri-kontoen/71731518">sjekker aldri kontoen</a>. Hadde han gjort det, hadde han funnet ut at han er blant de TV-profilene som tjener mest i Norge.</p>
      <p>Selv med varierende seertall etter at han flyttet over fra NRK til TV 2 i fjor, går butikken så det suser.</p>
      <p>
        <b>I skatteåret 2018 dro Skavlan inn mer enn 10,5 millioner kroner. Det viser Dagbladets skattesøk.</b>
      </p>
      <p>Skavlan fortalte om økonomien i podkasten <a href="https://podcasts.apple.com/no/podcast/stormkast-med-valebrokk-stordalen/id1392357876?l=nb&amp;i=1000453816836">«Stormkast»</a>, der han blir intervjuet av Per Valebrokk og Petter Stordalen.</p>
      <p>- Jeg har ikke peiling på hva jeg har på konto. Alarmen går hos meg når ikke kortet virker i butikken. Jeg har ikke vært inne på min egen nettbank på 15 år. Vipps har reddet meg, gjør livet lettere. Jeg har mye fin kontakt med barna mine på Vipps, sa han da.</p>
      <figure>
        <iframe src="https://www.youtube.com/embed/ujV69wSFenk" width="640" height="360" data-service="Youtube" scrolling="no"/>
        <figcaption><b>SE TV NÅ:</b> Tirsdag ble skattelistene for 2018 offentliggjort. Her får du alt om listene - og de rikeste i Norge. Programleder: Øystein Sæthre Vis mer</figcaption>
      </figure>
      <h3>Lønnsforskjell</h3>
      <p>Skavlan tjente mer enn ti ganger så mye som etterfølgeren, NRKs nye talkshow-dronning Anne Lindmo, som hadde en inntekt på 854 251 kroner i skatteåret 2018.</p>
      <p>Allerede mens begge var ansatt i NRK i 2017, var lønnsforskjellen mellom de to programlederne enorm.</p>
      <p>Bakgrunnen for dette var at Lindmo var ansatt i NRK, mens Skavlan solgte programmet til NRK og SVT gjennom selskapet Fredrik Skavlan AS.</p>
      <p>Skavlan ruver også over programlederkolleger som Bård Tufte Johansen, Tom Stiansen og Jon Almaas på inntektslista.</p>
      <p>Til Dagbladet har Skavlan tidligere uttalt at han mener produksjonen gjorde én feil da de la om formatet på talkshowet.</p>
      <p>- I vår kløe etter å få til digitale suksesser, enkeltintervjuer som funket digitalt, så begynte vi å gjøre mer solointervjuer med gjester som sitter over. Det likte ikke seerne. Vi kommer til å gå tilbake til leirbålet, til det gamle formatet, så mye som mulig, sa Skavlan til Dagbladet under TV 2s høstlansering i Bergen tidligere i år.</p>
      <h3>Søk i skattelistene</h3>
      <p>For å søke i <a href="https://www.skatteetaten.no/skjema/sok-i-skattelistene/">skattelistene</a> må du være 16 år og være logget inn. Du kan se på skattelisteopplysninger for inntil 500 personer per kalendermåned. Når du søker etter en person, får du opp en treffliste med personer som passer til søkeopplysningene.</p>
      <p>Det telles som en visning når du klikker på en enkeltperson. Da skattelistene for inntektsåret 2014 ble lagt ut, kunne alle for første gang få vite hvem som hadde søkt i skattelistene deres. Dette gjelder fortsatt; når du har logget seg inn, kan du klikke på søkestatistikk og se informasjon om hvem som har søkt på deg.</p>
      <p>Listen over hvem som har søkt og sett dine opplysninger oppdateres en gang i timen, ifølge Skatteetaten.</p>
      <h3>Sjekk din kommune</h3>
      <p>/*background*/ /*text area */ Skattelistene 2018 /* Small */ /*background*/ /*text area */ Skattelistene 2018 /* Small */</p>
    </article>
  </body>
</html>