<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/wPk4XP/solbakken-fyrer-opp-stemningen-foer-gullduell-kommer-med-stikk-mot-tit"/>
    <meta property="og:site_name" content="Bergens Tidende"/>
    <meta property="article:published_time" content="2019-11-05T07:01:47+00:00"/>
    <meta property="og:title" content="Solbakken fyrer opp stemningen før gullduell: kommer med stikk mot tittelrivalen"/>
    <meta property="og:description" content="FC København-trener Ståle Solbakken fyrer opp stemningen foran kommende helgs gullduell mot FC Midtjylland i dansk fotball."/>
  </head>
  <body>
    <article>
      <h1>Solbakken fyrer opp stemningen før gullduell: kommer med stikk mot tittelrivalen</h1>
      <h2>FC København-trener Ståle Solbakken fyrer opp stemningen foran kommende helgs gullduell mot FC Midtjylland i dansk fotball.</h2>
      <address><time datetime="2019-11-05T07:01:47+00:00">05 Nov 2019, 07:01</time> by <a rel="author">NTB-Ritzau</a></address>
      <p>Midtjylland topper tabellen i superligaen etter 1-0-seier over Aalborg søndag. Samtidig tok FC København en solid 3-0-seier over Sønderjyske. Foran kommende helgs toppmøte lagene imellom skiller det fire poeng i Midtjyllands favør.</p>
      <p>Oppladningen til storkampen blir samtidig svært ulik for lagene. Solbakkens FCK skal ut i europaligakamp mot Dynamo Kiev hjemme i Parken torsdag. Midtjylland er på sin side ute av både den danske cupen, og klarte heller ikke kvalifisere seg for spill i Europa.</p>
      <p>– Hadde FC Midtjylland hatt vårt program, så hadde ligaen vært avgjort nå, for da hadde vi allerede vunnet, sier Solbakken.</p>
      <p>
        <a href="https://www.bt.no/sport/i/wPk4Kd/stor-kaaring-her-er-de-15-stoerste-fotballtalentene-i-verden">Les også<br/>Stor kåring: Her er de 15 største fotballtalentene i verden</a>
      </p>
      <p>Han er klar på at gullrivalen har en fordel inn mot kampen kommende søndag.</p>
      <p>– FCM kan gå i startblokken og forberede seg til kampen mot oss hele uken. Vi tenker ikke på den FCM-kampen før på lørdag. Vi har kamp torsdag mot Kiev, og så har vi restitusjon der kropp og hode skal renses, sier Solbakken.</p>
      <p>Midtjylland har tatt 2,65 poeng i snitt per kamp denne sesongen. Det imponerer FCK-sjefen, men han er samtidig tydelig på én ting:</p>
      <p>– Med vårt kampprogram og alle de skadene vi har hatt, så er det vi leverer nå en større prestasjon. Vi skal bare fortsette, sier Solbakken.</p>
      <p>På samme tidspunkt forrige sesong hadde FCK to poengs luke til Midtjylland på tabelltoppen.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/e8Re99/varsler-hoey-luftforurensning-i-bergen"/>
        <a href="https://www.bt.no/nyheter/lokalt/i/8mV7EG/fylkeslegen-ettaaring-som-doede-fikk-forsvarlig-helsehjelp"/>
        <a href="https://www.bt.no/sport/i/dOabGX/nest-sotra-unngikk-konkurs"/>
        <a href="https://www.bt.no/bolig/i/OpXmX3/vasketest-av-dusjdoerer-middel-eller-kjerringraad-hva-er-mest-effekti"/>
        <a href="https://www.bt.no/nyheter/lokalt/i/pLxnvR/folk-tror-alle-meglere-jobber-90-timer-uken-jeg-har-en-mer-normal-h"/>
        <a href="https://www.bt.no/nyheter/okonomi/i/GGX6zl/skattekartet-tjener-de-mer-i-ditt-nabolag-enn-paa-andre-siden-av-byen"/>
      </related>
      <ol>
        <li>
          <a href="https://www.bt.no/tag/St%C3%A5le_Solbakken">Ståle Solbakken</a>
        </li>
        <li>
          <a href="https://www.bt.no/tag/FC_K%C3%B8benhavn">FC København</a>
        </li>
      </ol>
    </article>
  </body>
</html>