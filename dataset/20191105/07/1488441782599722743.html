<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/galaxy-a51-sulla-rampa-lancio-display-65-fotocamera-48-mp-android-10-foto-678289/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T07:50:05+00:00"/>
    <meta property="og:title" content="Galaxy A51 sulla rampa di lancio: display da 6,5″, fotocamera da 48 MP e Android 10 (foto)"/>
    <meta property="og:description" content="Torniamo a parlare di Galaxy A51, lo smartphone medio gamma che si accinge a presentare Samsung del quale abbiamo appreso..."/>
  </head>
  <body>
    <article>
      <h1>Galaxy A51 sulla rampa di lancio: display da 6,5″, fotocamera da 48 MP e Android 10 (foto)</h1>
      <address><time datetime="2019-11-05T07:50:05+00:00">05 Nov 2019, 07:50</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Torniamo a parlare di <a href="https://www.androidworld.it/2019/10/22/samsung-galaxy-a51-geekbench-674363/">Galaxy A51</a>, lo smartphone medio gamma che si accinge a presentare <a href="https://www.androidworld.it/tag/samsung/">Samsung</a> del quale abbiamo appreso <a href="https://www.androidworld.it/2019/10/22/samsung-galaxy-a51-geekbench-674363/">alcuni dettagli</a> un paio di settimane fa.</p>
      <p>Stando a quanto riportato da <a href="https://twitter.com/ishanagarwal24/status/1191397503821742086"><i>Ishan Agarwal</i></a>, <b>Samsung Galaxy A51</b> sarebbe già <b>in fase di produzione</b> e sarebbero già note alcune specifiche tecniche: il display sarà un <b>Super AMOLED</b> da <b>6,5″</b> con piccolo notch centrale ad ospitare la fotocamera anteriore da <b>32 megapixel</b>. Posteriormente dovremmo trovare una <b>tripla</b> fotocamera con sensore principale da <b>48 megapixel</b>, una batteria di capacità pari a <b>4.000 mAh</b>, una porta <b>USB Type-C</b> ed il <i><b>jack</b></i> per le cuffie. Dal lato software, ci sarebbe spazio per <a href="https://www.androidworld.it/tag/android-10/">Android 10</a> e la nuova <a href="https://www.androidworld.it/2019/10/14/tutte-le-novita-della-beta-one-ui-2-0-galaxy-s10-android-10-foto-671903/">One UI 2.0</a>.</p>
      <p>Attualmente <b>non è nota la data di lancio</b> del nuovo smartphone di Samsung, secondo le ultime voci trapelate in rete non dovrebbe essere lontana. Vi terremo aggiornati sugli ulteriori sviluppi.</p>
      <p>Fonte: <a href="https://www.droidshout.com/exclusive-galaxy-a51-to-feature-48mp-camera-4000mah-battery-and-more/">Droid Shout</a></p>
    </article>
  </body>
</html>