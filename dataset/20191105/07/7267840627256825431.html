<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008099-v-harkove-molodyh-gvardejcev-uchat-chuvstvovat-lokot-tovarischa-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-05T07:28:00+00:00"/>
    <meta property="og:title" content="В Харькове молодых гвардейцев учат &quot;чувствовать локоть товарища&quot; (фото)"/>
    <meta property="og:description" content="На базі військової частини 3017 триває навчальний збір з підготовки молодого поповнення осіннього призову. Протягом навчального збору з новобранцями проводяться практично-тренінгові заняття з професійно-психологічної підготовки на містечку командного згур..."/>
  </head>
  <body>
    <article>
      <h1>В Харькове молодых гвардейцев учат "чувствовать локоть товарища" (фото)</h1>
      <address>
        <time datetime="2019-11-05T07:28:00+00:00">05 Nov 2019, 07:28</time>
      </address>
      <p>На базі військової частини 3017 триває навчальний збір з підготовки молодого поповнення осіннього призову. Протягом навчального збору з новобранцями проводяться практично-тренінгові заняття з професійно-психологічної підготовки на містечку командного згуртування.</p>
      <p>Вправи з тимбілдингу на різних тренажерах допомагають молодим гвардійцям відчути лікоть товариша, налагодити невербальне спілкування та як наслідок покращити адаптацію у військовому колективі, що на даному етапі становлення військовослужбовця є одним з пріоритетних напрямків.</p>
      <p>«Для молодого поповнення найцікавішим був тренажер «Підземний стік», адже його проходження потребує не тільки доброї фізичної підготовки, а злагодженості та дотримання виважених тактичних дій. Основна мета такого тренінгу формування і згуртування військового колективу для більш якісного виконання службово-бойових завдань», – розповідає офіцер військової частини 3017 молодший лейтенант Людмила Макаренко.</p>
      <p>Групові вправи на подолання умовних перешкод направлені не тільки на розвиток скоординованості дій, а й спільну відповідальність та довіру у колективі. На заняттях з офіцером психологом військовослужбовці також навчаються методам самоконтролю та психофізичної саморегуляції в екстремальних умовах.</p>
      <related>
        <h4>Читайте также:</h4>
        <a href="https://glavnoe.ua/news/n357008095-harkovskie-gvardejcy-budut-sluzhit-v-novoj-forme-(video)"/>
      </related>
      <p>«Вперше у житті займаюся на таких тренажерах. Більш за все сподобалися вправи на «Балансирі» та «Вертикальна павутина», на перший погляд вони прості у виконанні, але їх проходження вдалося нам не з першої спроби, втім згуртувавшись, ми впоралися та виконали поставлену задачу», – ділиться військовослужбовець навчальної роти солдат Максим Шаповалов.</p>
      <p>Тренінгові заняття з командного згуртування допомагають на практиці особовому складу вже на початку проходження служби здобути первинні навички, які знадобляться їм у виконанні службово-бойові завданнь вже у складі бойового підрозділу.</p>
      <figure>
        <img src="https://img.glavnoe.ua/Image2018/2019/11/05/0010.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0011.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0012.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008026-samye-neobychnye-gvardejcy-priglashajut-harkovchan-na-marafon-v-pomosch-detjam"/>
      </related>
      <figure>
        <img src="https://img.glavnoe.ua/Image2018/2019/11/05/0013.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0014.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0015.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0016.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0017.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0018.jpg"/>
      </figure>
      <figure>
        <img src="https://img.glavnoe.ua/Image2018/2019/11/05/0019.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357007967-gvardejcy-i-policija-v-zolotom-4-oberegajut-pokoj-mirnyh-zhitelej-(foto)"/>
      </related>
    </article>
  </body>
</html>