<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814015.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T07:00:00+00:00"/>
    <meta property="og:title" content="کشف ۳۰ میلیاردی دستگاه‌های تولید بیت کوین قاچاق"/>
    <meta property="og:description" content=" به گزارش فارس از قزوین به نقل از روابط عمومی فرماندهی انتظامی استان قزوین، سردار مهدی حاجیان با اعلام این خبر اظهار کرد: به منظور جلوگیری از قاچاق کالا و ارز و برخورد با مفسدان اقتصادی، طرح تشدید و مبارزه با قاچاق به عنوان یکی از مهمترین اولویت‌های ماموریتی فرماندهی انتظامی استان در دستور کار قرار گرفت."/>
  </head>
  <body>
    <article>
      <h1>کشف ۳۰ میلیاردی دستگاه‌های تولید بیت کوین قاچاق</h1>
      <address>
        <time datetime="2019-11-05T07:00:00+00:00">05 Nov 2019, 07:00</time>
      </address>
      <p>فرمانده انتظامی استان قزوین از کشف ۹۷ دستگاه تولید ارز دیجیتال بیت کوین قاچاق به ارزش ۳۰ میلیارد ریال در شهرستان تاکستان خبر داد.</p>
      <p> به گزارش فارس از قزوین به نقل از روابط عمومی فرماندهی انتظامی استان قزوین، سردار مهدی حاجیان با اعلام این خبر اظهار کرد: به منظور جلوگیری از قاچاق کالا و ارز و برخورد با مفسدان اقتصادی، طرح تشدید و مبارزه با قاچاق به عنوان یکی از مهمترین اولویت‌های ماموریتی فرماندهی انتظامی استان در دستور کار قرار گرفت.</p>
      <p>فرمانده انتظامی استان قزوین افزود: در اجرای این طرح، با انجام اقدامات اطلاعاتی و تحقیقات گسترده پلیسی ماموران پلیس آگاهی شهرستان تاکستان موفق به شناسایی یکی از مخلان امنیت اقتصادی و کشف مزرعه بیت کوین در این شهرستان شدند.</p>
      <p>سردار حاجیان، تصریح کرد: با هماهنگی مقام قضائی و در عملیاتی ضربتی محل استخراج ارز دیجیتال مورد بازرسی قرار گرفت که 97 دستگاه ماینر قاچاق به همراه تجهیزات و متعلقات مربوطه کشف شد.</p>
      <p>این مقام ارشد انتظامی با بیان اینکه 2 متهم در این ارتباط دستگیر و به مراجع قضائی معرفی شدند، عنوان کرد: برابر نظر کارشناسان، ارزش دستگاه های مکشوفه 30 میلیارد و 600 میلیون ریال برآورد شده است.</p>
    </article>
  </body>
</html>