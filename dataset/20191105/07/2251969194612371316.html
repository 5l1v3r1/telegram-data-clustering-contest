<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/05/al-centrale-unofferta-plus-dal-jazz-ai-pranzi-creativi/1309734/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-05T07:46:33+00:00"/>
    <meta property="og:title" content="Al Centrale un’offerta Plus: dal jazz ai pranzi “creativi”"/>
    <meta property="og:description" content="MACERATA - Il locale nel cuore della città si prepara per una nuova stagione all'insegna di eventi, cultura e gastronomia. Aperto tutti i giorni a pranzo con il nuovo format #doyouplus. A cena menu di carne e di pesce dal venerdì alla domenica"/>
  </head>
  <body>
    <article>
      <h1>Al Centrale un’offerta Plus: dal jazz ai pranzi “creativi”</h1>
      <h2>MACERATA - Il locale nel cuore della città si prepara per una nuova stagione all'insegna di eventi, cultura e gastronomia. Aperto tutti i giorni a pranzo con il nuovo format #doyouplus. A cena menu di carne e di pesce dal venerdì alla domenica</h2>
      <address><time datetime="2019-11-05T07:46:33+00:00">05 Nov 2019, 07:46</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F05%2Fal-centrale-unofferta-plus-dal-jazz-ai-pranzi-creativi%2F1309734%2F">Condividi151</a><a href="https://twitter.com/intent/tweet?text=Al+Centrale+un%27offerta+Plus%3A++dal+jazz+ai+pranzi+%22creativi%22&amp;url=https%3A%2F%2Fwww.cronachemaceratesi.it%2F2019%2F11%2F05%2Fal-centrale-unofferta-plus-dal-jazz-ai-pranzi-creativi%2F1309734%2F">Tweet</a>Email151 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-9-650x434.jpg"/>
      </figure>
      <p> </p>
      <p>
        <b>La stagione autunnale ha riportato a Macerata il brio delle atmosfere uniche del Centrale Plus. Nel cuore della città, all’ombra della Torre dell’Orologio, il terzo locale firmato “Centrale”, dopo il Centrale.eat e il Caffè Centrale, si prepara ad allestire un nuovo ciclo di eventi, in quello che è un luogo di condivisione enogastronomica, culturale e artistica.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-8-325x217.jpg"/>
      </figure>
      <p>«Abbiamo finalmente ripreso le fila del discorso con l’arrivo della nuova stagione – spiega Julia Bizzarri, proprietaria al fianco di Aldo Zeppilli -. <b>La nostra sarà un’offerta diversa, se possibile ancor più curata rispetto al passato: alla carne si accompagnerà un menù di pesce</b>». Il Centrale Plus, infatti, rimarrà aperto a pranzo tutti i giorni e dal venerdì alla domenica, sia a pranzo che a cena. <b>La grande novità della stagione, però, è #doyouPlus, un format riservato esclusivamente al pranzo, per pasti veloci e sfiziosi.</b> Il servizio offre al cliente la possibilità di comporre, a proprio piacimento, <b>un poke tutto italiano</b>, dando vita a creazioni sempre nuove, colorate e gustose. «Discorso a parte invece per gli aperitivi, con una selezione curata di bottiglie e bollicine, sia locali che da fuori regione». Il locale, che nasce per ospitare eventi e cerimonie, è già pronto per sperimentare atmosfere sempre nuove: <b>«Grande spazio alla musica, con il “Venerdì jazz”, che ospiterà una band diversa ogni settimana – sottolinea Julia Bizzarri -. A breve riprenderemo anche la rassegna letteraria, in collaborazione con le librerie del centro»</b>. E poi battesimi, cresime e matrimoni: la cura minuziosa per i dettagli delle cerimonie non smette di stupire. «Seguiamo il cliente dalla partecipazione fino all’allestimento, realizzando magari un tema scelto dalle famiglie. La nostra unica vocazione è quella di garantire ai nostri clienti un’esperienza indimenticabile».</p>
      <p>(<i>Articolo promoredazionale</i>)</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-6-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-7-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-5-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-4-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-3-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-2-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/10/CentralePlus_FF-1-650x434.jpg"/>
      </figure>
    </article>
  </body>
</html>