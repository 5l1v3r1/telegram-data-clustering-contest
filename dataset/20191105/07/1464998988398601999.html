<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/ps-sreedharan-pilla-misoram-governor"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-05T07:31:00+00:00"/>
    <meta property="og:title" content="മിസോറാം ഗവർണറായി അഡ്വ. പി.എസ്. ശ്രീധരന്‍പിള്ള ഇന്നു സത്യപ്രതിജ്ഞ ചെയ്യും"/>
    <meta property="og:description" content="ഐസോള്‍: മിസോറാം ഗവർണറായി അഡ്വ. പി.എസ്. ശ്രീധരന്‍പിള്ള ഇന്നു സത്യപ്രതിജ്ഞ ചെയ്യും. രാവിലെ 11.30 ന്   ഐസോളിലെ രാജ് ഭവനിൽ ഗുവാഹത്തി ചീഫ് ജസ്റ്റിസ് സത്യവാചകം ചൊല്ലിക്കൊടുക്കും. മിസോറാം മുഖ്യമന്ത്രി മറ്റു മന്ത്രിമാർ..."/>
  </head>
  <body>
    <article>
      <h1>മിസോറാം ഗവർണറായി അഡ്വ. പി.എസ്. ശ്രീധരന്‍പിള്ള ഇന്നു സത്യപ്രതിജ്ഞ ചെയ്യും</h1>
      <address><time datetime="2019-11-05T07:31:00+00:00">05 Nov 2019, 07:31</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ഐസോള്‍: മിസോറാം ഗവർണറായി അഡ്വ. പി.എസ്. ശ്രീധരന്‍പിള്ള ഇന്നു സത്യപ്രതിജ്ഞ ചെയ്യും. രാവിലെ 11.30 ന്   ഐസോളിലെ രാജ് ഭവനിൽ ഗുവാഹത്തി ചീഫ് ജസ്റ്റിസ് സത്യവാചകം ചൊല്ലിക്കൊടുക്കും. മിസോറാം മുഖ്യമന്ത്രി മറ്റു മന്ത്രിമാർ എന്നിവർ ചടങ്ങിൽ സംബന്ധിക്കും. ശ്രീധരന്‍ പിള്ളയുടെ കുടുംബാംഗങ്ങളും അടുത്ത സുഹൃത്തുക്കളും ഉള്‍പ്പെടെ മുപ്പതോളം പേര്‍ ചടങ്ങില്‍ പങ്കെടുക്കാനായി കേരളത്തില്‍ നിന്നെത്തുന്നുണ്ട്.</p>
      <p>ബിജെപി ദേശിയ സെക്രട്ടറി സത്യകുമാർ, കേരളത്തിൽ നിന്ന്  നാലു ക്രിസ്ത്യൻ സഭ ബിഷപ്മാർ ,കൊച്ചി ബാർ കൗൺസിൽ പ്രതിനിധികൾ, ബിജെപി നേതാക്കളായ അൽഫോൻസ് കണ്ണന്താനം, എംടി രമേശ്‌ എന്നിവർ ചടങ്ങിൽ പങ്കെടുക്കും.</p>
      <p>മിസോറമിലെത്തിയ അദ്ദേഹത്തെ ഗാര്‍ഡ് ഓഫ് ഓണര്‍ നല്‍കിയാണ് സ്വീകരിച്ചത്. ഒക്ടോബര്‍ 25 നാണ് പി എസ് ശ്രീധരന്‍ പിള്ളയെ മിസോറം ഗവര്‍ണറായി നിയമിച്ചു കൊണ്ടുള്ള വിജ്ഞാപനം പുറത്തിറക്കിയത്. വക്കം പുരുഷോത്തമനും കുമ്മനം രാജശേഖരനും ശേഷം കേരളത്തിൽ നിന്ന് മിസോറാം ഗവർണർ ആകുന്ന മുന്നാമത്തെ മലയാളിയാണ് അഡ്വ. ശ്രീധരൻ പിള്ള. ബിജെപിയുടെ സംസ്ഥാന അധ്യക്ഷനായിരിക്കെയാണ് ഗവർണാറായി നിയമിച്ചത്.</p>
    </article>
  </body>
</html>