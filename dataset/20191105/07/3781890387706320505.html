<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740099"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T07:55:00+00:00"/>
    <meta property="og:title" content="&quot;เนสกาแฟ&quot; มอบชุดกาแฟให้ตชด."/>
    <meta property="og:description" content="'เนสกาแฟ' มอบชุดกาแฟเชื่อมทุกความผูกพัน ส่งต่อความห่วงใยจากคนไทยทั้งประเทศให้ตำรวจตระเวนชายแดน"/>
  </head>
  <body>
    <article>
      <h1>"เนสกาแฟ" มอบชุดกาแฟให้ตชด.</h1>
      <address>
        <time datetime="2019-11-05T07:55:00+00:00">05 Nov 2019, 07:55</time>
      </address>
      <p>
        <b>"เนสกาแฟ" มอบชุดกาแฟเชื่อมทุกความผูกพัน ส่งต่อความห่วงใยจากคนไทยทั้งประเทศให้ตำรวจตระเวนชายแดน</b>
      </p>
      <p>เมื่อเร็วๆ นี้ นายโจโจ้ เดลา ครูซ ผู้อำนวยการบริหารธุรกิจผลิตภัณฑ์กาแฟและครีมเทียม บริษัท เนสท์เล่ (ไทย) จำกัด กล่าวถึงที่มาของแคมเปญ “เนสกาแฟ เดย์” ว่า ในปีนี้ เนสกาแฟ แบรนด์กาแฟอันดับหนึ่งของประเทศไทย ตระหนักถึงคุณค่าและยกย่องการทำงานหนักของเหล่าตำรวจตระเวนชายแดน จึงขอเป็นสื่อกลางในการเชื่อมทุกความผูกพันของคนไทย เชิญชวนคอกาแฟร่วมเขียนข้อความส่งต่อกำลังใจและความห่วงใยบนแก้วเนสกาแฟและจัดทำชุดกาแฟเชื่อมทุกความผูกพัน เพื่อส่งต่อให้กับตำรวจตระเวนชายแดนกว่า 400 หน่วยทั่วประเทศซึ่งถือเป็นฮีโร่ผู้เสียสละทำงานหนัก ทุ่มเททุกแรงกายแรงใจปกป้องประเทศและประชาชนคนไทย<br/><br/>นายโจโจ้ กล่าวต่อว่า สำหรับแคมเปญ “เนสกาแฟ เดย์” ซึ่งจัดขึ้นเป็นปีที่ 2 ในช่วงวันกาแฟสากลที่ผ่านมา มุ่งขอบคุณและส่งความสุขให้กับบุคคลตัวอย่างผู้ที่เป็นฮีโร่ที่ทำงานหนักทั้งกลางวันและกลางคืนเพื่อให้ผู้คนได้ใช้ชีวิตอย่างมีความสุข และเป็นการสานต่อความมุ่งมั่นของเนสกาแฟในการเชื่อมทุกความผูกพันให้กับคนไทยทั่วประเทศ และในชุมชนที่เราอาศัยอยู่ ตามเจตนารมณ์ของเนสท์เล่ในการเพิ่มพูนคุณภาพชีวิต เสริมสร้างสุขภาพดีสู่อนาคต ซึ่งหลังจากจบโครงการได้มีคนไทยร่วมเขียนข้อความให้กำลังใจเหล่าฮีโร่บนแก้วเนสกาแฟกว่า 8,000 ใบ โดยในขณะนี้เราได้เริ่มเดินทางส่งต่อความห่วงใยจากคนไทยทั้งประเทศผ่านชุดกาแฟเชื่อมทุกความผูกพันให้กับเหล่าตำรวจตระเวนชายแดนในจังหวัดอุบลราชธานีและกาญจนบุรี และจะเดินสายไปส่งมอบยังหน่วยอื่นๆ ทั่วประเทศต่อไป ผมต้องขอขอบคุณคนไทยทุกคนที่ร่วมกันส่งกำลังใจให้ฮีโร่ของพวกเรากัน<br/><br/>โดยบรรยากาศในการมอบชุดกาแฟเชื่อมทุกความผูกพัน ได้มีทั้งผู้บัญชาการระดับสูง และเหล่าตำรวจตระเวนชายแดนมาให้การต้อนรับ ซึ่งชุดกาแฟเชื่อมทุกความผูกพัน ประกอบด้วยแก้วเนสกาแฟที่มีข้อความให้กำลังใจที่เขียนโดยประชาชนคนไทย พร้อมผลิตภัณฑ์ของเนสกาแฟสำหรับดื่ม 1 ปี ได้แก่ เนสกาแฟ เบลนด์ แอนด์ บรู เนสกาแฟ เรดคัพ เนสกาแฟ อเมริกาโน่ เนสกาแฟกระป๋องพร้อมดื่ม และเนสกาแฟ โกลด์ โดยหลังจากได้รับมอบแล้วเหล่าฮีโร่ได้อ่านข้อความให้กำลังใจบนแก้วกาแฟด้วยรอยยิ้มดีใจ พร้อมเปิดเผยความรู้สึกถึงแคมเปญในครั้งนี้</p>
      <figure>
        <img src="https://www.dailynews.co.th/admin/upload/20191105/news_omfQQQpRnY150631_533.jpg?v=20191107142?v=4174"/>
      </figure>
      <figure>
        <img src="https://www.dailynews.co.th/admin/upload/20191105/news_BWfBblCCOz150633_533.jpg?v=20191107142?v=1369"/>
      </figure>
    </article>
  </body>
</html>