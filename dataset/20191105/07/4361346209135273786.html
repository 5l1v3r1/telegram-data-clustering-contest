<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/babos-timea-van-bennem-hianyerzet-az-egyeni-teljesitmenyemet-illetoen/185871"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T07:15:00+00:00"/>
    <meta property="og:title" content="Babos Tímea: Van bennem hiányérzet az egyéni teljesítményemet illetően"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Babos Tímea: Van bennem hiányérzet az egyéni teljesítményemet illetően</mark>
      </h1>
      <address><time datetime="2019-11-05T07:15:00+00:00">05 Nov 2019, 07:15</time> by <a rel="author">K. D.</a></address>
      <p>
        <b>Még nem döntötte el, hogy új cipővel vagy valami értékesebbel lepi meg magát az immáron háromszoros páros világbajnok teniszező, Babos Tímea. </b>
        <b>Még nem döntötte el, hogy új cipővel vagy valami értékesebbel lepi meg magát az immáron háromszoros páros világbajnok teniszező, Babos Tímea.</b>
      </p>
      <h3>Nagy ünneplést csaptak Kikivel a címvédést követően?</h3>
      <p>– Sajnos nem. Jövő héten itt, Sencsenben, aztán pedig Tajpejben játszom egyéni versenyt. Szívesen ünnepelnék Kikivel, a csapatommal, otthon a családommal, de sajnos ez most megint nem fér bele. Van bennem hiányérzet az egyéni teljesítményemet illetően, ezért vállaltam be még két versenyt. Becsületesen, küzdve szeretném befejezni az évet.</p>
      <figure>
        <img src="http://media.borsonline.hu/cikk/20/191423/big-lead/650x360/2014099_babos-vb-afp.jpg"/>
        <figcaption>Kikivel nem csak a pályán sikeresek, de jó barátnők is © AFP</figcaption>
      </figure>
      <h3>Ezzel a sikerrel végleg beírta magát a történelemkönyvbe. Felfogta már, hogy mit vitt véghez?</h3>
      <p>– Lindsay Davenport, Martina Navratilova, Pam Shriver, nem semmi ilyen nevek mellé kerülni! Megható, meg is könnyeztem. Büszke vagyok és mindenekfelett hálás a sportnak és mindenkinek, aki segített ide eljutni. Kavarognak az érzések bennem, annyi mindent átéltem idén. A vb-cím harmadszori begyűjtése dicső megkoronázása az évemnek.</p>
      <blockquote><b>435 milliót keresett</b> <br/>Anyagilag is jó évet zárt Babos, aki a vb-cím mellé félmillió dollárral (143 millió Ft) gazdagodott, idén pedig összesen több mint másfél millió dollárt (435 millió Ft) teniszezett össze. Karrierje során már kétmilliárd forint feletti pénzdíjnál jár.</blockquote>
      <figure>
        <img src="http://media.borsonline.hu/cikk/20/191423/gallery-picture/645w/2014108_babos-akcio-mti.jpg"/>
        <figcaption>Egyéniben hiányérzete van Babosnak, ezért idén még két tornán elindul © MTI</figcaption>
      </figure>
      <h3>Veretlenül, rendkívül magabiztosan diadalmaskodtak. Minek köszönhető, hogy végig ennyire egyben voltak?</h3>
      <p>– Kikivel rengeteget beszélgettünk a verseny előtt, bevontuk a csapatainkat és mondhatom, hogy kész tervvel érkeztünk Kínába. Tudtuk, hogy ha a saját játékunkat játsszuk és csak magunkra figyelünk, jók lehetünk. A mi játékunk viszonylag egyszerű, jó alapvonalas előkészítés után a hálón kell agresszívnek lenni, de ehhez persze kellenek a jó szervák, a stabil ritörnök és természetesen a kellő magabiztosság a hálónál. Voltak nehéz pillanataink, de azért páros, hogy kisegítsük egymást. A döntőben egy pillanatra sem inogtunk meg. Sokat gyakoroltunk erre a pillanatra, úgyhogy nagyon boldog vagyok.</p>
      <figure>
        <img src="http://media.borsonline.hu/cikk/20/191423/gallery-picture/645w/2014110_babos-timi-hb2-2322.jpg"/>
        <figcaption>Babos tavaly egy 360 ezer forintos Louis Vuitton-lábbelivel ajándékozta meg magát a vb-címe örömére © Hatlaczki Balázs</figcaption>
      </figure>
      <h3>A nagy győzelmei után egy-egy cipővel szokta meglepni magát. Kinézte már az új lábbelit?</h3>
      <p>– Most megfogott. Ezen még nem volt időm gondolkodni. Nincs kiszemeltem, lehet, hogy a triplázást most mással teszem emlékezetesebbé, de ez még a jövő zenéje, hiszen még van két verseny előttem.</p>
    </article>
  </body>
</html>