<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/911183.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T07:10:00+00:00"/>
    <meta property="og:title" content="Капитанът на Локо с първи коментар след повиквателната за националния"/>
    <meta property="og:description" content="Капитанът на Локомотив Димитър Илиев бе на тренировка в Герман, когато разбра, че за първи път в кар..."/>
  </head>
  <body>
    <article>
      <h1>Капитанът на Локо с първи коментар след повиквателната за националния</h1>
      <address>
        <time datetime="2019-11-05T07:10:00+00:00">05 Nov 2019, 07:10</time>
      </address>
      <p>Капитанът на Локомотив <a href="https://www.plovdiv24.bg/sport/persons/81.html">Димитър Илиев</a> бе на тренировка в Герман, когато разбра, че за <b><a href="https://www.plovdiv24.bg/sport/sport/911110.html">първи път в кариерата си е повикан в националния отбор на България</a></b>. След края на заниманието <a href="https://www.plovdiv24.bg/sport/persons/5205.html">Бруно Акрапович</a> и останалите футболисти поздравиха капитана.</p>
      <p>
        <b>Ето как Илиев коментира пред клубния сайт добрата новина:</b>
      </p>
      <p>"Горд съм и се радвам, че повиквателната за националния отбор на България е вече факт. От доста време я чакам, дано това да не е единичен случай. Надявам се, че ще успея да се утвърдя и да помогна с качествата си, така че отборът да изглежда по-добре в предстоящите два двубоя срещу Парагвай и Чехия".</p>
      <p>"Следващите два мача сме домакини. Надявам се отбора да има по-добро лице в сравнение с това, показано преди месец, да играе атакуващ и резултатен футбол, а ако е възможно – да постигнем и две победи. Най-важното е да има положителната промяна след смяната на треньора и да се види, че българският национален отбор тръгва отново в правилната посока“.</p>
    </article>
  </body>
</html>