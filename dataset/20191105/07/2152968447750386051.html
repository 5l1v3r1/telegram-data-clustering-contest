<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/05/oficialno-sasht-se-izteglia-ot-parijkoto-sporazumenie.428574"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T07:40:00+00:00"/>
    <meta property="og:title" content="Официално: САЩ се изтегля от Парижкото споразумение"/>
    <meta property="og:description" content="Държавният секретар Майк Помпейо уведоми ООН | Dnes.bg"/>
  </head>
  <body>
    <article>
      <h1>Официално: САЩ се изтегля от Парижкото споразумение</h1>
      <h2>Държавният секретар Майк Помпейо уведоми ООН</h2>
      <address><time datetime="2019-11-05T07:40:00+00:00">05 Nov 2019, 07:40</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Държавният секретар Майк Помпейо обяви днес, че е уведомил ООН, че Съединените щати ще се изтеглят от Парижкото споразумение за климата, предаде АП, цитирано от БТА.</p>
      <p>Това е първата официална стъпка в 12-месечната процедура за излизане от глобалния пакт за борба с климатичните промени. В съобщението си Помпейо подчертава, че документът е "несправедливо икономическо бреме" върху икономиката на САЩ.</p>
      <p>Парижкото споразумение, подписано от близо 20 държави, предвижда всяка от тях сама да определи своя график за намаляване на емисиите на парниковите газове, които водят до промени в климата. САЩ са първата държава, която денонсира споразумението. То забранява на страните да се изтеглят от него през първите три години след неговото ратифициране на 4 ноември 2016 г., припомни АП.</p>
    </article>
  </body>
</html>