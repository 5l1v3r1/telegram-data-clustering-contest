<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/94b644e1823388dc/grecia-proteste-ale-liceenilor-marcate-de-violente.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T07:21:02+00:00"/>
    <meta property="og:title" content="Grecia: Proteste ale liceenilor, marcate de violenţe"/>
    <meta property="og:description" content="Elevii greci au protestat luni în centrul Atenei împotriva unor schimbări planificate de Ministerul Educaţiei, iar manifestaţia a fost marcată de lansări de bombe incendiare şi de gaze lacrimogene, transmite agenţia de presă ANA."/>
  </head>
  <body>
    <article>
      <h1>Grecia: Proteste ale liceenilor, marcate de violenţe</h1>
      <address><time datetime="2019-11-05T07:21:02+00:00">05 Nov 2019, 07:21</time> by <a rel="author">Jurnal.md</a></address>
      <p>
        <b>Elevii greci au protestat luni în centrul Atenei împotriva unor schimbări planificate de Ministerul Educaţiei, iar manifestaţia a fost marcată de lansări de bombe incendiare şi de gaze lacrimogene, transmite agenţia de presă ANA.</b>
      </p>
      <p>„Vrem şcoli care educă, nu distrug", a fost sloganul elevilor, al căror protest a dus la întreruperea traficului pe străzile din centrul capitalei elene.</p>
      <p>În faţa clădirii parlamentului, un grup de indivizi neidentificaţi a aruncat bombe incendiare şi pietre în direcţia poliţiei, care a ripostat recurgând la gaze lacrimogene, scrie Agerpres.ro.</p>
      <p>Liceenii care iau parte la proteste se opun planurilor guvernului grec de a stabili o "notă de trecere minimă" pentru a putea candida la un loc în învăţământul superior şi cer de asemenea autorităţilor să rezolve problema lipsei de cadre didactice în şcoli.</p>
    </article>
  </body>
</html>