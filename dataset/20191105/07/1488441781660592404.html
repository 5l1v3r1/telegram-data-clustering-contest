<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/smartwatch-wear-os-credono-ancora-allora-legale-avete-riscontrato-bug-foto-678262/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T07:03:37+00:00"/>
    <meta property="og:title" content="Alcuni smartwatch Wear OS credono di essere ancora all’ora legale: avete riscontrato il bug? (foto)"/>
    <meta property="og:description" content="Una delle comodità degli smartwatch, o in generale degli orologi sincronizzati con gli smartphone, è la sincronizzazione automatica con l’ora..."/>
  </head>
  <body>
    <article>
      <h1>Alcuni smartwatch Wear OS credono di essere ancora all’ora legale: avete riscontrato il bug? (foto)</h1>
      <address><time datetime="2019-11-05T07:03:37+00:00">05 Nov 2019, 07:03</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Una delle comodità degli <i><b>smartwatch</b></i>, o in generale degli orologi sincronizzati con gli smartphone, è la <b>sincronizzazione automatica</b> con l’ora esatta al momento dei cambi da ora legale a quella solare e viceversa. Non è stato questo il caso per alcuni dispositivi con <a href="https://www.androidworld.it/tag/wear-os/">Wear OS</a>.</p>
      <p>Come vedete dall’animazione riportata nella <b>galleria in basso</b>, alcuni smartwatch con Wear OS stanno soffrendo di un bug particolare: in modalità <i><b>Always On</b></i> i dispositivi riportano <b>l’ora legale</b>, come se il cambio di domenica scorso non fosse mai avvenuto. Attivando lo smartwatch invece si legge <b>l’ora solare</b> <b>esatta</b>. Il bug <b>non</b> influirebbe <b>sulle sveglie</b> ma sarebbe soltanto visuale.</p>
      <p>Stando a quanto segnalato da diversi utenti su <a href="https://www.reddit.com/r/WearOS/comments/dr3b7y/daylight_savings_and_always_on_bug_on_carlyle_hr/"><i>Reddit</i></a>, la <b>risoluzione</b> sarebbe semplice e consiste nel <b>riavvio dello smartwatch</b>. Fateci sapere se anche voi avete riscontrato il problema e con quale modello.</p>
      <p>Via: <a href="https://9to5google.com/2019/11/04/wear-os-daylight-savings-bug/">9to5Google</a></p>
    </article>
  </body>
</html>