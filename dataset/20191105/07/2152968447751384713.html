<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/05/tejko-ostava-systoianieto-na-edno-ot-decata-blysnati-vyv-varna.428571"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T07:00:00+00:00"/>
    <meta property="og:title" content="Тежко остава състоянието на едно от децата блъснати във Варна"/>
    <meta property="og:description" content="Шофьорът твърди, че е заспал | Dnes.bg"/>
  </head>
  <body>
    <article>
      <h1>Тежко остава състоянието на едно от децата блъснати във Варна</h1>
      <h2>Шофьорът твърди, че е заспал</h2>
      <address><time datetime="2019-11-05T07:00:00+00:00">05 Nov 2019, 07:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Тежко и с опасност за живота продължава да бъде състоянието на 14-годишното момиче, което заедно с още трима беше пометено от автомобил на автобусна спирка във Варна, съобщават от БНТ. <br/><br/>С тежки наранявания са още едно 14-годишно момиче и мъж на 28 години. При инцидента пострада и 51-годишна жена. Всички са настанени в болница. Полицията продължава разследването за изясняване на причините за инцидента. Пред разследващите 21-годишният шофьор е обяснил, че е заспал на волана след нощна смяна.<br/><br/>Той е правоспособен, направените проби не са доказали употреба на алкохол и наркотици. Задържан е за 24 часа. Предстои анализ на записите от видеокамерите в района, както и на видеорегистратора, който е бил в автомобила.<br/> </p>
    </article>
  </body>
</html>