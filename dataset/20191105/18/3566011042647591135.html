<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545150.html/%D9%85%D8%AD%D9%84%D8%A7%D8%AA-%DA%A9%D9%84%D8%A7%D9%84%D9%87-%D9%87%D8%B1-%D9%87%D9%81%D8%AA%D9%87-%D9%86%D8%B8%D8%A7%D9%81%D8%AA-%DA%A9%D8%A7%D9%85%D9%84-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T18:53:00+00:00"/>
    <meta property="og:title" content="محلات کلاله هر هفته نظافت کامل می شود"/>
    <meta property="og:description" content="فرماندار کلاله گفت: با رایزنی با مدیرکل پسماند، از این پس علاوه بر خدمات شبانه روزی شهرداری، هر هفته محلات شهر کلاله کاملا نظافت می شود."/>
  </head>
  <body>
    <article>
      <h1>محلات کلاله هر هفته نظافت کامل می شود</h1>
      <h2>فرماندار کلاله:</h2>
      <address>
        <time datetime="2019-11-05T18:53:00+00:00">05 Nov 2019, 18:53</time>
      </address>
      <p>فرماندار کلاله گفت: با رایزنی با مدیرکل پسماند، از این پس علاوه بر خدمات شبانه روزی شهرداری، هر هفته محلات شهر کلاله کاملا نظافت می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>  علی اصغر بیانی ظهر امروز  در گفتگو با از <a href="http://kalalekhabar.ir/2014-03-02-21-42-36/%D8%A7%D8%AE%D8%A8%D8%A7%D8%B1-%D9%88%DB%8C%DA%98%D9%87/17570-%D8%A7%D8%B2-%D8%A7%DB%8C%D9%86-%D9%BE%D8%B3-%D9%85%D8%AD%D9%84%D8%A7%D8%AA-%D8%B4%D9%87%D8%B1-%DA%A9%D9%84%D8%A7%D9%84%D9%87-%D9%87%D8%B1-%D9%87%D9%81%D8%AA%D9%87-%D9%86%D8%B8%D8%A7%D9%81%D8%AA-%DA%A9%D8%A7%D9%85%D9%84-%D9%85%DB%8C-%D8%B4%D9%88%D8%AF">کلاله خبر</a>، در خصوص نتایج دیدار مدیرکل میماند گلستان در فرمانداری کلاله اظهار کرد:  در این نشست که شهردار و رئیس شورای شهر کلاله نیز حضور داشتند؛ در خصوص تفکیک زباله از مبدا و اصلاح سکوی زباله جهت حمل زباله بوسیله سیمی تریلر و جلوگیری از انباشت زباله در محل دپو بحث و گفتگو کردیم.</p>
      <p>وی افزود: در راستای یاد شده مقرر شد تمهیدات لازم اتخاذ و یا این کار به بخش خصوص واگذار شود.</p>
      <p>فرماندار کلاله با بیان اینکه یکی از معضلات شهرداری در زمینه خدمات شهری است، گفت: هماهنگی لازم جهت رفع مشکلات خدمات شهری با استفاده از تجهیزات مکانیزه( جارو خیابان، مخزن شهری، لجن کش و غیره) انجام شد.</p>
      <p>بیانی پاکسازی و نظافت محله به محله را یکی از راه حل های برون رفت از معضلات موجود دانست و تصریح کرد: در این نشست مقرر گردید تا اقدامات و برنامه ریزی لازم جهت پاکسازی محلات کلاله هفته ای یک بار، در روز پنجشنبه از صفر تا صد انجام گیرد.</p>
      <p> به گفته فرماندار کلاله، قبل از پاکسازی محل، هماهنگی و اطلاع رسانی توسط شهرداری صورت خواهد گرفت.</p>
      <p>انتهای پیام/</p>
      <p> </p>
    </article>
  </body>
</html>