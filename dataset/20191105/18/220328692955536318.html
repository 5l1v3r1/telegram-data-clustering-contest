<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/stachka-na-luftkhanza-promenya-grafika-na-poletite-405967.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T18:22:00+00:00"/>
    <meta property="og:title" content="Двудневна стачка в Луфтханза отменя купища полети"/>
    <meta property="og:description" content="Пилотите и стюардесите на авиокомпанията „Луфтханза“ започват ефективна стачка в 01.00 ч. на 7 ноември (четвъртък), която ще продължи до 24.00 ч. на 8..."/>
  </head>
  <body>
    <article>
      <h1>Двудневна стачка в Луфтханза отменя купища полети</h1>
      <address><time datetime="2019-11-05T18:22:00+00:00">05 Nov 2019, 18:22</time> by <a rel="author">Стандарт</a></address>
      <p>Пилотите и стюардесите на авиокомпанията „Луфтханза“ започват ефективна стачка в 01.00 ч. на 7 ноември (четвъртък), която ще продължи до 24.00 ч. на 8 ноември (петък). Ще бъдат засегнати всички полети на компанията – национални и международни, съобщават от Министерство на външните работи. Оттам препоръчват на всички пътуващи да следят сайта на „Луфтханза“ за актуална информация, както и мобилното приложение „Miles &amp; More“.</p>
      <p>„Луфтханза“ работи по изготвяне на алтернативен летателен план за полетите на 7 и 8 ноември 2019 г., който ще бъде обявен в сряда. При необходимост от съдействие българските граждани могат да се свържат с дипломатическите ни представителства във Федерална Република Германия на следните телефони:</p>
      <p>Посолство Берлин: +49 30 201 0922. Дежурен телефон само за спешни случаи и извънредни ситуации в извънработно време: +49 176 122 99 190</p>
      <p>Генерално консулство в Мюнхен: +49 89 171 176 14; +49 89 171 176 15. Дежурен телефон в извънработно време: +49 172 888 10 56</p>
      <p>Генерално консулство във Франкфурт: +49 69 509 278 13 10; +49 69 509 278 132</p>
    </article>
  </body>
</html>