<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/whatsapp-odtlacok-prsta/"/>
    <meta property="og:site_name" content="Android Portal"/>
    <meta property="article:published_time" content="2019-11-05T18:24:09+00:00"/>
    <meta property="og:title" content="WhatsApp získal novú funkciu: Toto jednoznačne vyskúšajte, stojí to za to!"/>
    <meta property="og:description" content="Jedna z najpopulárnejších komunikačných aplikácií WhatsApp dostáva v týchto dňoch aktualizáciu, ktorá vylepšuje jej bezpečnosť."/>
  </head>
  <body>
    <article>
      <h1>WhatsApp získal novú funkciu: Toto jednoznačne vyskúšajte, stojí to za to!</h1>
      <address><time datetime="2019-11-05T18:24:09+00:00">05 Nov 2019, 18:24</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Jedna z najpopulárnejších komunikačných aplikácií WhatsApp dostáva v týchto dňoch aktualizáciu, ktorá vylepšuje jej bezpečnosť. V nastaveniach aplikácie pribudla možnosť odomknutia pomocou odtlačku prsta.</b>
      </p>
      <p>Ak je vám správa povedomá, nemýlite sa. Začiatkom tohto roka vývojári <a href="https://faq.whatsapp.com/en/iphone/26000236/?category=5245250">sprístupnili</a> túto funkciu pre užívateľov<b> iOS zariadení</b>. Okrem Touch ID zohľadňuje aj FaceID, teda rozpoznávanie tváre. Verzia aplikácie pre Android prišla na rad až teraz.</p>
      <p>Samostatné odomknutie aplikácie pomocou odtlačku prsta predstavuje malý krok navyše, ktorý musí užívateľ absolvovať predtým, ako sa dostane k svojim konverzáciám. Z hľadiska bezpečnosti a ochrany súkromia je však dobré toto nastavenie používať.</p>
      <figure>
        <img src="https://www.techbyte.sk/wp-content/uploads/2019/10/whatsapp.jpg"/>
      </figure>
      <p>Aktivujete ho jednoducho – v menu aplikácie. Stačí ťuknúť na <b>kontextové menu</b> – tri bodky v pravom hornom rohu užívateľského prostredia. V ňom zvolíte položku <b>Nastavenia</b>, následne <b>Účet</b> a <b>Súkromie</b>. Odomknutie odtlačkom prsta sa nachádza v zozname funkcií ako posledná položka.</p>
      <p>Nastaviť si tiež môžete automatické uzamknutie aplikácie, ktoré prebehne <b>okamžite</b>, <b>po jednej minúte</b> alebo až <b>po pol hodine</b> po tom, ako aplikáciu opustíte. Vývojári aplikácie o dostupnosti novej funkcie <a href="https://blog.whatsapp.com/10000663/Introducing-Fingerprint-Lock-for-Android">informovali vo svojom blogu.</a></p>
    </article>
  </body>
</html>