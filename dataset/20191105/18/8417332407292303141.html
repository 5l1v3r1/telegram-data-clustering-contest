<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/05/Trumps-stabssjef-innkalt-av-riksrettsetterforskerne-20328310.ece"/>
    <meta property="og:site_name" content="adressa.no"/>
    <meta property="article:published_time" content="2019-11-05T18:29:36+00:00"/>
    <meta property="og:title" content="Trumps stabssjef innkalt av riksrettsetterforskerne"/>
    <meta property="og:description" content="President Donald Trumps stabssjef Mick Mulvaney er innkalt for å vitne for riksrettsetterforskerne i Representantenes hus."/>
  </head>
  <body>
    <article>
      <h1>Trumps stabssjef innkalt av riksrettsetterforskerne</h1>
      <address><time datetime="2019-11-05T18:29:36+00:00">05 Nov 2019, 18:29</time> by <a rel="author">(NTB) NTB-AFP</a></address>
      <p>President Donald Trumps stabssjef Mick Mulvaney er innkalt for å vitne for riksrettsetterforskerne i Representantenes hus.</p>
      <aside><a href="https://www.adressa.no/nyheter/utenriks/2019/11/05/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/05/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/05/javascript:void(0);">Del denne artikkelen på e-post</a></aside>
      <p>Årsaken til innkallelsen er at Mulvaney antas å ha førstehånds kunnskap om Trumps forsøk på å få Ukraina til å etterforske Joe Biden, som ligger godt an til å bli Demokratenes presidentkandidat i 2020.</p>
      <p>Mulvaney er så langt den høyest rangerte tjenestemannen i Det hvite hus som er innkalt for å vitne. Lite tyder på at han vil møte opp, siden presidenten ikke vil at regjeringsmedlemmer skal samarbeide med de folkevalgte etterforskerne.</p>
      <p>– Etterforskningen har avslørt at du kan ha vært direkte innblandet i et forsøk fra president Trump, hans personlige medhjelper Rudolph Giuliani og andre på å holde tilbake nesten 400 millioner dollar i sikkerhetsstøtte for å presse Ukraina til å sette i gang etterforskning som ville gagne Trumps personlige, politiske interesser, skriver lederne for de tre komiteene som står bak etterforskningen.</p>
      <p>(©NTB)</p>
    </article>
  </body>
</html>