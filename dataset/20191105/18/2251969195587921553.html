<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/05/investimento-in-via-roma-21enne-travolto-da-un-furgone/1321544/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-05T18:35:07+00:00"/>
    <meta property="og:title" content="Investimento in via Roma, 21enne travolto da un furgone"/>
    <meta property="og:description" content="MACERATA - Incidente all'incrocio con via Issy les Moulineaux intorno alle 19. Il ferito è stato portato all'ospedale di Torrette"/>
  </head>
  <body>
    <article>
      <h1>Investimento in via Roma, 21enne travolto da un furgone</h1>
      <h2>MACERATA - Incidente all'incrocio con via Issy les Moulineaux intorno alle 19. Il ferito è stato portato all'ospedale di Torrette</h2>
      <address><time datetime="2019-11-05T18:35:07+00:00">05 Nov 2019, 18:35</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F05%2Finvestimento-in-via-roma-21enne-travolto-da-un-furgone%2F1321544%2F">Condividi29</a><a href="https://twitter.com/intent/tweet?text=Investimento+in+via+Roma%2C++21enne+travolto+da+un+furgone&amp;url=https%3A%2F%2Fwww.cronachemaceratesi.it%2F2019%2F11%2F05%2Finvestimento-in-via-roma-21enne-travolto-da-un-furgone%2F1321544%2F">Tweet</a>Email29 Condivisioni</p>
      <p> </p>
      <p> </p>
      <p><b>Investimento all’incrocio tra via Roma e via Issy les Moulineaux, a Macerata: un 21enne, D. B., di origine turca, è stato travolto da un furgone. È successo intorno alle 19 di questo pomeriggio. Sul posto sono intervenuti gli operatori del 118 per prestare le prime cure al ferito, e le pattuglie della polizia locale (gli agenti si sono occupati di accertare la dinamica dell’incidente), diretta dal comandante Danilo Doria.</b> <b>Secondo una prima ricostruzione il furgone, con al volante un 51enne di Montefano, ha svoltato da via Roma per immettersi in via Issy les Moulineaux e ha travolto il 21enne, che stava attraversando sulle strisce pedonali. Il giovane è caduto a terra in seguito all’urto con il mezzo che poi gli ha schiacciato un braccio. In seguito all’incidente il ferito è stato trasportato all’ospedale di Torrette, ad Ancona. Il 21enne turco è residente a Chiaravalle e domiciliato a Macerata.</b></p>
      <p>
        <i>(Ultimo aggiornamento alle 22)</i>
      </p>
      <p>
        <i>(Foto Fabio Falcioni)</i>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/investimento-via-roma-macerata1_censored-650x433.jpg"/>
        <figcaption>Il furgone che ha investito il passante</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/investimento-via-roma-macerata3-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/investimento-via-roma-macerata-650x433.jpg"/>
      </figure>
    </article>
  </body>
</html>