<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/615930,Ile-zarabia-prezes-olsztynskiej-spoldzielni-Kwota-robi-wrazenie.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-05T18:06:42+00:00"/>
    <meta property="og:title" content="Ile zarabia prezes olsztyńskiej spółdzielni? Kwota robi wrażenie"/>
    <meta property="og:description" content="Dziennikarze &quot;Faktu&quot; dotarli do informacji dotyczących zarobków zarządu spółdzielni mieszkaniowej Pojezierze w Olsztynie. Z ich ustaleń wynika, że pensje prezesa i jego dwóch zastępców wynoszą łącznie 100 tysięcy złotych."/>
  </head>
  <body>
    <article>
      <h1>Ile zarabia prezes olsztyńskiej spółdzielni? Kwota robi wrażenie</h1>
      <address>
        <time datetime="2019-11-05T18:06:42+00:00">05 Nov 2019, 18:06</time>
      </address>
      <p>
        <b>Dziennikarze "Faktu" dotarli do informacji dotyczących zarobków zarządu spółdzielni mieszkaniowej Pojezierze w Olsztynie. Z ich ustaleń wynika, że pensje prezesa i jego dwóch zastępców wynoszą łącznie 100 tysięcy złotych.</b>
      </p>
      <p>"Fakt" informuje, że prezes Wiesław Barański zarabia 60 tys. zł, natomiast wiceprezesi Andrzej Mróz (odpowiadający za sprawy techniczne) i Roman Chodor (zajmujący się kwestiami eksploatacji mienia spółdzielni) otrzymują miesięcznie po 40 tys. zł.<br/><br/>Dla porównania warto dodać, że pensje władz państwa wynoszą kilka razy mniej. Prezydent Andrzej Duda zarabia ponad 14 tys. zł netto, ponad 14 tys. dostaje też premier, ale... brutto.<br/><br/>Z kolei z oświadczenia majątkowego Piotra Grzymowicza dowiadujemy się, że prezydent Olsztyna przez cały rok zarobił nieco ponad 200 tys. złotych. <br/><br/>Przypomnijmy, że Spółdzielnia Mieszkaniowa "Pojezierze" jest jedną z największych w Olsztynie.</p>
    </article>
  </body>
</html>