<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/vrt-vakbonden-gaan-betogen-orbaneske-toestanden/"/>
    <meta property="og:site_name" content="SCEPTR"/>
    <meta property="article:published_time" content="2019-11-05T18:06:57+00:00"/>
    <meta property="og:title" content="VRT-vakbonden gaan betogen: “Orbaneske toestanden”"/>
    <meta property="og:description" content="&quot;Jambon en De Wever willen de openbare omroep misbruiken als propagandazender.&quot;"/>
  </head>
  <body>
    <article>
      <h1>VRT-vakbonden gaan betogen: “Orbaneske toestanden”</h1>
      <address><time datetime="2019-11-05T18:06:57+00:00">05 Nov 2019, 18:06</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>De vakbonden van de VRT willen donderdag 5 december een grote betoging organiseren tegen de (plannen van) de Vlaamse regering. Eerder besliste deze dat de publieke omroep tegen 2024 veertig miljoen euro moet besparen. <i>“De schrijvers van de ontwerpnota voor deze regering hadden het al duidelijk gemaakt. Jambon en De Wever willen de openbare omroep misbruiken als propagandazender. Propaganda voor hún nationalistisch gedachtegoed”</i>, stelt de voorzitter van ACOD-VRT, <a href="https://sceptr.net/tag/michelle-graus/">Michelle Graus</a>, tegenover de militant-linkse site <a href="https://www.dewereldmorgen.be/artikel/2019/11/05/vrt-personeel-betoogt-op-5-december-we-hebben-geen-zin-om-propagandazender-te-worden/">DeWereldMorgen</a><i>.</i></b>
      </p>
      <p>De VRT moet besparen en meer dan aanvankelijk gedacht. Eerder stelde de socialistische vakbond ACOD <a href="https://www.hln.be/nieuws/binnenland/vrt-moet-veel-meer-besparen-dan-gedacht-250-jobs-op-de-helling~a67cc075/">via BELGA</a> dat er 250 jobs, door de besparingen, op de helling staan. Het valt echter nog maar te bekijken of het zo’n vaart wel zal lopen. Tegen 2024 moet de VRT volgens <a href="https://www.demorgen.be/tv-cultuur/vrt-personeel-betoogt-op-5-december-geen-propagandazender-worden~b657c6cc/">De Morgen</a> veertig miljoen euro besparen. Naast de besparingen eist de nieuwe Vlaamse regering meer neutraliteit en ideologische diversiteit.</p>
      <figure>
        <iframe data-src="https://twitter.com/conner_rousseau/status/1191753015516110849?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>“Willen de openbare omroep misbruiken als propagandazender”</h3>
      <p>De socialistische vakbond kan zich allerminst vinden in de plannen van de regering-Jambon. Enkel door bepaalde zenders of diensten te schrappen zou men, althans volgens de vakbond, aan de besparingen kunnen voldoen. Tevens stelt het ACOD dat de <i>“Jambon en De Wever […] de openbare omroep [willen] misbruiken als propagandazender”. “Propaganda voor hún nationalistisch gedachtegoed”,</i> stelt Graus tegenover <a href="https://www.dewereldmorgen.be/artikel/2019/11/05/vrt-personeel-betoogt-op-5-december-we-hebben-geen-zin-om-propagandazender-te-worden/">DeWereldMorgen</a>.</p>
      <p>De VRT-vakbonden zullen zich naar eigen zeggen niet ‘neerleggen’ bij de zogenaamde <i>“Orbaneske toestanden”.</i> <i>“Niet alleen de openbare omroep is bedreigd, maar ook de democratie en onze samenleving. We nodigen alle vrienden van de VRT uit om ons daar op te wachten en samen Jambon en zijn kornuiten te tonen dat ze niet onderhandelen met één CEO, maar met 2.000 personeelsleden – en bij uitbreiding met de ganse Belgische bevolking. Dus noteer in jullie agenda: 5 december, 16u op het Martelarenplein”</i>, citeert <a href="https://www.dewereldmorgen.be/artikel/2019/11/05/vrt-personeel-betoogt-op-5-december-we-hebben-geen-zin-om-propagandazender-te-worden/">DeWereldMorgen</a> Graus.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/10/sophie-wilmes-mr-volgt-charles-michel-op/"/>
        <a href="https://sceptr.net/2019/10/de-crem-wijst-met-vinger-naar-francken-en-jambon-waar-waart-ge/"/>
        <a href="https://sceptr.net/2019/10/selectiedienst-politie-legt-werk-neer-allemaal-ziek/"/>
      </related>
    </article>
  </body>
</html>