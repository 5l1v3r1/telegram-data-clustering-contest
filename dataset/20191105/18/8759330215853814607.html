<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902529/hellas-stadion-deels-dicht-na-racisme-tegen-balotelli-fan-krijgt-verbod-tot-2030.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T18:00:00+00:00"/>
    <meta property="og:title" content="Hellas-stadion deels dicht na racisme tegen Balotelli; fan krijgt verbod tot 2030"/>
    <meta property="og:description" content="De Italiaanse voetbalbond heeft besloten dat Hellas Verona het één thuiswedstrijd in de Serie A moet stellen zonder de supporters van de 'poltrone est', gestationeerd aan de oostzijde van het stadion. De club deelde zelf een fikse straf uit aan een van de supporters na de racistische uitlatingen aan het adres van Mario Balotelli."/>
  </head>
  <body>
    <article>
      <h1>Hellas-stadion deels dicht na racisme tegen Balotelli; fan krijgt verbod tot 2030</h1>
      <address>
        <time datetime="2019-11-05T18:00:00+00:00">05 Nov 2019, 18:00</time>
      </address>
      <p>
        <b>De Italiaanse voetbalbond heeft besloten dat Hellas Verona het één thuiswedstrijd in de Serie A moet stellen zonder de supporters van de 'poltrone est', gestationeerd aan de oostzijde van het stadion. De club deelde zelf een fikse straf uit aan een van de supporters na de racistische uitlatingen aan het adres van Mario Balotelli.</b>
      </p>
      <p>De Italiaanse voetbalbond laat dinsdag weten dat de oostzijde van het Stadio Marc'Antonio Bentegodi één thuiswedstrijd gesloten blijft. Brescia-aanvaller Balotelli werd racistisch bejegend door de supporters aan die kant van het stadion en dreigde zelfs van het veld te stappen. Op aandringen van zijn ploeggenoten en de spelers van Hellas bleef de spits op het veld en maakte hij even later zelfs een doelpunt.</p>
      <p>De Italiaanse voetbalbond geeft aan dat de racistische uitspraken goed hoorbaar waren, maar geeft ook duidelijk aan dat er in de rest van het stadion voor Balotelli werd gejuicht.</p>
      <aside>Lees meer<br/><a href="https://www.voetbalprimeur.be/nieuws/902505/raadsleden-in-verona-pakken-balotelli-aan-onacceptabel-er-is-niets-gebeurd-.html?itm_source=www.voetbalprimeur.be&amp;itm_medium=highlighted-content">Raadsleden in Verona pakken Balotelli aan: 'Onacceptabel, er is niets gebeurd'</a></aside>
      <p>Ook Hellas deelde na afloop van de wedstrijd een straf uit aan één van de aanvoerders van de harde supporterskern, zo is te lezen op <a href="https://www.hellasverona.it/2019/11/05/nota_ufficiale_del_club">de website</a> van de club. Luca Castellini kreeg een stadionverbod tot 2030, nadat hij maandag op de Italiaanse radio zei dat Balotelli, een zoon van Ghanese immigranten, 'geen echte Italiaan' kan worden genoemd. Hij kreeg vervolgens de vraag of hij een racist is, maar daar antwoordde hij ontkennend op door aan te geven dat er bij Hellas ook een 'neger' (Eddy Salcedo) in het team speelt en die wordt volgens Castellini ook toegejuicht.</p>
      <aside>Lees meer<br/><a href="https://www.voetbalprimeur.be/nieuws/902490/live-krc-genk-gaat-in-de-champions-league-op-bezoek-bij-liverpool.html?itm_source=www.voetbalprimeur.be&amp;itm_medium=highlighted-content">LIVE: KRC Genk moet achtervolgen, Wijnaldum scoort voor Liverpool</a></aside>
    </article>
  </body>
</html>