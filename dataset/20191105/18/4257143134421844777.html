<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/05/zebran-gazoltak-halalra-egy-not"/>
    <meta property="og:site_name" content="infostart"/>
    <meta property="article:published_time" content="2019-11-05T18:32:00+00:00"/>
    <meta property="og:title" content="Zebrán gázoltak halálra egy nőt"/>
    <meta property="og:description" content="Egyelőre ismeretlen körülmények között egy személyautó elütött egy kijelölt gyalogátkelőhelyen sétáló nőt kedd este háromnegyed hatkor Százhalombattán."/>
  </head>
  <body>
    <article>
      <h1>Zebrán gázoltak halálra egy nőt</h1>
      <address><time datetime="2019-11-05T18:32:00+00:00">05 Nov 2019, 18:32</time> by <a rel="author">Infostart</a></address>
      <h3>Egyelőre ismeretlen körülmények között egy személyautó elütött egy kijelölt gyalogátkelőhelyen sétáló nőt kedd este háromnegyed hatkor Százhalombattán.</h3>
      <p>A gyalogos nő olyan súlyos sérüléseket szenvedett, hogy a helyszínen életét vesztette - közölte a Pest Megyei Rendőr-főkapitányság a <a href="http://www.police.hu/hu/hirek-es-informaciok/utinfo/baleseti-hirek/halalos-gyalogosgazolas-szazhalombattan">police.hu oldalon</a>.</p>
      <p>Az eset kapcsán is felhívták a figyelmet, hogy ősszel megváltoznak az út- és látási viszonyok, ezek lényegesen növelik a baleseti kockázatot, ezért még nagyobb körültekintéssel kell közlekedni. A nedves aszfalt és a hidegebb gumiabroncs nem tapad úgy, mint száraz időben, melegben. Emellett a rosszabbodó látási viszonyok miatt nehezebb észrevenni a gyalogosokat.</p>
      <p>"A balesetek többsége szabálykövető magatartással, nagyobb körültekintéssel elkerülhető lehetne" - írták.</p>
    </article>
  </body>
</html>