<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/samsung-chysta-novy-hit-galaxy-s10-lite-ma-mat-az-8-gb-ram-snapdragon-855-a-android-10/"/>
    <meta property="og:site_name" content="Android Portal"/>
    <meta property="article:published_time" content="2019-11-05T18:25:43+00:00"/>
    <meta property="og:title" content="Samsung chystá nový hit: Galaxy S10 lite má mať až 8 GB RAM, Snapdragon 855 a Android 10!"/>
    <meta property="og:description" content="V prostredí aplikácie Geekbench sa objavila odľahčená verzia modelu Galaxy S10 od spoločnosti Samsung."/>
  </head>
  <body>
    <article>
      <h1>Samsung chystá nový hit: Galaxy S10 lite má mať až 8 GB RAM, Snapdragon 855 a Android 10!</h1>
      <address><time datetime="2019-11-05T18:25:43+00:00">05 Nov 2019, 18:25</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>V prostredí aplikácie Geekbench sa objavila odľahčená verzia modelu Galaxy S10 od spoločnosti <a href="https://www.techbyte.sk/2019/10/samsung-galaxy-book-ion-notebook/">Samsung</a>. Zariadenie s označením SM-G770F získalo v testovaní 742 (single-core) a 2 604 (multi-core) bodov.</b>
      </p>
      <p>Ako už <a href="https://www.androidcentral.com/new-leak-seemingly-confirms-samsung-galaxy-s10-lite-indeed-its-way">informoval</a> web <i>androidcentral.com</i>, Galaxy S10 Lite má disponovať <b>8-jadrovým</b> čipsetom <b>Snapdragon 855</b>, ktorý spolupracuje s <b>8 GB</b> operačnej pamäte <b>RAM</b>. Potešiť nás má aj prítomnosť operačného systému <b>Android 10</b>.</p>
      <p>Podľa <i>sammobile.com</i> majú byť ostatné špecifikácie Galaxy S10 Lite identické s tými, ktoré ponúkne <b>Galaxy A91</b>. Konkrétne teda hovoríme o <b>6,7-palcovom FullHD+</b> displeji, <b>trojici </b>zadných fotoaparátov na čele s <b>48 Mpx</b> senzorom, <b>32 Mpx</b> selfie fotoaparáte a <b>4 500 mAh</b> batérii s podporou <b>45 W</b> rýchlonabíjania.</p>
      <figure>
        <img src="https://www.techbyte.sk/wp-content/uploads/2019/10/geekbench.jpg"/>
        <figcaption>Zdroj: Geekbench <a href="https://www.androidcentral.com/new-leak-seemingly-confirms-samsung-galaxy-s10-lite-indeed-its-way">(via androidcentral.com)</a></figcaption>
      </figure>
      <p>Vráťme sa však ešte raz k operačnej pamäti. Ak sú informácie zverejnené v prostredí Geekbench pravdivé, Galaxy S10 Lite ponúkne <b>o 2 GB väčšiu</b> RAM ako <b>Galaxy S10e</b>, čo je momentálne najlacnejší model zo série Galaxy S10.</p>
    </article>
  </body>
</html>