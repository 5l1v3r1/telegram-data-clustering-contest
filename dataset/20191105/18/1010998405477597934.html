<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/dzhejmi-uil.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T18:21:00+00:00"/>
    <meta property="og:title" content="Джейми Уилямс: Искам да превърна играчите във войници, поети, част от обществото"/>
    <meta property="og:description" content="Авторът на най-вдъхновяващaта спортна реч в киното се срещна с футболния &quot;Левски&quot;"/>
  </head>
  <body>
    <article>
      <h1>Джейми Уилямс: Искам да превърна играчите във войници, поети, част от обществото</h1>
      <h2>Авторът на най-вдъхновяващaта спортна реч в киното се срещна с футболния &amp;quot;Левски&amp;quot;</h2>
      <address><time datetime="2019-11-05T18:21:00+00:00">05 Nov 2019, 18:21</time> by <a rel="author" href="https://btvnovinite.bg/author/?author=2004486" target="_blank">Иван Боянов</a></address>
      <p>Авторът на най-вдъхновяващaта спортна реч в киното се срещна с футболния "Левски". Бившият състезател по американски футбол Джейми Уилямс изнесе лекция пред играчите на "сините".</p>
      <p>"Погледнете човека до себе си, който ще е до вас. Ще видите човек, който ще се жертва за отбора, защото знае, че вие ще направите същото. Това е отбор, господа. Или ще се справим като отбор или ще умрем сами. Това е футболът, момчета" - <b>част от речта на Ал Пачино във филма "Всяка една неделя", считана за една от най-мотивиращите в историята на киното.</b></p>
      <figure>
        <video src="https://vid.btv.bg/btvnews/2019/11/05/RECH_WILLIAMS_1572970917-1.mp4"/>
      </figure>
      <p>Режисьорът Оливър Стоун наема бившият състезател по американски футбол Джейми Уилямс за консултант в продукцията, като последният е с основна роля за създаването на речта. По покана на футболния "Левски", той изнесе лекция пред играчите. Уилямс отдели време и нашия екип за интервю, в което сподели впечатленията си от България и подчерта важността на психологическата подготовка на спортистите.</p>
      <figure>
        <iframe src="https://www.youtube.com/embed/f1yWSePMqsk" width="640" height="360" data-service="Youtube" scrolling="no"/>
      </figure>
      <p>"България е агрикултурна страна в исторически план, така че вие сте създали много неща. Страната ви беше една от най-силните и в спортно отношение в света, защото изграждахте младите. Исках да видя как започва всичко. Ако младежта не се развива няма как да се появят супергероите. Не ставаш голмайстор на световно първенство, това не се случва, ако не се работи с теб от ранна възраст. Исках да видя как изглеждат, колко са фокусирани, колко са атлетични. Според мен някой от тези момчета могат да играят американски футбол", заяви Уилямс.</p>
      <p>"Хората са станали велики, защото са се проваляли и са опитвали отново и отново. Най-накрая успяват, каквото и да се опитат да усъвършенстват. От времето, в което сме били просто ловци и впоследствие ставаме цивилизовани. Научили са се да работят заедно, така идва цивилизацията. Тези деца се учат от малки какво означава отбор. Какво означава да си част от отбор, какво означава да повтаряш нещо, докато не станеш добър, какво означава да се състезаваш срещу някого, който иска същото нещо – те искат да вземат топката, колкото и ти. Как успяваш да разделиш? Те се учат на това в момента, разбират дали притежават достатъчно или трябва да се приберат и да работят още. Това е прекрасно да се види. Бил съм в България няколко пъти и сега е първият случай, в който имам възможност да видя спортисти"</p>
      <figure>
        <img src="https://img.bg.sof.cmestatic.com/media/images/640x/Nov2019/2112015377.jpg"/>
      </figure>
      <p>"Да бъда част от отбор ме направи човека, който съм в момента. Мисля, че учих по-добре, съсредоточавах се по-добре, състезавах се по-добре, защото бях спортист. Трябваше да ходя и да ме тренират. Треньорът ми е казвал "Днес не се справи добре" или "Днес беше добър" или "Трябва да повториш упражнението". Взех това и в класната стая. Когато разбереш основата и придобиеш качествата, тогава можеш да вложиш от собствената си магия в тези качества. Ако погледнем Григор Димитров. Той се е учил на тенис, както и другите българи, но играе тениса по уникален начин. Тези деца трябва да направят точно това, да намерят своята уникална идентичност, състезавайки се и предизвиквайки себе си. Аз това направих, играех дълго, но си го направих по моя начин"</p>
      <p>"Аз им казвам да са повече от спортисти. Да са войници, поети, да са част от обществото, да развиват своите качества, заедно с други качества. В бизнеса, в политиката, в образованието. Те трябва да върнат на обществото, защото са получили много. Те могат да направят повече. Те са специални, не са много хората, които могат да правят това, което те правят. Понякога те се лимитират само до това, което могат да направят. Моята цел е да ги окуража да бъдат повече от футболни играчи. Лидер като човек. Човек, който може да направи промяната", продължи Уилямс.</p>
      <figure>
        <img src="https://img.bg.sof.cmestatic.com/media/images/640x/Nov2019/2112015378.jpg"/>
      </figure>
    </article>
  </body>
</html>