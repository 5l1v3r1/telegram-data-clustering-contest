<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76296-Vo-Fantastickych-zveroch-3-navstivime-brazilsku-skolu-carodejnikov-a-uvidime-viac-Rokfortu-Vrati-sa-Johnny-Depp-ako-Grindelwald"/>
    <meta property="og:site_name" content="REFRESHER"/>
    <meta property="article:published_time" content="2019-11-05T18:19:00+00:00"/>
    <meta property="og:title" content="Vo Fantastických zveroch 3 navštívime brazílsku školu čarodejníkov a uvidíme viac Rokfortu. Vráti sa Johnny Depp ako Grindelwald?"/>
    <meta property="og:description" content="Vyhodí Warner Deppa ako Disney pri Pirátoch Karibiku?"/>
  </head>
  <body>
    <article>
      <h1>Vo Fantastických zveroch 3 navštívime brazílsku školu čarodejníkov a uvidíme viac Rokfortu. Vráti sa Johnny Depp ako Grindelwald?</h1>
      <address><time datetime="2019-11-05T18:19:00+00:00">05 Nov 2019, 18:19</time> by <a rel="author">Dominik Vetrák</a></address>
      <p>
        <b>Vyhodí Warner Deppa ako Disney pri Pirátoch Karibiku?</b>
      </p>
      <p>Po pár dňoch sme tu späť s rubrikou Raňajky s Filmkultom, aj keď jej názov už nezodpovedá časovému horizontu, kedy vychádzajú. Dôležité však je, že pre teba máme množstvo zaujímavých noviniek z Hollywoodu.<br/><br/>Tou najpodstatnejšou je návrat Fantastických zverov. <b>Trojka sa začne natáčať na jar 2020 a vrátia sa všetci hlavní herci vrátane Johnnyho Deppa v jeho role Grindelwalda.</b> Bohužiaľ, vracia sa aj režisér David Yates, ktorý sa postaral o prvé dva diely a množstvo častí Harryho Pottera. J. K. Rowling pracuje na scenári spoločne so Stevom Klovesom, ktorý pracoval ako scenárista na celej ságe Harryho Pottera (okrem Zverov). Naposledy napísal Amazing Spider-Mana.</p>
      <related>
        <a href="https://refresher.sk/65182-Premiera-Fantastickych-zverov-3-bola-odsunuta-o-rok-Vrati-sa-Johnny-Depp-ako-Grindelwald"/>
      </related>
      <p>Okrem toho máme potvrdené, že sa pozrieme do Rokfortu a tých scénok by malo byť viac ako naposledy, rovnako ako by sme sa mali dočkať viac od Dumbledora. Navštívime aj Rio de Janeiro v Brazílii, takže sa pravdepodobne pozrieme do tamojšej čarodejníckej školy. </p>
      <p>
        <b>Bratia Russovci si s Tomom Hollandom dali pauzu od MCU</b>
      </p>
      <p>Snímka Cherry vyrozpráva skutočný príbeh Nica Walkera (Holland). Ten bol vo vojne v Iraku medikom, no domov sa vrátil s posttraumatickou stresovou poruchou a po spadnutí do závislosti od opiátov začal dokonca vykrádať banky. Za scenárom stojí Jessica Goldberg (seriál The Path).</p>
      <figure>
        <img src="https://i.refresher.sk/public/dominik-v/2019/_november/Screen-Shot-2019-11-01-at-2.19.54-PM.jpg"/>
      </figure>
      <p>
        <b>Rolland Emmerich ľutuje, že natočil Independence Day 2</b>
      </p>
      <p>V rozhovore pre <a href="https://www.yahoo.com/entertainment/independence-day-director-roland-emmerich-regrets-making-sequel-170655100.html?guccounter=1&amp;guce_referrer=aHR0cHM6Ly9jb2xsaWRlci5jb20vcm9sYW5kLWVtbWVyaWNoLWFkbWl0cy1oZS1zaG91bGRudC1oYXZlLW1hZGUtaW5kZXBlbmRlbmNlLWRheS1yZXN1cmdlbmNlLw&amp;guce_referrer_sig=AQAAAC31OJH4va_hD0RwGGcN-swMwWLzYda5oWz8zFDke7wrmAja6HOqGa-aaMEQmA76yp1t1xjHXDwLf-rebTqxygybQKxOiqgd7mgVw4bCYPIN7h2i_02RimmnEiXBiVs74fKoYDRFpeMXEWDhI3u1bAbp1zjvftLg-P5IStHX95PD"><b>Yahoo</b></a> sa úprimne spovedá a ľutuje, že sequel natočil. V polovici preprodukcie im Will Smith oznámil, že film nespraví, pretože chce natočiť Suicide Squad. Emmerich tak musel spísať nový scenár, ktorý sa mu ani veľmi nepáčil, no natáčanie muselo začať. S odstupom času ľutuje, že film nezrušil, keďže pôvodne mal oveľa lepší plán na film.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71170-5-seria-Peaky-Blinders-je-dotocena-Uvidime-ju-v-priebehu-tohto-roka"/>
        <a href="https://refresher.sk/71121-Fantasticke-zvery-3-budu-vacsie-nez-prve-dva-diely-dokopy-a-reziser-Bohemian-Rhapsody-zrejme-konci-v-Hollywoode"/>
        <a href="https://refresher.sk/71661-Komiksovy-serial-Legion-sa-docka-3-serie-a-J-K-Rowling-uz-zacina-pracovat-na-scenari-pre-Fantasticke-zvery-3"/>
        <a href="https://refresher.sk/65182-Premiera-Fantastickych-zverov-3-bola-odsunuta-o-rok-Vrati-sa-Johnny-Depp-ako-Grindelwald"/>
        <a href="https://refresher.sk/76261-Pri-natacani-novej-marvelovky-nasli-bombu-na-nakrucani-bola-vtedy-aj-Angelina-Jolie-Miesto-evakuovali"/>
        <a href="https://refresher.sk/76257-Will-Smith-sa-hra-na-Batmana-Nahlaskovany-trailer-pre-Bad-Boys-for-Life-slubuje-pokracovanie-na-ktore-sme-cakali-skoro-20-rokov"/>
        <a href="https://refresher.sk/76250-Samuel-L-Jackson-a-Anthony-Mackie-nemozu-kvoli-svojej-farbe-pleti-podnikat-Najmu-si-teda-belocha-aby-bol-tvarou-ich-firmy"/>
        <a href="https://refresher.sk/76237-Po-porne-bude-22rocna-herecka-rezirovat-aj-velky-thriler-Bella-Thorne-to-dotiahne-z-PornHubu-az-do-kinosal"/>
      </related>
    </article>
  </body>
</html>