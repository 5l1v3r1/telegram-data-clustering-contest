<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/bezartak-az-evente-2000-kutyat-feldolgozo-kutyavagohidat"/>
    <meta property="og:site_name" content="euronews"/>
    <meta property="article:published_time" content="2019-11-05T18:59:44+00:00"/>
    <meta property="og:title" content="Bezárták az évente 2000 kutyát feldolgozó kutyavágóhidat"/>
    <meta property="og:description" content="A kambodzsai létesítmény gazdája ki akart szállni a kutyahúsbizniszból, ehhez egy bécsi állatvédő szervezet segítségét kérte."/>
  </head>
  <body>
    <article>
      <h1>Bezárták az évente 2000 kutyát feldolgozó kutyavágóhidat</h1>
      <address><time datetime="2019-11-05T18:59:44+00:00">05 Nov 2019, 18:59</time> by <a rel="author">MTI </a></address>
      <p>A bécsi központú Vier Pfoten (Négy Mancs) nemzetközi állatvédő szervezet segítségével bezárták a kambodzsai Takeo tartomány legnagyobb kutyavágóhídját, ahol évente több mint 2 ezer ebet mészároltak le étkezési célra.</p>
      <p>A civil szervezet gondjaiba vette a vágóhídon még életben talált kutyákat. A közlemény szerint az állatok "szörnyűséges" állapotban voltak, két, szűk ketrecben tartott állat izmai két év alatt úgy elsorvadtak, hogy alig bírtak lábra állni.</p>
      <p>Mint írják, a vágóhídon kóbor és lopott kutyákat öltek le, de voltak köztük olyanok is, amelyeket egy-egy fazékért vagy serpenyőért cserébe adtak át gazdáik.</p>
      <p>A közlemény szerint a vágóhíd tulajdonosa ki akart szállni a kutyahúsbizniszből, ezért a szervezet segítségét kérte. A tulajdonos a kutyamészárszékről való lemondásért cserébe földet kapott, ahol a jövőben rizst és zöldséget fog termeszteni.</p>
      <p>Kambodzsában becslések szerint évente három millió kutyát ölnek le húsukért, az állatvédő szervezet csak Phnompenben 110 olyan étteremről tud, ahol kutyahúsból készült fogásokat is kínálnak.</p>
    </article>
  </body>
</html>