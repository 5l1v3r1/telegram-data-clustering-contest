<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/v-medu-nasli-antibiotike-246281"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T18:44:00+00:00"/>
    <meta property="og:title" content="Oporečen med: čebelam dajali prepovedane antibiotike"/>
    <meta property="og:description" content="LJUBLJANA – Slovenski čebelarji so svojim čebelam dajali antibiotike, poroča portal 24ur. To je razkril notranji nadzor v Medexu, kjer so morali zaradi antibiotikov v medu uničiti skoraj tri ton..."/>
  </head>
  <body>
    <article>
      <h1>Oporečen med: čebelam dajali prepovedane antibiotike</h1>
      <h2>Afere se kar vrstijo.</h2>
      <address><time datetime="2019-11-05T18:44:00+00:00">05 Nov 2019, 18:44</time> by <a rel="author">T. K.</a></address>
      <p>LJUBLJANA – Slovenski čebelarji so svojim čebelam dajali antibiotike, poroča portal <i>24ur</i>. To je razkril notranji nadzor v <i>Medexu</i>, kjer so morali zaradi antibiotikov v medu uničiti skoraj tri tone medu.<br/>Čebelam so dajali te antibiotike: oksitetraciklin, trimetoprim in sulfomonometoksin.<br/><br/>Uprava za varno hrano je prisotnost antibiotikov potrdila, obenem pa zagotovila, da med z antibiotiki ni prišel na trgovske police in ga tako potrošniki nismo mogli zaužiti. Antibiotike naj bi čebelam dajali trije slovenski čebelarji.<br/><br/>Antibiotike je čebelam prepovedano dajati že 20 let. Kot so povedali v upravi za varno hrano, so jih čebelarji morali dobiti v tujini ali pa so bili antibiotiki namenjeni drugim živalim. Čebelarjem so zaradi prekrška izrekli kazni. Verjetno so antibiotike čebelarji uporabili za preprečevanje hude gnilobe čebelje zalege.</p>
    </article>
  </body>
</html>