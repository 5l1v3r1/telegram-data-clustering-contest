<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/5/653366/"/>
    <meta property="og:site_name" content="Економічна правда"/>
    <meta property="article:published_time" content="2019-11-05T18:43:00+00:00"/>
    <meta property="og:title" content="В Україну за 2019 рік переказано понад 1,7 мільярда доларів — НБУ"/>
    <meta property="og:description" content="З початку 2019 року через системи переказу коштів в Україну надійшло більше 1,7 мільярда доларів в еквіваленті, найбільше коштів переказано із США та Ізраїлю."/>
  </head>
  <body>
    <article>
      <h1>В Україну за 2019 рік переказано понад 1,7 мільярда доларів — НБУ</h1>
      <address>
        <time datetime="2019-11-05T18:43:00+00:00">05 Nov 2019, 18:43</time>
      </address>
      <p>З початку 2019 року через системи переказу коштів в Україну надійшло більше 1,7 мільярда доларів в еквіваленті, найбільше коштів переказано із США та Ізраїлю.<br/><br/>Про це повідомляє <a href="https://www.facebook.com/NationalBankOfUkraine/photos/a.1505513382996162/2408196039394554/?type=3&amp;__tn__=-R0.g">прес-служба НБУ.</a></p>
      <p>Зазначається, що ця сумма на 4% менше, ніж за 9 місяців 2018 року. Таке незначне коливання Нацбанк пов’язує із сезонними факторами.</p>
      <p>Транскордонні перекази в Україну фактично здійснювали 9 систем переказу коштів, з них 2 – створені резидентами та 7 – створені нерезидентами (4 системи з США, по 1 системі – з Грузії, Канади, Азербайджану). Лідерство за обсягами транскордонних переказів зберігають системи переказу коштів – резиденти США.</p>
      <p>В межах України переказано майже 140 млрд грн або 5,3 млрд дол. США в еквіваленті. Це на понад третину (понад 35%) більше, якщо порівняти з аналогічним періодом 2018 року.<br/><br/>За дев’ять місяців 2019 року через системи переказу коштів в межах України переказано майже 140 млрд грн або 5,3 млрд дол. США в еквіваленті. Це на понад третину (понад 35%) більше, якщо порівняти з аналогічним періодом 2018 року.</p>
      <p>Переважний обсяг внутрішньодержавних переказів (89%) традиційно припадає на системи, створені небанківськими установами. Найбільший обсяг переказів у межах України (понад 67%) здійснили дві системи переказу коштів – FORPOST (ТОВ "ПОСТ ФІНАНС") та Поштовий переказ (АТ "Укрпошта").</p>
      <p><b>Нагадаємо</b>, <i>у Міністерстві розвитку економіки, торгівлі та сільського господарства розраховують, що обсяг грошових переказів від трудових мігрантів за підсумками 2019 року може сягнути<a href="https://www.epravda.com.ua/news/2019/10/28/653043/"> 12 мільярдів доларів.</a></i></p>
    </article>
  </body>
</html>