<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/goncharuk-proviv-pershe-zasidannya-natsrady-z-pytan-nauky-i-tehnologij-pro-shho-govoryly/"/>
    <meta property="og:site_name" content="Рубрика"/>
    <meta property="article:published_time" content="2019-11-05T18:00:59+00:00"/>
    <meta property="og:title" content="Гончарук провів перше засідання Нацради з питань науки і технологій: про що говорили"/>
    <meta property="og:description" content="Прем’єр-міністр України Олексій Гончарук провів перше засідання Нацради з питань науки і технологій. Про це він написав у Facebook. “Сьогодні провів перше засідання Національної ради з питань науки і технологій. Декілька тез з цього приводу. В Україні є прекрасні традиції наукових шкіл. Але сама система відносин в науці залишає бажати кращого. Те, що зараз є — […]"/>
  </head>
  <body>
    <article>
      <h1>Гончарук провів перше засідання Нацради з питань науки і технологій: про що говорили</h1>
      <address><time datetime="2019-11-05T18:00:59+00:00">05 Nov 2019, 18:00</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/5daf0bb724a79768103845_820x360-620x420.jpg"/>
      </figure>
      <p>Фото kmu.gov.ua<br/><b><b>Прем’єр-міністр України Олексій Гончарук провів перше засідання Нацради з питань науки і технологій.</b></b></p>
      <p>Про це він написав у Facebook.</p>
      <p>“Сьогодні провів перше засідання Національної ради з питань науки і технологій. Декілька тез з цього приводу. В Україні є прекрасні традиції наукових шкіл. Але сама система відносин в науці залишає бажати кращого. Те, що зараз є — не влаштовує ані науковців, ані чиновників”, – каже він.</p>
      <p>Він зазначив, що  з країни постійно від’їжджають вчені.</p>
      <p>“Наведу декілька цифр. У нас з країни постійно від’їжджають вчені. Повертається з них в кращому випадку 20%. Кількість дослідників, які працюють безпосередньо в Україні та задіяні у практичну роботу теж щороку зменшується. Для порівняння: 2015 рік – 90 тис науковців. 2018 рік – 57,6 тис науковців”, – пояснює Гончарук.</p>
      <p>Він акцентує, що наукову сферу точно потрібно терміново реформувати.</p>
      <p>“Почнемо з галузевих академій. Плюс особливу увагу маємо приділяти молодим вченим. В проєкті Бюджету-2020 ми вже заклали 100 млн на конкурс проєктів молодих вчених. За успішною наукою — наше майбутнє! Працюємо в цьому напрямку”, – резюмує Гончарук.</p>
      <p>Крім того, <a href="https://rubryka.com/2019/11/05/goncharuk-nazvav-3-fundamentalni-rechi-yaki-zakladeni-do-derzhbyudzhetu/">Гончарук назвав 3 фундаментальні речі, які закладені до держбюджету.</a></p>
      <p>Також він заявив, що <a href="https://rubryka.com/2019/11/05/subsydiyi-otrymayut-ti-komu-vony-naspravdi-potribni-goncharuk/">субсидії отримають ті, кому вони насправді потрібні.</a></p>
    </article>
  </body>
</html>