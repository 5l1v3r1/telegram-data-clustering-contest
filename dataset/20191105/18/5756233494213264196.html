<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620098/%D9%88%D8%A7%DA%A9%D9%86%D8%B4-%D8%B1%D8%B6%D8%A7%D9%88%D9%86%D8%AF-%D8%A8%D9%87-%D8%A7%D8%AD%D8%AA%D9%85%D8%A7%D9%84-%D8%AC%D8%AF%D8%A7%DB%8C%DB%8C-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A7%D8%B2-%D8%A7%D8%B3%D8%AA%D9%82%D9%84%D8%A7%D9%84"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T18:53:00+00:00"/>
    <meta property="og:title" content="واکنش رضاوند به احتمال جدایی استراماچونی از استقلال"/>
    <meta property="og:description" content="هافبک استقلال می‌گوید بیان مباحث مالی این تیم مربوط به بزرگترهای استقلال است."/>
  </head>
  <body>
    <article>
      <h1>واکنش رضاوند به احتمال جدایی استراماچونی از استقلال</h1>
      <address>
        <time datetime="2019-11-05T18:53:00+00:00">05 Nov 2019, 18:53</time>
      </address>
      <p>
        <i>هافبک استقلال می‌گوید بیان مباحث مالی این تیم مربوط به بزرگترهای استقلال است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>آرش رضاوند بعد از پیروزی ۵ بر صفر استقلال مقابل صنعت نفت آبادان گفت: امروز، یک روز خوب برای استقلال بود. امیدوارم این روند ادامه داشته باشد چون تیم به روندی رسیده که بازی کردن مقابل این تیم دشوار است.</p>
      <p>او درباره پایین آمدن عطش گلزنی استقلال در نیمه دوم، یادآور شد: ما در نیمه دوم هم خیلی حمله کردیم. شاید نتیجه بازی طوری بود که ما تصمیم به حفظ توپ گرفتیم ولی حملات متعددی هم داشتیم.</p>
      <p>هافبک استقلال درباره احتمال مغرور شدن استقلال بعد از پیروزی های پرگل گفت: بالاخره استقلال در هر بازی برای پیروزی به میدان می‌رود. ما با این پیروزی‌ها مغرور نمی‌شویم.</p>
      <p>رضاوند درباره اظهارنظر استراماچونی مبنی بر این که با این وضعیت قادر به همراهی استقلال نیست و از ایران می‌رود، صحبتی نکرد و گفت در جریان این موضوعات نیست.</p>
      <p>او درباره اینکه آیا مطالباتش را از استقلال دریافت کرده است یا نه، گفت: این بحث را باید بزرگترهای تیم مطرح کنند.</p>
    </article>
  </body>
</html>