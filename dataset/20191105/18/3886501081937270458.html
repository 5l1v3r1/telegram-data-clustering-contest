<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118911-vucic-dolazim-u-upitnik-nisam-snimao-unapred-emisiju?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-05T18:30:03+00:00"/>
    <meta property="og:title" content="Vučić: Dolazim u Upitnik, nisam snimao unapred emisiju"/>
    <meta property="og:description" content="Predsednik Srbije Aleksandar Vučić rekao je da će večeras gostovati u emisiji Upitnik na Radio televiziji Srbije (RTS) i naveo da nije unapred snimio emisiju, te da neće ići na Košutnjak ni u Palatu Srbija da bi je snimao.&quot;Prihvatio sam poziv i biću na tom mestu. Nisam snimao unapred, neću ići na Košutnjak, biću u RTS-u. Želim da im poručim da ću doći baš kada je najavljeno, neću mnogo pre vremena da dolazim&quot;, rekao je Vučić u telefonskom razgovoru za TV Pink.Rekao je da oni koji su uoči njegovog gostovanja najavili okupljanje ispred RTS-a, ne dolaze da mu postave pitanja kako su rekli, već da &quot;uteraju strah u kosti svakome ko bi im se suprostavio i zbog želje da kontrolišu kretanje ljudi&quot;.On je svoje pristalice pozvao da ne dolaze ispred RTS-a u znak podrške, jer po njegovoj oceni aktivisti Jedan od pet milona i Dveri &quot;samo traže incident&quot;.Udruženje Jedan od pet miliona i predstavnici Dveri pozvali su ranije danas gradjane da se okupe ispred RTS-a povodom dolaska predsednika Srbije Aleksandra Vučića u emisiju…"/>
  </head>
  <body>
    <article>
      <h1>Vučić: Dolazim u Upitnik, nisam snimao unapred emisiju</h1>
      <address>
        <time datetime="2019-11-05T18:30:03+00:00">05 Nov 2019, 18:30</time>
      </address>
      <p><b>Predsednik Srbije Aleksandar Vučić rekao je da će večeras gostovati u emisiji Upitnik na Radio televiziji Srbije (RTS) i naveo da nije unapred snimio emisiju, te da neće ići na Košutnjak ni u Palatu Srbija da bi je snimao.</b><br/><br/>"Prihvatio sam poziv i biću na tom mestu. Nisam snimao unapred, neću ići na Košutnjak, biću u RTS-u. Želim da im poručim da ću doći baš kada je najavljeno, neću mnogo pre vremena da dolazim", rekao je Vučić u telefonskom razgovoru za TV Pink.<br/><br/>Rekao je da oni koji su uoči njegovog gostovanja najavili okupljanje ispred RTS-a, ne dolaze da mu postave pitanja kako su rekli, već da "uteraju strah u kosti svakome ko bi im se suprostavio i zbog želje da kontrolišu kretanje ljudi".<br/><br/>On je svoje pristalice pozvao da ne dolaze ispred RTS-a u znak podrške, jer po njegovoj oceni aktivisti Jedan od pet milona i Dveri "samo traže incident".<br/><br/>Udruženje Jedan od pet miliona i predstavnici Dveri pozvali su ranije danas gradjane da se okupe ispred RTS-a povodom dolaska predsednika Srbije Aleksandra Vučića u emisiju Upitnik.</p>
    </article>
  </body>
</html>