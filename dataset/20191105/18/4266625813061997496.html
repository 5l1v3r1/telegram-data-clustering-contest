<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/simya_trampa_planuvala_pobuduvaty_rozkishni_kurorty_v_yalti_i_kyievi__1684343"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T18:17:00+00:00"/>
    <meta property="og:title" content="​Сім'я Трампа планувала побудувати розкішні курорти в Ялті і Києві, - Politico"/>
    <meta property="og:description" content="Сім'я президента Сполучених Штатів Америки Дональда Трамп збиралася побудувати розкішні курорти в Україні, зокрема, в Ялті і Києві."/>
  </head>
  <body>
    <article>
      <h1>​Сім'я Трампа планувала побудувати розкішні курорти в Ялті і Києві, - Politico</h1>
      <address>
        <time datetime="2019-11-05T18:17:00+00:00">05 Nov 2019, 18:17</time>
      </address>
      <p>
        <b>Сім'я президента Сполучених Штатів Америки Дональда Трамп збиралася побудувати розкішні курорти в Україні, зокрема, в Ялті і Києві.</b>
      </p>
      <p>Про це повідомляє <a href="https://www.politico.com/news/2019/11/04/trump-ukraine-corrupt-resort-065075">Politico</a>.</p>
      <p>Згідно з повідомленням, в 2006 році Дональд Трамп-молодший разом з Іванкою Трамп прибули в Україну для зустрічі з урядовими чиновниками з приводу будівництва в країні багатомільйонного готелю і поля для гольфу. Через два роки Трамп-молодший повертався, щоб зустрітися із забудовниками.</p>
      <p>Зазначається, що компанія Трампа розглядала як мінімум два об'єкти в Україні - готель і поле для гольфу в Києві і готель і яхт-клуб в приморському місті Ялта. Український уряд надав організації право будувати об'єкти в обох містах, проте, жоден проєкт не зрушив з мертвої точки.</p>
      <p>Тепер, через 10 років після того, як зусилля його компанії зазнали краху, президент США Дональд Трамп стверджує, що син його політичного конкурента Джо Байдена, а не він, хотів отримати вигоду з того, що він називає "дуже корумпованою" Україною.</p>
      <p>"Немає ніяких звинувачень в тому, що "Trump Organization" перейшла будь-які юридичні межі зі своїми зусиллями на початку 2000-х років в Україні - про більшість з яких раніше не повідомлялося в американських ЗМІ. Але такі "увертюри" пропонують ще один приклад ускладнень, пов'язаних з тим, що бізнесмен, який став президентом, приймає зовнішньополітичні рішення в тих місцях, де він мав або намагався мати значні фінансові інтереси", - йдеться у статті.</p>
      <p><a href="https://zik.ua/news/2019/11/04/tramp_vymagaie_osobystoi_yavky_svogo_vykryvacha_v_kongres_1683559">Нагадаємо</a>, президент Сполучених Штатів Америки Дональд Трамп відхилив пропозицію адвоката про письмові свідчення анонімного інформатора на питання республіканців Палати представників.</p>
      <p>Раніше повідомлялося, що радник президента США Дональда Трампа по Росії і Європі Тімоті Моррісон в комітеті Конгресу підтвердив у своїх свідченнях, що Трамп затримував військову допомогу Україні, вимагаючи заяви про ініціювання <a href="https://zik.ua/news/2019/11/01/tramp_shantazhuvav_ukrainu_spravamy_baydena_i_kompanii_burisma__morrison_1681655">розслідування справ проти української компанії Burisma і Байденів</a>.</p>
      <related>
        <h4>читайте також</h4>
        <a href="https://zik.ua/news/2019/11/05/novym_poslom_kanady_v_ukraini_stala_larysa_galadza_1684375"/>
        <a href="https://zik.ua/news/2019/11/05/u_yes_vidreaguvaly_na_slova_orzhelya_shchodo_prypynennya_tranzytu_rosiyskogo_1684239"/>
        <a href="https://zik.ua/news/2019/11/05/tretyakova_anonsuvala_shist_reform_u_sotsialniy_politytsi_1684203"/>
        <a href="https://zik.ua/news/2019/11/05/skandal_iz_burisma__poganyy_znak_dlya_ukrainskoi_vydobuvnoi_galuzi__sirenko_1684117"/>
      </related>
    </article>
  </body>
</html>