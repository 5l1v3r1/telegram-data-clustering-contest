<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Porno-zvezda-obvini-filmite-za-vuzrastni-za-seksualnoto-osakatyavane-na-muzhete-911433"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T18:56:00+00:00"/>
    <meta property="og:title" content="Порно звезда обвини филмите за възрастни за сексуалното осакатяване на мъжете"/>
    <meta property="og:description" content="Ранчото Moonlite Bunny е един от най-популярните публични домове по цял свят. Намира се в Невада, СА..."/>
  </head>
  <body>
    <article>
      <h1>Порно звезда обвини филмите за възрастни за сексуалното осакатяване на мъжете</h1>
      <address>
        <time datetime="2019-11-05T18:56:00+00:00">05 Nov 2019, 18:56</time>
      </address>
      <p>Ранчото Moonlite Bunny е един от най-популярните публични домове по цял свят. Намира се в Невада, САЩ, и си е напълно действащ и легален.</p>
      <p>Част от екипа му е популярната бивша порно актриса, Кимбърли Кейн, която пред британски таблоид коментира вредите, които филмите за възрастни нанасят върху мъжката сексуалност. По думите ѝ много от клиентите в ранчото страдат от "сексуална тревожност" и на практика не познават истинската интимност. </p>
      <p>Нещо повече - според Кимбърли именно филмите, в част от които се е и снимала, са причинили сексуални разстройства в цяло едно поколение мъже.</p>
      <p>Като порно актриса Кимбърли има много награди, но днес обвинява индустрията за всичко това. Според нея младите мъже нямат никаква увереност в леглото.</p>
      <p>"Те са гледали хиляди часове порно и вместо да научат нещо от него, то ги кара да се чувстват неадекватни", коментира тя пред DailyMail. </p>
      <p>Какво притеснява според нея младите мъже в спалнята? Това са на първо място техните природни дадености, фактът, че жените не звучат така по време на секс, както порно актрисите. Друга причина за сексуалното осакатяване на мъжете според Кимбърли е и липсата на адекватно сексуално образование.</p>
    </article>
  </body>
</html>