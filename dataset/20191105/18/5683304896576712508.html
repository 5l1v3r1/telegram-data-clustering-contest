<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/05/cbi-raids-169-locations-bank-fraud-cases.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-05T18:01:00+00:00"/>
    <meta property="og:title" content="വായ്പാ തട്ടിപ്പ്: കേരളത്തിലടക്കം ബാങ്കുകളിൽ റെയ്ഡ്; ലക്ഷ്യം രാജ്യം വിടുന്നത് തടയാൻ"/>
    <meta property="og:description" content="തിരുവനന്തപുരം ∙ ബാങ്ക് വായ്പാ തട്ടിപ്പുകേസുകളില്‍ കേരളത്തിലടക്കം സിബിെഎയുടെ വ്യാപക റെയ്ഡ്. 13 സംസ്ഥാനങ്ങളിലും രണ്ടു കേന്ദ്ര ഭരണപ്രദേശങ്ങളിലുമായി 169.CBI raids.CBI raids Tuesday.CBI raids bank fraud cases.CBI raids bank cases.CBI nationwide raids.Rs 7000 bank fraud cases.bank fraud cases in India.PMC Bank fraud case. Manorama News. Manorama Online. Latest News. Malayalam News.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>വായ്പാ തട്ടിപ്പ്: കേരളത്തിലടക്കം ബാങ്കുകളിൽ റെയ്ഡ്; ലക്ഷ്യം രാജ്യം വിടുന്നത് തടയാൻ</h1>
      <address><time datetime="2019-11-05T18:01:00+00:00">05 Nov 2019, 18:01</time> by <a rel="author">മനോരമ ലേഖകൻ</a></address>
      <p>തിരുവനന്തപുരം ∙ ബാങ്ക് വായ്പാ തട്ടിപ്പുകേസുകളില്‍ കേരളത്തിലടക്കം സിബിെഎയുടെ വ്യാപക റെയ്ഡ്. 13 സംസ്ഥാനങ്ങളിലും രണ്ടു കേന്ദ്ര ഭരണപ്രദേശങ്ങളിലുമായി 169 ഇടങ്ങളിലാണ് രാവിലെ മുതൽ റെയ്ഡ് നടന്നത്. ഏഴായിരം കോടി രൂപയുടെ 35 ബാങ്ക് തട്ടിപ്പുകേസുകള്‍ റജിസ്റ്റര്‍ ചെയ്തു.</p>
      <p>കോടികളുടെ വായ്പയെടുത്ത് നിരവധിപേര്‍ തിരിച്ചടയ്ക്കാതിരിക്കുകയും ബാങ്കുകളുടെ കിട്ടാക്കടം സമ്പദ് വ്യവസ്ഥയ്ക്ക് തലവേദനയായി തുടരുകയും ചെയ്യുന്ന സാഹചര്യത്തിലാണ് സിബിെഎയുടെ കടുത്ത നടപടി. വായ്പ തിരിച്ചടയ്ക്കാതെ രാജ്യം വിടുന്നത് തടയാന്‍ നേരത്തെ നടപടികള്‍ തുടങ്ങിവയ്ക്കുകയാണ് ലക്ഷ്യം. കേരളം ആന്ധ്ര, ഡല്‍ഹി, ഗുജറാത്ത്, ഉത്തര്‍പ്രദേശ് തുടങ്ങി 12 സംസ്ഥാനങ്ങളിലും ഛണ്ഡീഗഡിലും ദാദ്ര നഗര്‍ ഹവേലിയിലുമാണ് റെയ്ഡ് നടന്നത്. പരാതികളെല്ലാം പൊതുേമഖല ബാങ്കുകളുമായി ബന്ധപ്പെട്ടാണെന്നാണ് സൂചന. കൂടുതല്‍ വിവരങ്ങള്‍ പുറത്തുവിട്ടിട്ടില്ല.</p>
      <p>കഴിഞ്ഞ വര്‍ഷം ജൂലൈ മുതല്‍ ലഭിച്ച പരാതികളുടെയും രഹസ്യ വിവരങ്ങളുടെയും അടിസ്ഥാനത്തിലാണ് രാജ്യവ്യാപക റെയ്ഡിന് സിബിെഎ ഒരുങ്ങിയത്. തിങ്കളാഴ്ച സിബിെഎ ആസ്ഥാനത്ത് ഉന്നതതല യോഗം ചേര്‍ന്നിരുന്നു. 170 ടീമുകളായി തിരഞ്ഞായിരുന്നു റെയ്ഡ്. ഒാഡിറ്റര്‍മാരുള്‍പ്പെടെ വിദഗ്ധര്‍ കൂടെയുണ്ടായിരുന്നു. വായ്പാ തട്ടിപ്പ് സൗകര്യമൊരുക്കുന്നുവെന്ന് സംശയമുള്ള ബാങ്ക് ഉദ്യോഗസ്ഥരും നിരീക്ഷണത്തിലാണ്. എന്‍ഫോഴ്സ്മെന്‍റ് ഡയറക്ട്രേറ്റ് ഉള്‍പ്പെടെ സാമ്പത്തിക കുറ്റകൃത്യങ്ങള്‍ അന്വേഷിക്കുന്ന ഏജന്‍സികളും സിബിെഎയുമായി സഹകരിക്കുന്നുണ്ട്.</p>
      <p><b>English Summary:</b> CBI raids 169 locations over bank fraud cases worth Rs 7,000 crore</p>
    </article>
  </body>
</html>