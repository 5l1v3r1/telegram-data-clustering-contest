<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/z-krize-zmizela-socha-krista-odhad-skody-je-sto-tisic-korun-20191105.html"/>
    <meta property="og:site_name" content="Deník.cz"/>
    <meta property="article:published_time" content="2019-11-05T17:22:00+00:00"/>
    <meta property="og:title" content="Z kříže na Blanensku zmizela socha Krista. Odhad škody je sto tisíc korun"/>
    <meta property="og:description" content="Policisté na Blanensku vyšetřují krádež uměleckého díla. U autobusové zastávky v jedovnické lokalitě Pila, kudy se chodí k Rudickému propadání, stojí kříž. Z něj zmizela litinová socha Krista. Byla stará přes sto let."/>
  </head>
  <body>
    <article>
      <h1>Z kříže na Blanensku zmizela socha Krista. Odhad škody je sto tisíc korun</h1>
      <address><time datetime="2019-11-05T17:22:00+00:00">05 Nov 2019, 17:22</time> by <a rel="author">Jan Charvát</a></address>
      <p>Ke krádeži došlo v období od odpoledních hodin 29. října do rána 1. listopadu. „Zloděj odřezal tři šrouby, kterými byla socha ke kříži zachycena. A poté symbol Ježíše Krista odcizil. Socha byla před třemi lety restaurována povrchovou úpravou speciálním nátěrem bronzové barvy. Způsobená škoda byla vyčíslena předběžně na sto tisíc korun. Hodnota díla je však pro věřící nezměrná,“ uvedla policejní mluvčí Lenka Koryťáková.</p>
      <p>Při pátrání žádají policisté o pomoc veřejnost. „Vyzýváme případné svědky, kteří by mohli sdělit jakékoliv informace týkající se krádeže litinové sochy či informace k osobě pachatele, aby se obrátili na tísňovou linku 158. Nebo přímo na obvodní policii Blansko na telefon 974 631 396,“ dodala policistka. </p>
      <figure>
        <img src="https://g.denik.cz/17/1d/krizova-desitka-sportvisio-behani-bezci-bezecke-zavody150316-hk_denik-150-3x2.jpg"/>
      </figure>
      <aside>
        <a href="https://blanensky.denik.cz/fotbal_region/okresni-bezecka-liga-pokracuje-v-jedovnicich-a-okrouhle-20191105.html">Okresní běžecká liga pokračuje v Jedovnicích a Okrouhlé Přečíst článek ›</a>
      </aside>
    </article>
  </body>
</html>