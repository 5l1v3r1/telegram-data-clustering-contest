<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191105_04701676"/>
    <meta property="og:site_name" content="De Standaard"/>
    <meta property="article:published_time" content="2019-11-05T17:35:00+00:00"/>
    <meta property="og:title" content="Onfortuinlijke André Gomes mag ziekenhuis verlaten na horrortackle, rode kaart van Son wordt ingetrokken"/>
    <meta property="og:description" content="André Gomes is maandag met succes geopereerd aan de gebroken rechterenkel die hij zondag opliep tegen Tottenham. De Portugese international heeft het zieke..."/>
  </head>
  <body>
    <article>
      <h1>Onfortuinlijke André Gomes mag ziekenhuis verlaten na horrortackle, rode kaart van Son wordt ingetrokken</h1>
      <address>
        <time datetime="2019-11-05T17:35:00+00:00">05 Nov 2019, 17:35</time>
      </address>
      <p>
        <b>André Gomes is maandag met succes geopereerd aan de gebroken rechterenkel die hij zondag opliep tegen Tottenham. De Portugese international heeft het ziekenhuis inmiddels verlaten en kan onder het toezicht van de medische staf van Everton beginnen aan de revalidatie. Dat maakte zijn club dinsdag bekend.</b>
      </p>
      <p>
        <b>LEES OOK. <a href="https://www.nieuwsblad.be/cnt/dmf20191103_04697733">Horrorblessure in de Premier League: voet van André Gomes staat volledig verkeerd, publiek in shock</a></b>
      </p>
      <p>Gomes liep zondag tegen de Spurs een gruwelijke enkelbreuk op toen hij slecht neerkwam na een tackle van Son. Toen de Zuid-Koreaan de omvang van de blessure zag, barstte hij op het veld in tranen uit. Ook de andere spelers reageerden ontdaan.</p>
      <p>Son kreeg eerst geel maar werd nadien, na tussenkomst van de VAR en toen scheidsrechter Martin Atkinson de ernst van de blessure van Gomes zag, alsnog uitgesloten. Die rode kaart en een schorsing van drie speeldagen werd echter alsnog kwijtgescholden door de FA.</p>
      <p>“Son Heung-min staat de komende drie wedstrijden gewoon ter beschikking van Tottenham”, liet de FA weten. “Een onafhankelijke commissie stemde in met de vraag om de kaart in te trekken wegens onterechte uitsluiting.”</p>
      <p>Het duel eindigde na een late goal van Everton op 1-1.</p>
      <p>
        <b>LEES OOK. <a href="https://www.nieuwsblad.be/cnt/dmf20191105_04701249">Opvallend: Tottenham in beroep tegen rode kaart van Son na horrorblessure Gomes</a></b>
      </p>
    </article>
  </body>
</html>