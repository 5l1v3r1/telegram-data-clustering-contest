<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/xiaomi-oficiyno-predstavila-smartfon-z-108-megapikselnoyu-kameroyu-328582_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T17:09:00+00:00"/>
    <meta property="og:title" content="Xiaomi офіційно представила смартфон з 108-мегапіксельною камерою"/>
    <meta property="og:description" content="У міжнародній версії смартфон буде називатися Mi Note 10."/>
  </head>
  <body>
    <article>
      <h1>Xiaomi офіційно представила смартфон з 108-мегапіксельною камерою</h1>
      <h2>У міжнародній версії смартфон буде називатися Mi Note 10.</h2>
      <address>
        <time datetime="2019-11-05T17:09:00+00:00">05 Nov 2019, 17:09</time>
      </address>
      <p>Китайська компанія <a href="https://dt.ua/TECHNOLOGIES/nazvana-data-prezentaciyi-smartfona-xiaomi-zi-108-megapikselnoyu-kameroyu-327702_.html"><b>Xiaomi</b></a> офіційно представила смартфон Mi CC9 Pro, який у міжнародній версії буде називатися Mi Note 10. Як повідомляє ITC.ua головною особливістю новинки, про яку було відомо ще до анонсу, стала пентакамера на 108 мегапікселів.</p>
      <p>Камера пристрою складається з п'яти модулів, які  вишикувалися вертикально в лівому верхньому кутку задньої панелі. Праворуч від основного блоку знаходяться два здвоєні світлодіодних спалахи.</p>
      <p>Смартфон оснащений OLED-дисплеєм діагоналлю 6,47 дюйма і роздільною здатністю Full HD+, який загинається на бічні грані. Працює пристрій під управлінням процесора Snapdragon 730G. Ємність акумулятора смартфона становить 5260 маг. Об'єм оперативної пам'яті гаджета складає від шести до восьми гігабайт, а вбудованої – 128-256 гігабайт.</p>
      <p>Mi CC9 Pro працює під управлінням Android 9.0 Pie з інтерфейсною надбудовою MIUI 11 і буде поставлятися в трьох колірних рішеннях: Aurora Green, Glacier White і Midnight Black.</p>
      <p>Вартість пристрою буде стартувати від 400 доларів. У Китаї вже відкрито передзамовлення на смартфон, продажі стартують 11 листопада.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Крім того, <a href="https://dt.ua/TECHNOLOGIES/kompaniya-xiaomi-predstavila-sviy-pershiy-rozumniy-godinnik-328550_.html"><b>Xiaomi представила свій перший "розумний" годинник,</b></a> який отримав назву Mi Watch. Годинник дозволяє здійснювати дзвінки без смартфона і оснащений NFC і власними музичним і відеоплеєром.</p>
      <footer>За матеріалами: <a href="https://dt.ua/go/aHR0cDovL2l0Yy51YS8=">itc.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>