<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620093/%D9%81%D8%B1%D8%B4%D8%A7%D8%AF-%D8%A7%D8%AD%D9%85%D8%AF%D8%B2%D8%A7%D8%AF%D9%87-%DB%8C%DA%A9-%D8%AC%D9%84%D8%B3%D9%87-%D9%85%D8%AD%D8%B1%D9%88%D9%85-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T17:55:00+00:00"/>
    <meta property="og:title" content="فرشاد احمدزاده یک جلسه محروم شد"/>
    <meta property="og:description" content="هافبک تیم فوتبال پرسپولیس به دلیل درگیری با داور در دیدار برابر شاهین از سوی کمیته انضباطی فدراسیون فوتبال یک جلسه محروم شد."/>
  </head>
  <body>
    <article>
      <h1>فرشاد احمدزاده یک جلسه محروم شد</h1>
      <address>
        <time datetime="2019-11-05T17:55:00+00:00">05 Nov 2019, 17:55</time>
      </address>
      <p>
        <i>هافبک تیم فوتبال پرسپولیس به دلیل درگیری با داور در دیدار برابر شاهین از سوی کمیته انضباطی فدراسیون فوتبال یک جلسه محروم شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>کمیته انضباطی فدراسیون فوتبال آرای جدید خود را درباره مسابقات لیگ برتر صادر کرد که متن آن به قرار زیر است:</p>
      <p>مسابقه تیم‌های شاهین شهرداری بوشهر و پرسپولیس تهران برگزار و از سوی تماشاگران تیم شاهین شهرداری بوشهر تخلفاتی مبنی بر ورود به زمین مسابقه رخ داد. این تیم به پرداخت ۱۰۰ میلیون ریال جریمه نقدی محکوم شد.</p>
      <figure>
        <img src="https://aftabnews.ir/files/fa/news/1398/8/14/355870_788.jpg"/>
      </figure>
      <p>فرشاد احمدزاده- بازیکن تیم پرسپولیس به دلیل توهین و تهدید داور که منجر به اخراجش شد، به یک جلسه محرومیت و پرداخت ۲۰۰ میلیون ریال جریمه نقدی محکوم شد( این رای در خصوص محرومیت قطعی و در خصوص جریمه نقدی قابل تجدید نظر است.) همچنین با توجه به سابقه احمدزاده به ایشان تذکر داده می‌شود که چنانچه این رفتارها ادامه یابد با مجازات‌های شدیدتری روبه رو خواهد شد.</p>
      <p>دیدار تیم‌های صنعت‌نفت آبادان و تراکتور تبریز در هفته هشتم برگزار و از سوی احسان حاج‌صفی تخلفاتی مبنی بر توهین به داور مسابقه رخ داد. وی به ۵۰ میلیون ریال جریمه نقدی و توبیخ کتبی محکوم شد.</p>
      <p>در دیدار تیم‌های نساجی مازندران و تراکتورسازی تبری از سوی تماشاگران تیم نساجی تخلفاتی مبنی بر فحاشی به بازیکن حریف رخ داد. این تیم به پرداخت ۵۰۰ میلیون ریال جریمه نقدی محکوم است. ( این رای قابل تجدید نظر است) به تیم نساجی مازندران تذکر جدید داده می‌شود که با توجه به تکرار تخلفات از سوی تماشاگران این تیم در بازی‌های خانگی در هفته‌های ۲، ۳، ۶ و ۷ و جام حذفی ، چنانچه در بازی بعدی این تخلفات به هر نحو تکرار شود، مستوجب محرومیت از حضور در بازیهای خانگی خواهد شد.</p>
    </article>
  </body>
</html>