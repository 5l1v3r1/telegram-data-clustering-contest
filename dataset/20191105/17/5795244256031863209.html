<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/iyov-10-ulyublenih-trekov-solistki-mar-yani-golovko-video-50051785.html"/>
    <meta property="og:site_name" content="НВ"/>
    <meta property="article:published_time" content="2019-11-05T17:41:00+00:00"/>
    <meta property="og:title" content="10 улюблених треків Мар’яни Головко. Що звучить у навушниках солістки опери IYOV"/>
    <meta property="og:description" content="У п’ятницю, 8 листопада, у Києві знову зіграють оперу IYOV, що увійшла до топ-10 найкращих сучасних опер світу. Одну з головних партій в ній виконує українська співачка Мар’яна Головко."/>
  </head>
  <body>
    <article>
      <h1>10 улюблених треків Мар’яни Головко. Що звучить у навушниках солістки опери IYOV</h1>
      <h2>У п’ятницю, 8 листопада, у Києві знову зіграють оперу IYOV, що увійшла до топ-10 найкращих сучасних опер світу. Одну з головних партій в ній виконує українська співачка Мар’яна Головко.</h2>
      <address>
        <time datetime="2019-11-05T17:41:00+00:00">05 Nov 2019, 17:41</time>
      </address>
      <p>Солістка музичної формації Nova Opera Мар’яна Головко — співачка і композитор, чию творчість неможливо віднести до певного амплуа. Так у спектаклях проекту Влада Троїцького вона співає академічним вокалом, а в сольних проектах SUOK і Мар’яна Головко виконує вишуканий джаз, соул і фанк.</p>
      <p>Дізнатися, яку музику слухає ведуча авторського шоу, що донедавна виходило на радіо Аристократи — Клуб благородних співачок — неймовірно цікаво, у її плейлисті неодмінно будуть виключно музичні діаманти, на справжніх меломанів чекають суцільні відкриття, а заразом і певний лікбез.</p>
      <h3>Сучасний якісний джаз — це вона!</h3>
      <p>Cécile McLorin Salvant — рекомендую всі її альбоми, особливо останній — The Window. Це нова Елла! В неї справжня джазова манера! Матеріал подано талановито і дуже проникливо.</p>
      <h3>У стані кохання</h3>
      <p>Robreta Flack — Will you still love me tomorrow — у топі мого плейлиста. Для мене Робрета — королева соулу. Обожнюю її тембр, її пісні - це любов.</p>
      <h3>Геній нашого часу</h3>
      <p>Jacob Collier — наче персонаж фільму <i>Август Раш</i>. Його простір — інтелектуальна, молода джаз-ф‘южн сцена. Слухаю обидва його альбоми і чекаю на запис із Lianne La Havas, яку теж обожнюю та рекомендую.</p>
      <h3>Музика для експерименту</h3>
      <p>Esperansa Spolding — обожнюю її Emely’s D+Evolution та всі треки з альбому 12 Little Spells. Впевнена, цю дівчину мають знати всі, хто любить експериментальний джаз, та цінує талант високого гатунку.</p>
      <h3>Тексти і музика для роздумів</h3>
      <p>Tata Kepler &amp; Bogdan Gumenyuk — збірка Радиочастота — стоять у мене на повторі від моменту релізу цієї платівки. У запису взяли участь музиканти, з якими я дуже багато років працюю, але тексти Тати, музика Богдана — це щось надзвичайне.</p>
      <h3>Помріяти та посумувати</h3>
      <p>Hanne Hukkelberg — моя нова фаворитка у жанрі арт-рок та експеріментал. Вона ж і познайомила мене з Susanna and the Magical Orchestra. Нордична, меланхолічна музика. Те, що сприяє роздумам, вводить у мрійливий та щемливий стан.</p>
      <h3>Слухати і їхати вдалечінь</h3>
      <p>Саме Kevin Merby і його Harlem River налаштовують мене на тривале внутрішнє «зависання». Коли не хочеш ні про що думати, а просто слухати та їхати вперед, щоб картинка за вікном мінялась, а музика продовжувала звучати.</p>
      <h3>Важливо знати</h3>
      <p>Раджу всім послухати та обов‘язково подивитися кліп Ariel Pink на пісню Dayzed Inn Daydreams</p>
      <h3>Музика гарного настрою</h3>
      <p>Якщо хочу покращити настрій, чи закріпити позитив — слухаю Mocky.</p>
      <h3>Фанк, R&amp;B, хіп-хоп — все це разом Anderson Paak</h3>
      <p>Особливо люблю його виступ на Tiny Desk NPR radio. Знайдіть у мережі та послухайте справжній сучасний фанк, R&amp;B разом із хіп-хопом в одному флаконі.</p>
      <p>Читайте також:<br/><a href="https://style.nv.ua/ukr/kultura/iyov-10-faktiv-pro-operu-50051143.html">&amp;nbspПартитура на 117 сторінок і табу на телефони. 10 фактів про оперу IYOV від Nova Opera</a></p>
    </article>
  </body>
</html>