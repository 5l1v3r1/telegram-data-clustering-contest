<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/klyuchov-za-chelsi-igrach-se-zavryshta-tazi-vecher-1403262.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T17:46:00+00:00"/>
    <meta property="og:title" content="Ключов за Челси играч се завръща тази вечер"/>
    <meta property="og:description" content="Отборът на Челси и мениджърът на тима Франк Лампард получиха страхотни новини, след като стана ясно, че един от най-важните за отбора играчи Н‘голо Канте се е излекувал от своята контузия и ще бъде на линия за тазвечершния двубой на лондончани срещу Аякс в Шампионската лига Дефанзивният халф бе от огромно значение за играта на Челси през последните години, но през този сезон той е стартирал в едва 3 от 11-те срещи на „сините“ в Премиър лийг"/>
  </head>
  <body>
    <article>
      <h1>Ключов за Челси играч се завръща тази вечер</h1>
      <address><time datetime="2019-11-05T17:46:00+00:00">05 Nov 2019, 17:46</time> by <a rel="author">Sportlive.bg</a></address>
      <p>Отборът на Челси и мениджърът на тима Франк Лампард получиха страхотни новини, след като стана ясно, че един от най-важните за отбора играчи <a href="https://www.sportlive.bg/tags/48879">Н‘голо Канте</a> се е излекувал от своята контузия и ще бъде на линия за тазвечершния двубой на лондончани срещу Аякс в <a href="https://www.sportlive.bg/tags/3387">Шампионската лига</a>. Дефанзивният халф бе от огромно значение за играта на Челси през последните години, но през този сезон той е стартирал в едва 3 от 11-те срещи на „сините“ в Премиър лийг. Въпреки неговата липса, тимът от „Стамфорд бридж“ играе много силно в последните два месеца, а завъщането на Канте допълнително ще стабилизира отбора.</p>
      <p>„Той е здрав и е в отбора. През последната седмица имаше някои усложнения около травмата му и не искахме да рискуваме с прибързаното му завръщане. Но сега той е на линия и ще бъде в състава“ сподели Лампард. Рос Баркли и Андреас Кристенсен също подновиха тренировки с отбора. Баркли не е играл от октомври, а Кристенсен получи травма, докато беше с националния отбор на Дания.</p>
      <p><a href="https://www.sportlive.bg/tags/3850">Челси</a> се намира на върха в Група H и тази вечер посреща втория в класирането Аякс. Лондончани спечелиха в първия двубой с гол на Миши Батшуай, но нямат право на грешка, тъй като намиращият се на трето място в групата Валенсия е само на две точки зад тях.</p>
      <p>
        <i>
          <a href="https://www.sportlive.bg/worldfootball/england/Mlada-zvezda-na-Chelsi-S-tova-nivo-sme-glaven-pretendent-za-vseki-trofej-1403156.html">Ето пък какво каза един от младите таланти на Челси преди мача.</a>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Chelsi-se-skysa-da-propuska-a-nakraq-edva-ne-izpusna-i-pobedata-1391167.html"/>
        <a href="https://www.sportlive.bg/worldfootball/england/Chelsi-e-narushil-pravilata-za-transferi-150-pyti-za-da-zasluzhi-bana-na-FIFA-1390774.html"/>
        <a href="https://www.sportlive.bg/worldfootball/italy/Real-Madrid-i-Yuventus-v-bitka-za-edin-ot-naj-dobrite-halfove-v-sveta-1382488.html"/>
        <a href="https://www.sportlive.bg/worldfootball/england/Real-Madrid-gotvi-oferta-ot-100-mln-paunda-za-zvezda-na-Chelsi-1374944.html"/>
        <a href="https://www.sportlive.bg/worldfootball/championsleague/Kyde-da-gledame-sblysyka-Chelsi---Aqks-1402841.html"/>
      </related>
    </article>
  </body>
</html>