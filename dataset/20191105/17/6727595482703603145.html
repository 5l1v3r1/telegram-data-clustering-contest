<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shoba-surendran-may-be-the-bjp-cheif-in-kerala-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T17:27:00+00:00"/>
    <meta property="og:title" content="ബി.ജെ.പി അധ്യക്ഷ സ്ഥാനത്തേയ്ക്ക് ശോഭാ സുരേന്ദ്രനും; കേന്ദ്രത്തിനു താല്‍പ്പര്യം വനിതാ അധ്യക്ഷയെ"/>
    <meta property="og:description" content="Bjp Kerala KERALA NEWS Shoba Surendren Kerala ന്യൂദല്‍ഹി: സംസ്ഥാന ബി.ജെ.പി അധ്യക്ഷ സ്ഥാനത്തേയ്ക്ക് ശോഭാ സുരേന്ദ്രനെ പരിഗണിക്കുന്നതായി സൂചന. അഡ്വ. പി.എസ് ശ്രീധരന്‍ പിള്ള മ"/>
  </head>
  <body>
    <article>
      <h1>ബി.ജെ.പി അധ്യക്ഷ സ്ഥാനത്തേയ്ക്ക് ശോഭാ സുരേന്ദ്രനും; കേന്ദ്രത്തിനു താല്‍പ്പര്യം വനിതാ അധ്യക്ഷയെ</h1>
      <address><time datetime="2019-11-05T17:27:00+00:00">05 Nov 2019, 17:27</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: സംസ്ഥാന ബി.ജെ.പി അധ്യക്ഷ സ്ഥാനത്തേയ്ക്ക് ശോഭാ സുരേന്ദ്രനെ പരിഗണിക്കുന്നതായി സൂചന. അഡ്വ. പി.എസ് ശ്രീധരന്‍ പിള്ള മാറിയ ഒഴിവില്‍ രാജ്യസഭാംഗം സുരേഷ് ഗോപി, സംസ്ഥാന ജനറല്‍ സെക്രട്ടറി കെ സുരേന്ദ്രന്‍, ശോഭാ സുരേന്ദ്രന്‍ എന്നിവരുടെ പേരുകളാണ് കേന്ദ്ര നേതൃത്വത്തിന്റെ പരിഗണനയിലുള്ളത്.</p>
      <p>ഇതു സംബന്ധിച്ച് ചര്‍ച്ചകള്‍ പുരോഗമിക്കുകയാണെന്ന് ഉന്നത പാര്‍ട്ടി വൃത്തങ്ങളെ ഉദ്ധരിച്ചു സമകാലിക മലയാളം റിപ്പോര്‍ട്ട് ചെയ്യുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/infosys-now-plans-to-lay-off-thousands.html?utm_source=doolnews&amp;utm_medium=related"/>
      </related>
      <p>സുരേഷ് ഗോപിയുമായി ദേശീയ അധ്യക്ഷന്‍ അമിത് ഷാ കൂടിക്കാഴ്ച നടത്തിയിരുന്നു. സംസ്ഥാന അധ്യക്ഷ പദം അല്ലെങ്കില്‍ കേന്ദ്ര മന്ത്രി സ്ഥാനം എന്നീ വാഗ്ദാനങ്ങളാണ് ഷാ മുന്നോട്ടുവച്ചതെന്നാണ് റിപ്പോര്‍ട്ടുകള്‍.</p>
      <p>കെ. സുരേന്ദ്രന്‍ അധ്യക്ഷനാവുന്നതില്‍ കേന്ദ്ര നേതൃത്വത്തിനു അഭിപ്രായ വ്യത്യാസമില്ല. എന്നാല്‍ ഒരു വനിത അധ്യക്ഷ സ്ഥാനത്തേയ്ക്ക് എത്തുന്നത് പാര്‍ട്ടിക്ക് ഗുണം ചെയ്യുമെന്നാണ് കേന്ദ്ര വിലയിരുത്തല്‍. അതാണ് ശോഭാ സുരേന്ദ്രന് അനുകൂലമായിട്ടുള്ളത്.</p>
      <p>തമിഴ്നാട്ടില്‍ തമിളിശൈ സൗന്ദര്യരാജനാണ് സംസ്ഥാന അധ്യക്ഷ പദത്തില്‍ ഇതുവരെ ഉണ്ടായിരുന്നത്. അവര്‍ തെലങ്കാന ഗവര്‍ണര്‍ ആയതോടെ അധ്യക്ഷ പദത്തില്‍ എവിടെയും വനിതകളില്ല. ഈ സാഹചര്യവും കേന്ദ്ര നേതൃത്വം പരിഗണിക്കുന്നുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/economic-slowdown-ambani-and-yeddiyurappa132.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയിലെ രാഷ്ട്രീയ പ്രതിസന്ധി, അയോധ്യ വിധി എന്നിവയ്ക്ക് ശേഷമായിരിക്കും സംസ്ഥാന അധ്യക്ഷപദം സംബന്ധിച്ച് കേന്ദ്ര നേതൃത്വം അന്തിമ തീരുമാനമെടുക്കുക</p>
      <figure>
        <iframe src="https://www.youtube.com/embed/36TergbHw18" width="500" height="281" data-service="Youtube" scrolling="no"/>
      </figure>
    </article>
  </body>
</html>