<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902526/gent-verkoopt-minder-abonnementen-dat-komt-ook-door-club-brugge-en-kompany-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T17:31:00+00:00"/>
    <meta property="og:title" content="Louwagie verklaart mindere opkomst bij Gent: &quot;Kompany heeft een rol gespeeld&quot;"/>
    <meta property="og:description" content="KAA Gent presteert dit seizoen zeer sterk in de eigen Ghelamco Arena. Toch verkochten de Buffalo's minder abonnementen dan vorig seizoen. Al is daar volgens manager Michel Louwagie een logische verklaring voor."/>
  </head>
  <body>
    <article>
      <h1>Louwagie verklaart mindere opkomst bij Gent: "Kompany heeft een rol gespeeld"</h1>
      <address>
        <time datetime="2019-11-05T17:31:00+00:00">05 Nov 2019, 17:31</time>
      </address>
      <p>
        <b>KAA Gent presteert dit seizoen zeer sterk in de eigen Ghelamco Arena. Toch verkochten de Buffalo's minder abonnementen dan vorig seizoen. Al is daar volgens manager Michel Louwagie een logische verklaring voor.</b>
      </p>
      <p>Louwagie nuanceert de mindere opkomst. "In tribune 1, 2 en 3 verloren we niets. Dat gebeurde wel in de familietribune en in het 'hospitality'-segment (business en vips, red.). Als het wat minder loopt, zijn de fans in de familietribune de eersten die wat afhaken", aldus de Gent-manager in <b><i>Het Laatste Nieuws</i></b>.</p>
      <aside>Lees meer<br/><a href="https://www.voetbalprimeur.be/nieuws/902507/louwagie-over-toekomstplannen-kaa-gent-daar-kunnen-we-nog-stappen-zetten-.html?itm_source=www.voetbalprimeur.be&amp;itm_medium=highlighted-content">Louwagie over toekomst KAA Gent: “Daar kunnen we nog stappen zetten”</a></aside>
      <p>"Op de hospitalityplaatsen komt daarbij dat Brugge al een paar jaar een hoog niveau haalt, maar daar heeft ook de marketing rond Kompany bij Anderlecht een rol gespeeld. Maar met onze aanvallend ingestelde ploeg win je makkelijker mensen terug dan met reactievoetbal."</p>
      <p><b>Toppers op bezoek</b><br/>Daarom lanceerde Gent een nieuw initiatief. "Vandaar ook dat we voor het eerst met halfseizoenabonnementen werken in de Ghelamco Arena. In de tweede helft van het seizoen krijgen we op Standard na alle toppers thuis."</p>
      <p>"Club Brugge, Anderlecht, Antwerp, Genk en Zulte Waregem komen nog over de vloer. Die abonnementen zijn pas opgestart, maar er zijn er al een honderdtal weg. Ik verwacht dat we er toch enkele honderden aan de man zullen brengen", besluit Louwagie.</p>
      <aside>Lees meer<br/><a href="https://www.voetbalprimeur.be/nieuws/902472/bestuur-van-kaa-gent-schiet-in-actie-wij-gaan-spreken-met-odjidja-.html?itm_source=www.voetbalprimeur.be&amp;itm_medium=highlighted-content">Bestuur van KAA Gent komt in actie: "Wij gaan spreken met Odjidja"</a></aside>
    </article>
  </body>
</html>