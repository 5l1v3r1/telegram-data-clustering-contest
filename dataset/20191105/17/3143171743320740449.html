<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/san-pier-niceto-il-neo-assessore-piero-basile-muore-al-comune.html"/>
    <meta property="og:site_name" content="Tempostretto"/>
    <meta property="article:published_time" content="2019-11-05T17:34:25+00:00"/>
    <meta property="og:title" content="San Pier Niceto. Il neo assessore Piero Basile muore al Comune"/>
    <meta property="og:description" content="È venuto a mancare all’improvviso, il neo assessore Piero Basile. In lutto l’intera comunità di San Pier Niceto."/>
  </head>
  <body>
    <article>
      <h1>San Pier Niceto. Il neo assessore Piero Basile muore al Comune</h1>
      <address><time datetime="2019-11-05T17:34:25+00:00">05 Nov 2019, 17:34</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>È venuto a mancare all’improvviso, il neo assessore Piero Basile. In lutto l’intera comunità di San Pier Niceto.</i>
      </p>
      <p>Sarebbe stato un malore, al palazzo municipale di San Pier Niceto, a causare la prematura scomparsa dell’assessore Piero Basile, entrato nella giunta Calderone solo lo scorso 17 ottobre. In lutto e sgomenta l’intera comunità. Sulle pagine istituzionali del Comune un messaggio di cordoglio da giunta, sindaco e consiglio comunale.</p>
      <p><i>“Non ci sono parole capaci di descrivere l’immenso dolore che proviamo</i> –si legge sui canali social del comune- <i>Grazie per il tuo sostegno e per quei modi sempre puliti, onesti, buoni, sinceri e generosi che hanno tracciato di te il profilo di un uomo straordinario”.</i></p>
    </article>
  </body>
</html>