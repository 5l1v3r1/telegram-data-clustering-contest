<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88783"/>
    <meta property="og:site_name" content="Denník politika"/>
    <meta property="article:published_time" content="2019-11-05T17:35:03+00:00"/>
    <meta property="og:title" content="Ak nie ste spokojní s vládou či vlastným životom, nemáte právo nenávidieť, odkazuje Merkelová"/>
    <meta property="og:description" content="5.11.2019 (Webnoviny.sk) – Nemecká kancelárka Angela Merkelová sa v utorok obrátila na obyvateľov bývalého Východného Nemecka, z ktorého sama pochádza. S nebývalou otvorenosťou kritizovala tých z nich, ktorí sa stále sťažujú na to, že ekonomická situácia na východe krajiny je aj 30 rokov po páde Berlínskeho múru horšia ako v bývalom Západnom Nemecku, a volia preto nacionalistickú Alternatívu pre Nemecko (AfD) alebo si dokonca myslia, že ich to oprávňuje páchať násilie."/>
  </head>
  <body>
    <article>
      <h1>Ak nie ste spokojní s vládou či vlastným životom, nemáte právo nenávidieť, odkazuje Merkelová</h1>
      <address><time datetime="2019-11-05T17:35:03+00:00">05 Nov 2019, 17:35</time> by <a rel="author">Webnoviny</a></address>
      <p>5.11.2019 (Webnoviny.sk) – Nemecká kancelárka Angela Merkelová sa v utorok obrátila na obyvateľov bývalého Východného Nemecka, z ktorého sama pochádza. S nebývalou otvorenosťou kritizovala tých z nich, ktorí sa stále sťažujú na to, že ekonomická situácia na východe krajiny je aj 30 rokov po páde Berlínskeho múru horšia ako v bývalom Západnom Nemecku, a volia preto nacionalistickú Alternatívu pre Nemecko (AfD) alebo si dokonca myslia, že ich to oprávňuje páchať násilie.</p>
      <p>Ako kancelárka povedala v rozhovore pre najnovšie číslo týždenníku Der Spiegel, na jednej strane je nespochybniteľný fakt, že obyvatelia bývalého Východného Nemecka nemajú život ľahký.</p>
      <p><i>„Ale na druhej strane, po tridsiatich rokoch (od pádu Berlínskeho múru a znovuzjednotenia Nemecka – pozn. SITA) musíme jasne povedať aj toto: Aj ak nie ste spokojní s verejnou dopravou, zdravotnou starostlivosťou, celkovými výsledkami vlády alebo s vlastným životom, to neznamená, že máte právo nenávidieť alebo pohŕdať inými ľuďmi, alebo dokonca páchať násilie,“</i> vyhlásila Merkelová.</p>
      <p>Viac k témam: <a href="https://www.webnoviny.sk/tag/nemecka-kancelarka/"><u>nemecká kancelárka</u></a><br/>Zdroj: Webnoviny.sk – <a href="https://www.webnoviny.sk/ak-nie-ste-spokojni-s-vladou-ci-vlastnym-zivotom-nemate-pravo-nenavidiet-odkazuje-merkelova/"><u>Ak nie ste spokojní s vládou či vlastným životom, nemáte právo nenávidieť, odkazuje Merkelová</u></a> © SITA Všetky práva vyhradené.</p>
    </article>
  </body>
</html>