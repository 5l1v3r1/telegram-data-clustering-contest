<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/derzhbyudzhet2020_do_drugogo_chytannya_yaki_dohody_i_vydatky_zbilsheno_1684291"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T17:15:00+00:00"/>
    <meta property="og:title" content="Держбюджет-2020: Які доходи та видатки збільшено до другого читання"/>
    <meta property="og:description" content="Сьогодні Кабінет міністрів України презентував доопрацьований до другого читання проєкт Закону &quot;Про Державний бюджет України на 2020 рік&quot;. До документу було внесено низку змін"/>
  </head>
  <body>
    <article>
      <h1>Держбюджет-2020: Які доходи та видатки збільшено до другого читання</h1>
      <address>
        <time datetime="2019-11-05T17:15:00+00:00">05 Nov 2019, 17:15</time>
      </address>
      <p>
        <b>Сьогодні Кабінет міністрів України презентував доопрацьований до другого читання проєкт Закону "Про Державний бюджет України на 2020 рік". До документу було внесено низку змін</b>
      </p>
      <p>Про це повідомляє <a href="https://www.mof.gov.ua/uk/news/proiekt_derzhavnogo_biudzhetu_na_2020_rik_do_drugogo_chitannia_dokhodi_i_vidatki_zbilsheno_defitsit_utrimano-1876">пресслужба</a> Міністерства фінансів.</p>
      <p>Згідно з повідомленням, доходи державного бюджету (без трансфертів) на 2020 рік запропоновано збільшити на 14,18 млрд грн, у тому числі по загальному фонду на 11,9 млрд грн та по спеціальному фонду на 2,3 млрд грн. Дефіцит становитиме 2,09% ВВП. Видатки допрацьованого проєкту бюджету збільшено до 1 180,1 млрд грн.</p>
      <p>Зазначається, що документ  є збалансованим і направленим на вирішення нагальних питань та на виконання Програми діяльності Кабінету Міністрів України. Передусім зростуть витрати на вирішення нагальних питань як соціального, так і економічного характеру.</p>
      <p>Зокрема збільшено доходів і видатків на:</p>
      <p>- забезпечення шкіл необхідним обладнанням - <b>3,5 млрд грн</b>;</p>
      <p>- покращення соціального захисту окремих категорій педагогічних працівників закладів загальної середньої освіти передбачено субвенцію - <b>3,8 млрд грн</b>;</p>
      <p>- створення навчально-практичних центрів сучасної професійної освіти збільшено на <b>159 млн грн</b>;</p>
      <p>- допомогу сім’ям з дітьми - на <b>2,2 млрд грн</b>;</p>
      <p>- проєктні, будівельно-ремонтні роботи, придбання житла та приміщень для розвитку сімейних та інших форм виховання та забезпечення житлом дітей-сиріт - на <b>364,1 млн грн</b>;</p>
      <p>- допомогу самотнім пенсіонерам - на <b>860 млн. грн</b>;</p>
      <p>- централізовану закупівлю лікарських засобів та медичних виробів для лікування окремих захворювань - на <b>3,2 млрд грн</b>;</p>
      <p>- модернізацію та оновлення матеріально-технічної бази багатопрофільних лікарень інтенсивного лікування - на <b>1 млрд грн</b>;</p>
      <p>- лікування громадян України за кордоном - на <b>400 млн грн</b>;</p>
      <p>- здійснення заходів соціально-економічного розвитку територій - <b>2 млрд грн</b>;</p>
      <p>- будівництва, реконструкції, ремонту і утримання автомобільних доріг загального користування місцевого значення, вулиць і доріг комунальної власності у населених пунктах - на <b>1,5 млн грн</b>.</p>
      <p>- будівництво та реконструкцію мостів - на <b>500 млн грн</b>;</p>
      <p>- проведення інвентаризації земель та оновлення картографічної основи Державного земельного кадастру - на <b>291,9 млн грн</b>;</p>
      <p>-  виведення державних вугледобувних підприємств на беззбитковий рівень – на <b>622,8 млн грн</b>;</p>
      <p>- програму "Зшивання країни – проєкт мобільності молоді" - <b>500 млн грн</b>;</p>
      <p>- на створення Музею сучасного мистецтва України – <b>54 млн грн</b>;</p>
      <p>- Міжнародний дитячий центр "Артек" - на <b>9,8 млн грн</b>.</p>
      <p>Видатки на національну безпеку і оборону становлять - 245,8 млрд грн, зокрема, на:</p>
      <p>- грошове забезпечення та заробітну плату (з нарахуваннями) – <b>141,4 млрд грн</b> (+ 14,4 млрд грн до 2019 року);</p>
      <p>- медикаменти та перев’язувальні матеріали – <b>657,8 млн грн</b> (+ 82,8 млн грн до 2019 року);</p>
      <p>- продукти харчування – <b>4,84 млрд грн</b> (+ 248,1 млн грн до 2019 року);</p>
      <p>- оплату комунальних послуг та енергоносіїв – <b>4,9 млрд грн</b> (+ 510,7 млн грн до 2019 року);</p>
      <p>- створення, закупівлю, модернізацію та ремонт озброєння та військової (спеціальної) техніки – <b>35,4 млрд грн</b> (+ 7,8 млрд грн до 2019 року);</p>
      <p>- виплату одноразової грошової допомоги у разі загибелі (смерті), інвалідності або часткової втрати працездатності та інші соціальні виплати – <b>6,66 млрд грн</b> (+ 2,44 млрд грн до 2019 року);</p>
      <p>- будівництво (придбання) житла – <b>2,23 млрд грн</b> (+389,8 млн грн до 2019 року).</p>
      <p>Крім того, зазначається, що обсяг державного боргу в гривневому еквіваленті складе 2 045,1 млрд грн та становитиме 45,3% прогнозного ВВП. Обсяг платежів з погашення державного боргу на 2020 рік прогнозується у сумі 282,1 млрд грн, в тому числі погашення державного зовнішнього боргу – 120,3 млрд грн, державного внутрішнього боргу – 161,9 млрд грн. На платежі з обслуговування державного боргу на 2020 рік передбачено 141,5 млрд грн. Надходження від приватизації збільшено на 7 млрд грн, що дозволить зменшити обсяги планових запозичень.</p>
      <p><a href="https://zik.ua/news/2019/11/05/goncharuk_proponuiemo_ne_pidvyshchuvaty_podatky_a_zmenshyty_vytraty_na_1683941">Нагадаємо</a>, Олексій Гончарук сказав, що в бюджеті на 2020 рік уряд не шукає додаткові ресурси в підвищенні податків, а пропонує зменшити адміністративні витрат и на обслуговування уряду і центральних органів виконавчої влади в середньому на 10%.</p>
      <p>Також <a href="https://zik.ua/news/2019/11/05/goncharuk_nazvav_novi_tsyfry_derzhbyudzhetu_na_2020_rik_1683967">Гончарук</a> назвав нові цифри держбюджету на 2020 рік. </p>
      <related>
        <h4>читайте також</h4>
        <a href="https://zik.ua/news/2019/11/05/ukraina_zmenshuvatyme_obsyagy_kredytiv__goncharuk_1684163"/>
        <a href="https://zik.ua/news/2019/11/05/kabmin_peredbachyv_u_proiekti_byudzhetu2020_subventsiyu_na_sotsialnoekonomichnyy_1684093"/>
        <a href="https://zik.ua/news/2019/09/16/realistychnist_ta_zbalansovanist_vereshchuk_rozpovila_yakym_bude_byudzhet_na_1647783"/>
        <a href="https://zik.ua/news/2019/05/03/derzhbyudzhet_v_kvitni_nedovykonanyy_na_4_1564089"/>
      </related>
    </article>
  </body>
</html>