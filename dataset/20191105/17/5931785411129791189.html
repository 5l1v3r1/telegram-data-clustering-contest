<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/solskjerove-dileme-pred-partizan-povratak-kapitena/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T17:45:03+00:00"/>
    <meta property="og:title" content="Solskjerove dileme pred Partizan: Povratak kapitena"/>
    <meta property="og:description" content="Mančester Junajted i Partizan u četvrtak će odmeriti snage drugi put u Ligi Evrope ove sezone. Kao i uvek pred evropske mečeve sastav koji će izvesti Ole Gunar Solskjer je nepoznanica čak i za engleske medije, ali ih to ne sprečava da naslute neke od opcija za koje će se odlučiti Norvežanin. Nakon poraza od […]"/>
  </head>
  <body>
    <article>
      <h1>Solskjerove dileme pred Partizan: Povratak kapitena</h1>
      <address><time datetime="2019-11-05T17:45:03+00:00">05 Nov 2019, 17:45</time> by <a rel="author">Zile</a></address>
      <p>Mančester Junajted i Partizan u četvrtak će odmeriti snage drugi put u Ligi Evrope ove sezone.</p>
      <p>Kao i uvek pred evropske mečeve sastav koji će izvesti Ole Gunar Solskjer je nepoznanica čak i za engleske medije, ali ih to ne sprečava da naslute neke od opcija za koje će se odlučiti Norvežanin.</p>
      <p>Nakon poraza od Bornmuta „crvene đavole“ u nedelju očekuje važan duel sa Brajtonom pa u najavi možemo da očekujemo određene rotacije u timu sa „Old Traforda“.</p>
      <p>Očekuje se povratak kapitena Ešlija Janga, koji će zbog suspenzije propustiti premijerligaški meč pa će gotovo izvesno izaći na megdan crno-belima. Brendon Vilijams je impresionirao u prvoj utakmici u Humskoj pa nije isključeno da će ga Solskjer nagraditi novom evropskom utakmicom, a svoje minute mogli bi da dobiju Džejms Garner i Mejson Grinvud, koji su propustili premijerligaški meč igrača do 23 godine.</p>
      <p>Solskjer i dalje ima dosta problema sa povređenim igračima, između ostalih van stroja su i dalje Tuanzebe i Pogba, a mediji bliski Mančester Junajtedu očekuju da će se odlučiti za četiri igrača u zadnjoj liniji, odnosno formaciju 4-2-3-1.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/05/partizan-dresi-kesu-crno-beli-za-1-700-000-evra-kupuju-najskuplje-pojacanje-u-istoriji-kluba/"/>
        <a href="https://www.sportskacentrala.com/2019/11/04/pavlovic-bi-u-junajted-mesi-i-azar-idoli/"/>
        <a href="https://www.sportskacentrala.com/2019/11/04/ako-idete-na-old-traford-partizan-upozorava-informacije-sa-ulaznica-nisu-tacne/"/>
        <a href="https://www.sportskacentrala.com/2019/11/04/finac-deli-pravdu-partizanu-na-old-trafordu/"/>
        <a href="https://www.sportskacentrala.com/2019/11/03/zdjelar-vratili-smo-se-psihicki-spremamo-se-za-mancester/"/>
        <a href="https://www.sportskacentrala.com/2019/11/02/milosevic-trebala-nam-je-ovakva-pobeda/"/>
        <a href="https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/"/>
        <a href="https://www.sportskacentrala.com/2019/11/02/bornmut-nadigrao-mancester-junajted-video/"/>
        <a href="https://www.sportskacentrala.com/2019/11/02/partizan-vodi-20-natho-dvostruki-srelac-video/"/>
      </related>
    </article>
  </body>
</html>