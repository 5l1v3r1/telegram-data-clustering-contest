<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740170"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T17:03:00+00:00"/>
    <meta property="og:title" content="ไฟเขียว'หงส์'ส่งทีมชุด2 ดวล'วิลลา'คาราบาวคัพ17ธ.ค."/>
    <meta property="og:description" content="'อีเอฟแอล' ไฟเขียว 'หงส์แดง' ส่งทีมชุด 2 ดวลแข้ง 'สิงห์ผงาด' ศึกฟุตบอลถ้วย 'คาราบาว คัพ' วันที่ 17 ธ.ค. นี้"/>
  </head>
  <body>
    <article>
      <h1>ไฟเขียว'หงส์'ส่งทีมชุด2 ดวล'วิลลา'คาราบาวคัพ17ธ.ค.</h1>
      <address>
        <time datetime="2019-11-05T17:03:00+00:00">05 Nov 2019, 17:03</time>
      </address>
      <p>
        <b>"อีเอฟแอล" ไฟเขียว "หงส์แดง" ส่งทีมชุด 2 ดวลแข้ง "สิงห์ผงาด" ศึกฟุตบอลถ้วย "คาราบาว คัพ" วันที่ 17 ธ.ค. นี้</b>
      </p>
      <p>"หงส์แดง" ลิเวอร์พูล จะลงเตะฟุตบอลถ้วยคาราบาว คัพ หรือ "อีเอฟแอล คัพ" 2019-20 รอบ 8 ทีมสุดท้าย พบกับ "สิงห์ผงาด" แอสตัน วิลลา ในวันอังคารที่ 17 ธ.ค. นี้ โดยจะใช้ทีมชุด 2 ลงแข่งขัน เนื่องจากในช่วงเวลาเดียวกับ ทีมชุดใหญ่อยู่ระหว่างเดินทางไปทำศึกฟุตบอลชิงแชมป์สโมสรโลก "ฟีฟ่า คลับ เวิลด์ คัพ" ที่ประเทศกาตาร์ โดยมีโปรแกรมลงเตะรอบรองชนะเลิศ ในวันที่ 18 ธ.ค.<br/><br/>ก่อนหน้านี้ มีประเด็นใหญ่เรื่องวันแข่งขัน เพราะ ลิเวอร์พูล โปรแกรมแน่นเอี๊ยดลงเตะหนึ่งแมตช์ในทุก ๆ 3 วันยาว ๆ ไปจนถึงเดือนกุมภาพันธ์ปีหน้า ทำให้ไม่สามารถหาวันเตะได้ สุดท้ายอีเอฟแอลต้องแก้ไขเฉพาะหน้า ด้วยการยอมให้ "หงส์แดง" ใช้ทีมชุด 2 ที่ไม่ใช่ทีมชุดใหญ่ลงเตะ เพื่อให้การแข่งขันดำเนินต่อไปได้.</p>
    </article>
  </body>
</html>