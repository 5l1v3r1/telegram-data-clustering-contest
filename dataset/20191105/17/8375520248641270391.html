<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/v-ukrenergo-viznali-shcho-vidklyuchayut-ukrajinski-elektrostanciji-cherez-rosiyskiy-import-637922.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T17:08:03+00:00"/>
    <meta property="og:title" content="В «Укренерго» визнали, що відключають українські електростанції через російський імпорт"/>
    <meta property="og:description" content="У компанії заявили, що не можуть обмежити імпорт, тому обмежують вітчизняних виробників електроенергії"/>
  </head>
  <body>
    <article>
      <h1>В «Укренерго» визнали, що відключають українські електростанції через російський імпорт</h1>
      <address>
        <time datetime="2019-11-05T17:08:03+00:00">05 Nov 2019, 17:08</time>
      </address>
      <h4>У компанії заявили, що не можуть обмежити імпорт, тому обмежують вітчизняних виробників електроенергії</h4>
      <p>У компанії «Укренерго» визнали, що відключають українські електростанції через імпорт електроенергії з Росії, оскільки не можуть обмежити імпорт.</p>
      <p>Про це заявив керівник департаменту розвитку ринку електроенергії «Укренерго» Микита Вишневський.</p>
      <p>Він зазначив, що компанія не може обмежити імпорт, тому обмежує вітчизняних виробників електроенергії.</p>
      <p>«Відсутність можливості з точки зору законодавства обмеження імпорту у тих державних контрактах, які діють. Це договір про паралельну роботу та це ті контракти, які є», - повідомив Вишневський і підкреслив, що для отримання можливості обмежувати імпорт електроенергії необхідно внести відповідні зміни в законодавство.</p>
      <p>Раніше експерт Українського інституту майбутнього Андріан Прокіп на своїй сторінці в Facebook повідомив, що в ніч на 5 листопада відбулися рекордні поставки електроенергії в об'єднану енергосистему України з Білорусі та Росії, що склали 1,216 МВт. При цьому вперше обмежили включення потужностей ВДЕ.</p>
      <p>Нагадаємо, 18 вересня Верховна Рада прийняла закон «Про внесення змін до деяких законів України у сфері використання ядерної енергії», який дозволив закуповувати українським споживачам імпортну електроенергію за двосторонніми договорами.</p>
      <p>За словами автора відповідної поправки Андрія Геруса, імпорт повинен був здійснюватися з Білорусі. Але з 1 жовтня почалася поставка електроенергії з Росії в режимі імпорту. Імпорт здійснюється компанією «Юнайтед Енерджі», що пов'язують з Ігорем Коломойським. За першу половину жовтня імпорт електроенергії з Росії виріс майже в два рази - з 2,4 млн кВт-год до 4,5 млн кВт-год на добу. На початку листопада він збільшився в порівнянні з середньодобовим показником за жовтень втричі - до 12 млн кВт-год / добу.</p>
      <related>
        <a href="https://glavcom.ua/economics/finances/iniciyovaniy-gerusom-import-elektroenergiji-z-rf-zagrozhuje-zupinkoyu-ukrajinskih-aes-ekspert-637800.html"/>
        <a href="https://glavcom.ua/economics/finances/noviy-golova-nkrekp-zayaviv-shcho-cini-na-elektroenergiyu-dlya-naselennya-obovyazkovo-zrostut-637763.html"/>
        <a href="https://glavcom.ua/economics/finances/sogodnishnje-golosuvannya-za-zakonoproekt-2233-pokazhe-agentiv-kolomoyskogo-u-radi-ekspert-636643.html"/>
      </related>
    </article>
  </body>
</html>