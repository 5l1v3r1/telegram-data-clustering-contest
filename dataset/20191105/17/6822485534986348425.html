<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814155.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T17:47:00+00:00"/>
    <meta property="og:title" content="پیشنهاد ترامپ برای اعزام ارتش آمریکا به مکزیک"/>
    <meta property="og:description" content=" به گزارش فارس، «دونالد ترامپ» رئیس جمهور آمریکا روز سه‌شنبه در پیامی در توئیتر به حادثه تیراندازی در شمال مکزیک میان دو کارتل مواد مخدر اشاره کرد که طی آن یک خانواده 9 نفری از جمله 3 کودک و شش زن طی آن کشته شدند، اشاره کرد."/>
  </head>
  <body>
    <article>
      <h1>پیشنهاد ترامپ برای اعزام ارتش آمریکا به مکزیک</h1>
      <address>
        <time datetime="2019-11-05T17:47:00+00:00">05 Nov 2019, 17:47</time>
      </address>
      <p>رئیس جمهور آمریکا به رئیس جمهور مکزیک پیشنهاد اعزام نظامیان این کشور برای مبارزه با کارتل‌های مواد مخدر را مطرح کرد.</p>
      <p> به گزارش فارس، «دونالد ترامپ» رئیس جمهور آمریکا روز سه‌شنبه در پیامی در توئیتر به حادثه تیراندازی در شمال مکزیک میان دو کارتل مواد مخدر اشاره کرد که طی آن یک خانواده 9 نفری از جمله 3 کودک و شش زن طی آن کشته شدند، اشاره کرد.</p>
      <p>وی در این پیام توئیتری نوشت: « خانواده فوق‌العاده‌ و دوستانی از (ایالت) یوتاه میان کارتل‌های شرور مواد مخدر که به سوی یکدیگر شلیک می‌کردند، گیر کردند و در نتیجه چندین شهروند بسیار خوب آمریکایی کشته شدند که شامل کودکان بوده و برخی نیز ناپدید شدد.»</p>
      <p>رئیس جمهور آمریکا در ادامه پیام توئیتری خود نوشت: «اگر مکزیکو برای پاکسازی این هیولاها نیازمند یا درخواست کمک کند، آمریکا آماده بوده و برای این کار تمایل داشته و قادر است که این کار را انجام دهد و کار را به سرعت و موثر انجام دهد. رئیس جمهور جدید مکزیک این موضوع را موضوع مهم خود اعلام کرده اما کارتل‌ها بسیار بزرگ و قدرتمند شده که شاید برای شکست آنها نیازمند یک ارتش باشید.»</p>
      <p>ترامپ در ادامه پیام توئیتری خود نوشت: «هم اکنون زمان آن فرا رسیده که مکزیک با کمک آمریکا علیه کارتل‌های مواد مخدر جنگ به راه انداخته و آنها را از زمین محو کند. ما فقط منتظر تماسی از رئیس جمهور عالی شما هستیم.»</p>
    </article>
  </body>
</html>