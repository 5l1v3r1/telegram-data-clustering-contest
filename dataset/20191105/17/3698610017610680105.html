<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/rozumni-pristroyi-mozhna-zlamati-za-dopomogoyu-lazeriv-328589_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T17:33:00+00:00"/>
    <meta property="og:title" content="&quot;Розумні&quot; пристрої можна зламати за допомогою лазерів"/>
    <meta property="og:description" content="Гаджети, які управляються голосом, сприймають лазерні промені як команди власника."/>
  </head>
  <body>
    <article>
      <h1>"Розумні" пристрої можна зламати за допомогою лазерів</h1>
      <h2>Гаджети, які управляються голосом, сприймають лазерні промені як команди власника.</h2>
      <address>
        <time datetime="2019-11-05T17:33:00+00:00">05 Nov 2019, 17:33</time>
      </address>
      <p>Вчені з Мічиганського університету заявили про те, що "розумні" гаджети, які управляються голосом, можна <a href="https://dt.ua/TECHNOLOGIES/hakeram-vdalosya-zlamati-smartfoni-visokopostavlenih-chinovnikiv-cherez-whatsapp-328126_.html"><b>зламати</b></a> за допомогою лазерів. За словами фахівців, подібні пристрої можуть сприймати лазерні промені як команди користувача, повідомляє Naked science.</p>
      <p>Дослідники з'ясували, що якщо налаштувати лазерні промені певним чином і направити їх на мікрофон пристрою, "розумна" колонка сприймає це випромінювання як голос людини. Вчені перевірили свій метод на пристроях Google Home, Amazon Alexa і Facebook Portal Mini, а також на деяких смартфонах, що працюють на iOS і Android. Вчені випробували 60-милліватний лазер в цілому на 16 пристроях, що активуються голосом.</p>
      <p>Майже всі "розумні" колонки відреагували на лазер з відстані до 50 метрів. А ось смартфони показали трохи інший результат. Так, iPhone XR реагував на команди лазером з відстані не більше 10,5 метра, а Samsung Galaxy S9 і Google Pixel 2 — тільки з п'яти метрів.</p>
      <p>Вчені вважають, що подібним способом можуть скористатися хакери, хоча це буде непросто. Вони пропонують виробникам "розумних" колонок запровадити додаткові засоби захисту для подібних пристроїв, щоб убезпечити їх від злому лазером.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше IT-експерти американської корпорації Microsoft заявили про те, що <a href="https://dt.ua/WORLD/microsoft-viyavila-ataki-rosiyskih-hakeriv-na-antidopingovi-organizaciyi-327696_.html"><b>виявили атаки хакерів на антидопінгові організації по всьому світу</b>.</a> Атаки виходили від групи, яку вона назвала Strontium або Fanсy Bear. У блозі Microsoft, йдеться, що хакерська група, також відома як АРТ28, пов'язана з російською владою.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>