<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/science/klimatiki-allagi-thermoteros-olon-ton-epoxon-o-fetinos-oktovrios/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T17:00:23+00:00"/>
    <meta property="og:title" content="Κλιματική αλλαγή : Θερμότερος όλων των εποχών ο φετινός Οκτώβριος"/>
    <meta property="og:description" content="Πρόκειται για τον πέμπτο συνεχόμενο μήνα που καταρρίπτεται ή προσεγγίζεται ρεκόρ θερμοκρασίας"/>
  </head>
  <body>
    <article>
      <h1>Κλιματική αλλαγή : Θερμότερος όλων των εποχών ο φετινός Οκτώβριος</h1>
      <h2>Πρόκειται για τον πέμπτο συνεχόμενο μήνα που καταρρίπτεται ή προσεγγίζεται ρεκόρ θερμοκρασίας</h2>
      <address><time datetime="2019-11-05T17:00:23+00:00">05 Nov 2019, 17:00</time> by <a rel="author">ΤοΒΗΜΑ Team</a></address>
      <p>Ο Οκτώβριος του 2019 ήταν ο ζεστότερος μήνας Οκτώβριος που έχει ποτέ καταγραφεί στον πλανήτη, ανακοίνωσε σήμερα η ευρωπαϊκή υπηρεσία Copernicus, επισημαίνοντας ότι πρόκειται για τον πέμπτο συνεχόμενο μήνα που καταρρίπτει ή προσεγγίζει ένα ρεκόρ.</p>
      <p>Ο μήνας Οκτώβριος φέτος ήταν 0,63 βαθμούς Κελσίου πάνω από τη μέση θερμοκρασία της περιόδου αναφοράς 1981-2000, καταρρίπτοντας με πολύ μικρή διαφορά (0,01 βαθμό Κελσίου) το ρεκόρ του Οκτωβρίου 2015.</p>
      <p><a href="https://www.in.gr/2019/11/07/politics/proanakritiki-gia-novartis-ti-etoimazoun-polakis-tzanakopoulos-sti-synedriasi/">Προανακριτική για Novartis : Τι ετοιμάζουν Πολάκης – Τζανακόπουλος στη συνεδρίαση <br/></a>Πρόκειται για αριθμό κατά 1,2 βαθμό Κελσίου πάνω από τη θερμοκρασία της προβιομηχανικής περιόδου.</p>
      <figure>
        <img src="https://www.in.gr/wp-content/uploads/2019/11/map_1month_anomaly_Global_ea_2t_201910_v01-600x264.jpg"/>
      </figure>
      <p>«Είναι ο πέμπτος κατά σειρά μήνας που καταγράφει ένα ρεκόρ ή προσεγγίζει κατά πολύ ένα ρεκόρ», υπογραμμίζει η ευρωπαϊκή υπηρεσία για την κλιματική αλλαγή σε ένα δελτίο Τύπου.</p>
      <figure>
        <img src="https://www.in.gr/wp-content/uploads/2019/11/ts_1month_anomaly_Global_ea_2t_201910_v01-600x516.jpg"/>
      </figure>
      <h3>Σπάνε όλα τα ρεκόρ θερμοκρασίας μήνα με μήνα</h3>
      <p>Ο Ιούνιος του 2019 ήταν ο θερμότερος Ιούνιος και ο Ιούλιος κατέγραψε το απόλυτο ρεκόρ του θερμότερου μήνα που έχει ποτέ καταγραφεί. Ο Αύγουστος του 2019 ήταν ο δεύτερος θερμότερος μήνας Αύγουστος και ο Σεπτέμβριος ο ζεστότερος παγκοσμίως.</p>
      <figure>
        <img src="https://www.in.gr/wp-content/uploads/2019/11/map_12month_anomaly_Global_ea_2t_201910_v01-600x264.jpg"/>
      </figure>
      <p>Τα τέσσερα τελευταία χρόνια ήταν τα θερμότερα που έχουν ποτέ καταγραφεί στον πλανήτη και τον Αύγουστο.</p>
      <p>Ο Παγκόσμιος Οργανισμός Μετεωρολογίας διατύπωσε την εκτίμηση ότι το έτος 2019 θα βρεθεί μεταξύ των 5 με τις υψηλότερες θερμοκρασίες στις προβλέψεις, σε συνδυασμό με τις επιπτώσεις της κλιματικής αλλαγής.</p>
      <p>
        <a href="https://www.tovima.gr/2019/11/07/politics/mathiou-palmer-zimiogonos-kai-proklitiki-i-epektasi-ton-tourkikon-geotriseon-stin-elliniki-yfalokripida-kai-aoz/">Μάθιου Πάλμερ : «Ζημιογόνος και προκλητική» η επέκταση τουρκικών γεωτρήσεων σε ελληνική υφαλοκρηπίδα και ΑΟΖ</a>
      </p>
    </article>
  </body>
</html>