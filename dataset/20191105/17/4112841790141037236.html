<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76251-Na-Instagrame-napisal-ze-hlada-najomneho-vraha-za-sluzbu-ponukal-100-000-dolarov-Zatkli-ho-policajti"/>
    <meta property="og:site_name" content="REFRESHER"/>
    <meta property="article:published_time" content="2019-11-05T17:06:00+00:00"/>
    <meta property="og:title" content="Na Instagrame napísal, že hľadá nájomného vraha, za „službu“ ponúkal 100 000 dolárov. Zatkli ho policajti"/>
    <meta property="og:description" content="Chcel zabiť pracovníka strednej školy, ktorú navštevuje."/>
  </head>
  <body>
    <article>
      <h1>Na Instagrame napísal, že hľadá nájomného vraha, za „službu“ ponúkal 100 000 dolárov. Zatkli ho policajti</h1>
      <address><time datetime="2019-11-05T17:06:00+00:00">05 Nov 2019, 17:06</time> by <a rel="author">Vladimír Mičuda</a></address>
      <p>
        <b>Chcel zabiť pracovníka strednej školy, ktorú navštevuje.</b>
      </p>
      <p>Ak stále patríš medzi tých, čo si myslia, že na internete môžu napísať všetko, mal by si sa rýchlo prebrať. Za nenávistné komentáre môžeš totiž draho zaplatiť, môžu ti totiž na dvere zaklopať policajti a budeš mať čo vysvetľovať. No a ak si myslíš, že keď píšeš pod falošným menom a tak ti na to nik nepríde,<b> tiež by si si nemal byť istý.</b></p>
      <p>V roku 2019 využíva internet väčšina z nás. Niektorí ho využívajú rozumne, iní na ňom hľadajú vraha a ponúkajú odmenu<b> 100 000 dolárov. Ešte k tomu na Instagrame,</b> informuje <a href="https://www.fox13news.com/news/deputies-fivay-high-student-tried-to-hire-hit-man-to-kill-school-staff-member">WTVT</a>.</p>
      <figure>
        <img src="https://i.refresher.sk/public/vladimir-micuda/ostatne/fg.jpg"/>
        <figcaption>
          <cite>PASCO COUNTY SHERIFF’S OFFICE</cite>
        </figcaption>
      </figure>
      <p>V piatok zatkli policajti na Floride mladého muža po tom, čo napísal na sociálnej sieti, že hľadá zabijaka, ktorý by mu pomohol odstrániť zamestnanca z jeho strednej školy. </p>
      <related>
        <a href="https://refresher.sk/76113-V-Cine-zneuzivaju-zive-psy-a-prasata-ako-figuriny-pri-crash-testoch-detskych-autosedaciek"/>
      </related>
      <p>18-ročný Nicholas Robert Godfrey ponúkol za „službu“ sumu 100 000 dolárov a teraz čelí obvineniu z pokusu o vraždu. <i>„Potrebujem chlapa, ktorý by vedel niekoho zabiť,“ n</i>apísal na Instagrame. <i>„Nie je to vtip, potrebujem ho odstrániť čo najskôr,“</i> dodal v statuse.</p>
      <p>Tamojší šerif Chris Nocco pre <a href="https://www.nbcnews.com/news/us-news/florida-teen-arrested-allegedly-seeking-hit-man-kill-high-school-n1075401">NBC </a>News povedal, že takáto výzva predstavuje závažný trestný čin bez ohľadu na to, či to mladík myslel vážne.<i> „Ako obeť a či jej rodina si teraz predstavte, že za vami príde policajt a povie vám, že vás teraz musí strážiť,“</i> povedal. <i>„Možno si chlapec myslel, že je to smiešne, možno si myslel že to je len vtip.“</i> 18-ročný stredoškolák sa bráni presne rovnakými slovami, že to bol vtip, keď sa ho na to policajti pri výsluchu pýtali. </p>
      <p>Nie je jasné, či sa chlapcovi niekto ozval. Policajti prípad naďalej vyšetrujú. Jedno je isté, chlapec si bezpochyby zavaril. A môže za to jeden nezmyselný status.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/41274-99rocna-holandska-babicka-sa-umyselne-nechala-zatknut-a-nasadit-si-puta-Splnil-sa-jej-tak-jeden-z-celozivotnych-snov"/>
        <a href="https://refresher.sk/41396-Pivo-si-nacapujes-priamo-v-izbe-a-potom-sa-v-nom-mozes-aj-okupat-Specialny-pivny-hotel-sa-zrejme-coskoro-stane-realitou"/>
        <a href="https://refresher.sk/40323-Niekto-si-vzal-most-plaz-ci-dokonca-Einsteinov-mozog-Toto-su-tie-najbizarnejsie-kradeze-z-celeho-sveta"/>
        <a href="https://refresher.sk/76260-Podla-skuseneho-gynekologa-moze-pocuvanie-tlkotu-srdca-plod-ohrozit-Vznikla-peticia-za-jeho-odvolanie-no-aj-za-jeho-podporu"/>
        <a href="https://refresher.sk/76248-Pri-zastavke-vedla-zakladnej-skoly-sa-povalovala-tasticka-s-drogami-Nasiel-ju-malolety-chlapec"/>
        <a href="https://refresher.sk/70585-Cara-Delevingne-sa-vydala-so-Samsungom-do-vesmiru-a-urobila-si-prvu-SpaceSelfie"/>
        <a href="https://refresher.sk/76172-American-ma-viac-ako-20-nevlastnych-surodencov-ich-otcom-je-darca-spermii-Stretavaju-sa-raz-rocne-komunikuju-na-Facebooku"/>
        <a href="https://refresher.sk/76164-Zenu-ktora-byvala-v-byte-so-140-hadmi-nasli-mtvu-Okolo-krku-mala-obtoceneho-dvojmetroveho-pytona-ktory-ju-uskrtil"/>
      </related>
    </article>
  </body>
</html>