<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76298-Takto-bude-vyzerat-interier-novej-Skody-Octavie"/>
    <meta property="og:site_name" content="REFRESHER"/>
    <meta property="article:published_time" content="2019-11-05T17:11:00+00:00"/>
    <meta property="og:title" content="Takto bude vyzerať interiér novej Škody Octavie"/>
    <meta property="og:description" content="Obľúbený model bude predstavený už o pár dní."/>
  </head>
  <body>
    <article>
      <h1>Takto bude vyzerať interiér novej Škody Octavie</h1>
      <address><time datetime="2019-11-05T17:11:00+00:00">05 Nov 2019, 17:11</time> by <a rel="author">Martin Mičuda</a></address>
      <p>
        <b>Obľúbený model bude predstavený už o pár dní.</b>
      </p>
      <p><b>Už 11. novembra nám automobilka Škoda odhalí najnovšiu podobu svojho najúspešnejšieho modelu.</b> Reč nie je o ničom inom ako o <b>Octavii</b> s poradovým číslom 4. I keď samotné odhalenie už doslova klope na dvere, česká značka je pomerne skúpa na akékoľvek informácie či upútavky. Po nedávnom <a href="https://refresher.sk/70363-Uplne-nova-Skoda-Octavia-sa-rysuje-4-generacia-sa-ukaze-uz-11-novembra">dizajnovom náčrte exteriéru</a> totiž až teraz spoznávame interiér, a aj to opäť len v podobe počítačovej vizualizácie. Lenže...</p>
      <p>Ešte niekoľko hodín predtým, ako nám škodovka spomínanú vizualizáciu podstrčila, internet doslova zaplavili<b> uniknuté fotografie priamo z kokpitu</b> <b>novej Octavie</b>. Zdroj je, samozrejme, neznámy, podstatné je ale to, že Škoda nám v podstate novým náčrtom len potvrdila, že to, čo sme videli v uplynulých hodinách,<b> je naozaj palubná doska 4. generácie.</b></p>
      <figure>
        <img src="https://i.refresher.sk/public/martinzmartina/sept19/3a5540fb7b08f7a66a6ffcf6a8d6dc03.jpg"/>
        <figcaption>
          <cite>https://www.skoda-storyboard.com/en/press-releases/design-sketches-provide-first-glimpse-of-the-interior-concept-for-the-new-skoda-octavia/</cite>
        </figcaption>
      </figure>
      <figure>
        <img src="https://i.refresher.sk/public/martinzmartina/sept19/b12ab35f94676b7eea6ca365390ca030.jpg"/>
        <figcaption>
          <cite>https://www.skoda-storyboard.com/en/press-releases/design-sketches-provide-first-glimpse-of-the-interior-concept-for-the-new-skoda-octavia/</cite>
        </figcaption>
      </figure>
      <p>Žiadne presné parametre či informácie stále nepoznáme, je už však viac než jasné, ako bude nová Octavia vyzerať vnútri.<b> Palubná doska je po novom orientovaná skôr horizontálne</b>, jej dominantou je pitom veľký <b>centrálny displej</b>. Pod ním si miesto našlo len pár fyzických tlačidiel. Zaujímavosťou je, že i keď na uniknutých záberoch vidieť len klasickú páku manuálnej prevodovky, prevodovka<b> DSG dostane len malý elektronický volič. </b></p>
      <p>Pozornému oku rozhodne neunikne ani <b>úplne nový volant, ktorý je prekvapivo len 2-ramenný.</b> V spodnej časti sa tak po vzore napríklad novej 508-čky ocitne len miesto na emblém či nápis. Asi nikoho neprekvapí prítomnosť digitálnych budíkov, dá sa ale predpokladať, že tie budú len za príplatok. Tak čo, páči sa ti kokpit novej Octavie?</p>
      <figure>
        <a href="https://refresher.sk/76298-Takto-bude-vyzerat-interier-novej-Skody-Octavie/gallery/1">
          <img src="https://i.refresher.sk/public/martinzmartina/sept19/191106_skoda_octavia_new_interior_concept-2.jpg"/>
        </a>
        <figcaption>
          <a href="https://refresher.sk/76298-Takto-bude-vyzerat-interier-novej-Skody-Octavie/gallery/1">Zobraziť galériu 4</a>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/57942-Skoda-ukazuje-ako-budu-vyzerat-interiery-buducich-modelov-Mame-sa-na-co-tesit"/>
        <a href="https://refresher.sk/57697-Skoda-predstavuje-nastupce-rapidu-Novy-model-ma-prinest-revolucni-design"/>
        <a href="https://refresher.sk/57538-Skoda-poodhaluje-svoje-najrychlejsie-SUV-Kodiaq-RS-dostane-progresivne-digitalne-budiky"/>
        <a href="https://refresher.sk/60693-Interier-Skody-Scala-plne-odhaleny-Uplne-nova-palubovka-zaujme-dizajnom-i-displejmi"/>
        <a href="https://refresher.sk/60936-Skoda-povysila-Rapid-Uplne-nova-Scala-chce-byt-kralom-kompaktnej-triedy"/>
        <a href="https://refresher.sk/41039-Skoda-Kodiaq-je-obrovskym-hitom-Zaujem-je-najma-o-najvyssie-vybavy-dodacie-lehoty-pritom-presahuju-uz-pol-roka"/>
        <a href="https://refresher.sk/39105-Skoda-faceliftuje-uz-aj-Octaviu-RS-Jej-maska-je-rovnako-divna-schovava-za-nou-pritom-len-230-koni"/>
        <a href="https://refresher.sk/40600-Skoda-Kodiaq-je-Autom-roka-2017-na-Slovensku-Uplne-nove-SUV-s-prehladom-zdolalo-svojich-superov"/>
      </related>
    </article>
  </body>
</html>