<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/franta-indroduce-cote-obligatorii-pentru-lucratorii-migranti-pentru-a-compensa-deficitul-fortei-de-munca-18545022"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T17:53:53+00:00"/>
    <meta property="og:title" content="Franţa indroduce cote obligatorii pentru lucrătorii migranţi pentru a compensa deficitul forţei de muncă"/>
    <meta property="og:description" content="Potrivit France24, Ministrul Muncii francez, Muriel Penicaud, a declarat marţi că Franţa va începe de anul viitor acordarea cotelor obligatorii pentru lucrătorii migranţi în condiţiile în care guvernul preşedintelui Emmanuel Macron caută să întărească politicile de imigrare, drept răspuns criticilor de dreapta."/>
  </head>
  <body>
    <article>
      <h1>Franţa indroduce cote obligatorii pentru lucrătorii migranţi pentru a compensa deficitul forţei de muncă</h1>
      <address><time datetime="2019-11-05T17:53:53+00:00">05 Nov 2019, 17:53</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Potrivit France24, Ministrul Muncii francez, Muriel Penicaud, a declarat marţi că Franţa va începe de anul viitor acordarea cotelor obligatorii pentru lucrătorii migranţi în condiţiile în care guvernul preşedintelui Emmanuel Macron caută să întărească politicile de imigrare, drept răspuns criticilor de dreapta.</p>
      <p>„Autorităţile şi angajatorii vor începe de anul viitor identificarea industriilor care necesită candidaţi calificaţi şi va facilita angajarea străinilor cu scopul rezolvării problemei în cauză. Franţa angajează în funcţie de nevoile sale. Este o abordare nouă, similară cu ce se realizează în Canada sau Australia”, a declarat Ministrul Muncii Muriel Penicaud.</p>
      <p>Sectoarele ce vizează restaurante, hoteluri şi construcţii şi mai multe sectoare de retail s-au plâns în mod constant de lipsa unei forţe de muncă dispusă să accepte salarii mici. Prin contrast, industriile de tehnologie a informaţiei şi inginerie spun că Franţa nu produce suficienţi candidaţi calificaţi.</p>
      <p>Penicaud nu a declarat câţi muncitori străini vor primi vize, nici dacă naţionalitatea candidaţilor va fi luată în calcul, propunere ce a fost înaintată de Primul-Ministru Edouard Philippe luna trecută. Premierul francez dezvoltă planul preşedintelui Macron de înăsprire a măsurilor privind emigrarea printr-o încercare de a-i mulţumi pe votanţii de dreapta care acuză guvernul de permiterea prea multor imigranţi să treacă graniţele, în ciuda ratei şomajului care a atins 8.5% în al doilea trimestru al lui 2019. În plus, Franţa a primit doar anul trecut 122.743 de cereri de azil, cu 22% mai mult faţă de anul precedent.</p>
      <p>Măsurile ar putea impune restricţii imigranţilor prin care li se interzice să aducă în Franţa membrii ai familiei sau prin care li se limitează accesul la sistemul de sănătate celor care caută azil, în timp ce le sunt procesate cererile.</p>
      <p>Preşedintele Macron a stârnit furia guvernului bulgar săptămâna trecută printr-un interviu în care declara că doreşte mai degrabă imigranţi din Guinea sau Cote d’Ivoire care lucrează legal, decât „reţele clandestine de bulgari şi ucrainieni”.</p>
    </article>
  </body>
</html>