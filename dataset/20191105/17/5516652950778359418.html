<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425179/oi-pyrosbestes-eyxaristoyn-toys-farmakopoioys-gia-thn-prosfora-toys"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-05T17:30:02+00:00"/>
    <meta property="og:title" content="Οι πυροσβέστες ευχαριστούν τους φαρμακοποιούς για την προσφορά τους"/>
    <meta property="og:description" content="Τον Φαρμακευτικό Σύλλογο Δωδεκανήσου ευχαριστεί η Ένωση Υπαλλήλων Πυροσβεστικού Σώματος Δωδεκανήσου για τη συνεχή υποστήριξη που δείχνει στους πυροσβέστες."/>
  </head>
  <body>
    <article>
      <h1>Οι πυροσβέστες ευχαριστούν τους φαρμακοποιούς για την προσφορά τους</h1>
      <address>
        <time datetime="2019-11-05T17:30:02+00:00">05 Nov 2019, 17:30</time>
      </address>
      <p>
        <b>Τον Φαρμακευτικό Σύλλογο Δωδεκανήσου ευχαριστεί η Ένωση Υπαλλήλων Πυροσβεστικού Σώματος Δωδεκανήσου για τη συνεχή υποστήριξη που δείχνει στους πυροσβέστες.</b>
      </p>
      <p>Αναλυτικά, η Ένωση αναφέρει στην ευχαριστήρια επιστολή της:<br/>“Με την παρούσα επιστολή τα μέλη του Διοικητικό Συμβούλιο της Ένωσης μας θα θέλαμε για ακόμα μία χρονιά να ευχαριστήσουμε τον Φαρμακευτικό Σύλλογο Δωδεκανήσου για τη συνεχή υποστήριξη που δείχνει στους Πυροσβέστες και για την προσφορά του ποσότητας φαρμάκων, προκειμένου να τοποθετηθούν στα πυροσβεστικά οχήματα πρώτης εξόδου των Πυροσβεστικών Υπηρεσιών Ρόδου και Κω καθώς και των Πυροσβεστικών κλιμακίων Απόλλωνα, Λίνδου – Λαέρμων και Καρπάθου, δικαιοδοσίας της Ένωσης μας.</p>
      <p>Δεδομένων των δύσκολων καιρών που διανύουμε, η δική τους συμπαράσταση αναδεικνύει έμπρακτα την αγάπη του συλλόγου τους και μας θυμίζει ότι έχουμε διαρκώς στο πλευρό μας άξιους συμπαραστάτες του έργου μας.</p>
      <p>Θα θέλαμε λοιπόν για ακόμα μία φορά να εκφράσουμε δημοσίως τις θερμότατες και ειλικρινέστερες ευχαριστίες μας στον Πρόεδρο κ. Φουτούλη Νικόλαο και το Διοικητικό Συμβούλιο του Φαρμακευτικού Συλλόγου Δωδεκανήσου για την ευαισθησία τους απέναντι στο έργο μας και ευελπιστούμε να τους έχουμε κοντά μας και στο μέλλον.</p>
      <p>
        <b>Με εκτίμηση<br/>Ο Πρόεδρος<br/><br/>Χατζηκυριάκος Ιωάννης <br/><br/>Ο Γεν. Γραμματέας<br/><br/>Κωνσταντάκης Παναγιώτης”.</b>
      </p>
    </article>
  </body>
</html>