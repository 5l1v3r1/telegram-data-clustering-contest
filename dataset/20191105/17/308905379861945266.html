<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-kost-de-xiaomi-smartphone-met-108-megapixel-camera-33033"/>
    <meta property="og:site_name" content="Apparata"/>
    <meta property="article:published_time" content="2019-11-05T17:17:00+00:00"/>
    <meta property="og:title" content="Dit kost de Xiaomi-smartphone met 108-megapixel camera"/>
    <meta property="og:description" content="Wie heeft de grootste?"/>
  </head>
  <body>
    <article>
      <h1>Dit kost de Xiaomi-smartphone met 108-megapixel camera</h1>
      <h2>Wie heeft de grootste?</h2>
      <address><time datetime="2019-11-05T17:17:00+00:00">05 Nov 2019, 17:17</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>In het gevecht om wie de grootste en dikste camera heeft lijkt Xiaomi op kop te gaan lopen. De Chinese telefoonmaker heeft vandaag de <a href="https://www.apparata.nl/nieuws/xiaomi-teaset-108mp-camera-bakbeest-32932">CC9 Pro</a> officieel gepresenteerd. Een high-end smartphone met maar liefst vijf camera’s op de achterkant.</p>
      <p>De camera is dan ook waar het om draait bij deze smartphone. Er zit een 108-megapixel groothoeklens op, een 5-megapixel telefoto met 5x optische zoom (en 10x hybride zoom), nóg een 12-megapixel telefoto camera, een 20-megapixel ultra-wide lens, een 2-megapixel macrolens en een 32-megapixel camera aan de voorkant. In totaal zes camera’s dus. Op een smartphone.</p>
      <p>De andere specificaties zijn ook niet onbelangrijk. Zo heeft de Xiaomi CC9 Pro een 6.47-inch AMOLED display met een in-display vingerafdrukscanner. Onder de kap huist een Qualcomm Snapdragon 730G processor en heeft de <a href="https://www.apparata.nl/nieuws/xiaomi-bakbeest-krijgt-ook-monster-accu-mee-32978">batterij</a> een capaciteit van 5.260mAh. Voor de liefhebber heeft Xiaomi de telefoon voorzien van een 3.5mm ingang voor je koptelefoon.</p>
      <p>Xiaomi gaat de CC9 Pro in China verkopen. Voor 2.799 yuan (360 euro) krijg je de instapper. Dit is een variant met 128 GB opslag en 6 GB RAM geheugen. Dan zijn er nog twee varianten. Eentje met 126 GB opslag en 8 GB RAM (3.099 yuan, 399 euro) en eentje met 256 GB opslag en 8 GB RAM (3.499 yuan, 450 euro). Op dit moment is niet bekend of Xiaomi de smartphone ook buiten China gaat verkopen.</p>
      <figure>
        <img src="https://static.apparata.nl/images/2019/108-mp-xiaomi-9.jpg"/>
      </figure>
    </article>
  </body>
</html>