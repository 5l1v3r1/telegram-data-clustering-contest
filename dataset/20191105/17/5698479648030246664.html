<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/05/no-cohesion-between-west-and-east-of-eu-for-budget"/>
    <meta property="og:site_name" content="euronews"/>
    <meta property="article:published_time" content="2019-11-05T17:11:17+00:00"/>
    <meta property="og:title" content="مخالفت کشورهای جنوب و شرق اروپا با بودجه پیشنهادی کمیسیون"/>
    <meta property="og:description" content="کشورهای جنوب و شرق عضو اتحادیه اروپا با بودجه پیشنهادی آلمان و کمیسیون اروپا برای هشت سال آینده مخالفت کردند."/>
  </head>
  <body>
    <article>
      <h1>مخالفت کشورهای جنوب و شرق اروپا با بودجه پیشنهادی کمیسیون</h1>
      <address><time datetime="2019-11-05T17:11:17+00:00">05 Nov 2019, 17:11</time> by <a rel="author">یورونیوز </a></address>
      <p>کشورهای جنوب و شرق عضو اتحادیه اروپا سه شنبه برقراری با پیشنهاد آلمان و کمیسیون اروپا برای موازنه بودجه های کشورهای عضو مخالفت کردند.</p>
      <p>دلیل مخالفت رهبران این کشورها عدم توازن در توزیع ثروت است. آنها می‌گویند کاهش یارانه و بودجه مورد نظر کشورهای اروپای شمالی و غربی، فقرا را فقیرتر و ثروتمندان را داراتر خواهد کرد.</p>
      <p>۲۸ کشور عضو اتحادیه اروپا در حال بررسی و تهیه برنامه بودجه این اتحادیه برای سال‌های ۲۰۲۱ تا ۲۰۲۷ هستند.</p>
      <p>در جلسه رهبران اروپا، پیشنهاد ثروتمندترین کشورعضو، آلمان، و کمیسیون اروپا با همراهی رئیس موقت اتحادیه اروپا، فنلاند، به کشورهای جنوبی و شرقی این بود که یارانه و بودجه های اتحادیه اروپا به کشورهای عضو در این مناطق کاهش پیدا کند تا منظر تبیین بودجه، اتحادیه اروپا در دهه پیش رو به توازن برسد.</p>
      <p>نخست وزیر جمهوری چک، آندره بابیس، یکی از اصلی‌ترین مخالفان این طرح بود. به گفته وی این طرح با اصول اتحادیه اروپا مبنی برکمک به کشورهای ضعیف تر اتحادیه تطابق ندارد.</p>
      <p>ویکتور اوربان، نخست وزیر مجارستان نیز پیشنهاد کنونی کمیسیون اروپا را ناعادلانه دانست. وی گفت که این پیشنهاد تنها «وضع فقرا را وخیم‌تر کرده و به ثروتمندان پول و قدرت بیشتری می‌دهد.»</p>
      <p>دو رهبر لهستان و اسلواکی نیز با جمهوری چک و مجارستان هم نظر بودند.</p>
      <p>با این وصف به نظر می‌رسد بحث و گفتگوها درباره تبیین بودجه یک دهه آینده اتحادیه اروپا به دلیل بحران اقتصادی و رابطه کشورهای عضو با ایالات متحده قطعا بسیار پیچیده و دشوار خواهد بود.</p>
    </article>
  </body>
</html>