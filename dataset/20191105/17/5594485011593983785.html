<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/kultura/nad-sto-sedmoklasnitsi-podkrepikha-kampaniyata-za-cheteneto-na-knigi_news707562.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T17:37:00+00:00"/>
    <meta property="og:title" content="Над сто седмокласници подкрепиха кампанията за четенето на книги"/>
    <meta property="og:description" content="Седмокласниците от Първо СУ „Св.Седмочисленици“ в гр.Търговище отбелязаха Деня на народните будители като се включиха в кампанията „Модерно е да се чете“"/>
  </head>
  <body>
    <article>
      <h1>Над сто седмокласници подкрепиха кампанията за четенето на книги</h1>
      <h2>Седмокласниците от Първо СУ „Св.Седмочисленици“ в гр.Търговище отбелязаха Деня на народните будители като се включиха в кампанията „Модерно е да се чете“</h2>
      <address>
        <time datetime="2019-11-05T17:37:00+00:00">05 Nov 2019, 17:37</time>
      </address>
      <p>https://blitz.bg/obshtestvo/kultura/nad-sto-sedmoklasnitsi-podkrepikha-kampaniyata-za-cheteneto-na-knigi_news707562.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572968054-moderno-e-da-se-chete-turgovishte-4.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968054-moderno-e-da-se-chete-turgovishte-5.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968054-moderno-e-da-se-chete-turgovishte-2.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968054-moderno-e-da-se-chete-turgovishte-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968054-moderno-e-da-se-chete-turgovishte-3.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-6.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-7.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-8.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-9.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-10.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-11.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-12.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968055-moderno-e-da-se-chete-turgovishte-82jpg.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968056-moderno-e-da-se-chete-turgovishte-155jpg.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572968056-moderno-e-da-se-chete-turgovishte-shipka.jpg"/>
        </figure>
      </slideshow>
      <p><b>Седмокласниците от Първо СУ „Св.Седмочисленици“ в гр.Търговище отбелязаха Деня на народните будители като се включиха в кампанията „Модерно е да се чете“. Те посетиха учебните часове с любимите си книги, разменяха ги помежду си и дискутираха прочетеното.<br/>​</b>​​​​​​</p>
      <figure>
        <img src="https://static.blitz.bg/documents/thumbnails/520/201911/1572968055-moderno-e-da-se-chete-turgovishte-6.jpg"/>
      </figure>
      <p>Инициативата се осъществи с подкрепата на началника на РУО-Търговище Елка Станчева и директора на Първо СУ „Св.Седмочисленици“ Севдалина Зафирова.</p>
      <figure>
        <img src="https://static.blitz.bg/documents/thumbnails/520/201911/1572968055-moderno-e-da-se-chete-turgovishte-11.jpg"/>
      </figure>
      <p>В дните преди празника учениците се срещнаха с известни актьори, музиканти и писатели, които им разказаха вдъхновяващи истории за това как прочетените книги са станали повод да променят живота им.</p>
      <figure>
        <img src="https://static.blitz.bg/documents/thumbnails/520/201911/1572968055-moderno-e-da-se-chete-turgovishte-12.jpg"/>
      </figure>
      <p>Децата посетиха и родните места на едни от най-значимите автори в българската литература – Иван Вазов и Христо Ботев, а също изкачиха и историческия връх Шипка. В подножието му, облечени с тениските с лого на кампанията, си направиха снимки, които споделиха в социалните мрежи.</p>
      <figure>
        <img src="https://static.blitz.bg/documents/thumbnails/520/201911/1572968055-moderno-e-da-se-chete-turgovishte-82jpg.jpg"/>
      </figure>
      <p>„Учениците приеха идеята с ентусиазъм. Те са се специализирали в интернет общуването - социални мрежи и групи - и по-рядко намират време за четене. Реших, че е добре да съчетаем книгата с компютъра и да включим елемента „споделяне в социалните мрежи“. И нещата се получиха“ – каза учителят по български език Анета Милева. Според нея е добре първо да научим децата да четат с любов, а след това и с разбиране.</p>
      <figure>
        <img src="https://static.blitz.bg/documents/thumbnails/520/201911/1572968054-moderno-e-da-se-chete-turgovishte-3.jpg"/>
      </figure>
      <figure>
        <img src="https://static.blitz.bg/documents/thumbnails/520/201911/1572968055-moderno-e-da-se-chete-turgovishte-9.jpg"/>
      </figure>
      <p><i><b>Повече за кампанията</b></i><br/>„<i>Модерно е да се чете“ е кампания създадена с цел да призове хората, които обичат да четат книги, да споделят с други това приятно и полезно занимание, като постват снимки с любимите си четива в личните си профили в социалните мрежи.</i><br/><br/><i>Веднага след създаването си инициативата привлече активно четящите, които се включиха с интересни постове, цитирайки най-силните моменти от своите любими книги.</i><br/><br/><i>От друга страна, таргет група са също активните младежи в социалните мрежи, които четат малко или изобщо не го правят. Тези, които се влияят от налаганите във виртуалното пространство моди. Неслучайно мото на инициативата стана „Троянският кон в света на нечетящите“.</i><br/><br/><i>Кампанията бе активно подкрепена и от над 30 популярни лица от всички сфери на обществения живот, част от тях се включиха в инициативата с любима книга, а други го направиха като се снимаха с тишърта на „Модерно е да се чете“. Като лица-примери за подражание, които имат силата да създават „модите“ и да въздействат на младите, всеки от тях с особен ентусиазъм застана зад каузата за едно по-добро и четящо бъдещо поколение. </i><br/><br/><i>Организаторите използваха влиянието и на световни личности като създадоха тишърти, които изобразяват техни цитати свързани с книгите. Теодор Рузвелт е опитал да обясни на света, че книгите са го изградили като успешен политик - "Аз съм част от всичко, което съм прочел". Джаки Кенеди е казала "Има множество малки начини да разширите света на детето си. Любовта към книгите е най-добрият от тях". Няма как да не споменем и култовия цитат на неповторимия български актьор Тодор Колев: „Няма как да обясниш нещо на човек, с когото ви делят два вагона книги“.</i><br/><br/>„<i>Модерно е да се чете“ бе подпомогната и от редица български издателства, които предстои да подарят някои от хитовите си заглавия на последователите на кампанията. В следващите няколко месеца организаторите ще зарадват феновете и с много други подаръци. Единственото, което ще трябва да направят, за да се сдобият с награда е да се снимат с любимите си книги, а подробностите ще бъдат обявени в социалните мрежи.</i><br/><br/>„<i>Забелязах, че активно четящите книги са хора от определени социални кръгове, но те малко или много изолират всички останали. Много от тях казват „ние четящите“ и „вие нечетящите“. Затова създадохме кампания, която да обедини всички. В групите на „Модерно е да се чете“ няма разделения и всеки е добре дошъл. Там всеки може да научи нещо ново и защо пък да не хване и първата си книга в ръка“ – коментира създателят на кампанията Иван Комита.</i><br/><i>Тази година един от най-успешните летни културни фестивали „Арт Поток“, който се провежда в Царево и Лозенец, подкрепи „Модерно е да се чете“ и го превърна в свой партньор.</i><br/><br/>„<i>Модерно е да се чете“ се осъществява с безвъзмездната подкрепа на ПР агенция „IGM“, фирмата за дигитален маркетинг „Hashbook” и клуб „Hacienda Beach“ в Лозенец.</i><br/><br/><i><b>Профили на „Модерно е да се чете“ в социалните мрежи:</b></i><br/><u><a href="https://www.instagram.com/modernoedasechete/"><i>https://www.instagram.com/modernoedasechete/</i></a></u><br/><u><a href="https://www.facebook.com/modernoedasechete/"><i>https://www.facebook.com/modernoedasechete/</i></a></u><br/><br/><br/> </p>
    </article>
  </body>
</html>