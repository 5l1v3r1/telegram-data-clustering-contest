<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/crisis-compleet-op-welke-planeet-leeft-paul-magnette-eigenlijk/"/>
    <meta property="og:site_name" content="SCEPTR"/>
    <meta property="article:published_time" content="2019-11-05T17:28:24+00:00"/>
    <meta property="og:title" content="Crisis compleet? “Op welke planeet leeft Paul Magnette eigenlijk”"/>
    <meta property="og:description" content="De taal tussen de PS en de N-VA begint (opnieuw) harder te worden. Nadat PS-voorzitter Paul Magnette de N-VA verweet een “sociale crisis” te hebben veroorzaakt, vragen de Vlaams-nationalisten nu “op welke planeet […] hij eigenlijk [leeft]”. De N-VA ageert, althans zo blijkt uit de visual op Twitter, tegen de “PS-framing”. Het gaat niet goed […]"/>
  </head>
  <body>
    <article>
      <h1>Crisis compleet? “Op welke planeet leeft Paul Magnette eigenlijk”</h1>
      <address><time datetime="2019-11-05T17:28:24+00:00">05 Nov 2019, 17:28</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>De taal tussen de PS en de N-VA begint (opnieuw) harder te worden. Nadat PS-voorzitter <a href="https://sceptr.net/tag/paul-magnette/">Paul Magnette</a> de N-VA verweet een <i>“sociale crisis”</i> te hebben veroorzaakt, vragen de Vlaams-nationalisten nu <i>“op welke planeet […] hij eigenlijk [leeft]”</i>. De N-VA ageert, althans zo blijkt uit de visual op Twitter, tegen de <i>“PS-framing”</i>.</b>
      </p>
      <p>Het gaat niet goed met België, althans met de regeringsvorming. Zo komt er – ofschoon een stevig ontspoorde begroting – zo’n vijf maanden na de verkiezingen federaal (nog steeds) geen schot in de zaak. Sterker nog: de taal van de twee belangrijkste partijen, N-VA en PS, begint harder te worden. “<i>Je kan niet vragen van de N-VA om haar hele programma in te slikken. Dat zou een capitulatie zijn”, </i><a href="https://sceptr.net/2019/11/parys-n-va-misschien-moet-magnette-paars-groen-bekijken/">klonk het vanmorgen bij N-VA-ondervoorzitter</a> <a href="https://sceptr.net/tag/Lorin-Parys">Lorin Parys.</a></p>
      <figure>
        <iframe data-src="https://twitter.com/de_NVA/status/1191730345470771200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Eerder had PS-voorzitter <a href="https://sceptr.net/tag/paul-magnette/">Paul Magnette</a> (onder meer) de N-VA verweten een sociale crisis te hebben veroorzaakt. <i>“Op welke planeet leeft Paul Magnette eigenlijk”</i>, vragen de Vlaams-nationalisten zich nu op Twitter af.<i> “In realiteit waren er nog nooit zoveel mensen aan de slag, werden uitkeringen opgetrokken en steeg de reële koopkracht”</i>, stelt de N-VA. De Vlaams-nationalisten verwijzen ook naar <i>“PS-framing”</i>.</p>
      <h3>Vorst ontvangt groenen, christendemocraten en socialisten</h3>
      <p>De forse communicatie van zowel PS als N-VA kunnen de wenkbrauwen doen fronsen. Zo consulteert <a href="https://sceptr.net/tag/koning-filip/">Koning Filip</a> vandaag de verschillende partijen. Nadat gisteren PS en N-VA werden ontvangen, passeren vandaag onder meer CD&amp;V, Groen en Ecolo.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/magnette-krijgt-initiatiefrecht-op-naar-paars-groen/"/>
        <a href="https://sceptr.net/2019/11/grote-meerderheid-vlamingen-tegen-paars-groene-regering/"/>
        <a href="https://sceptr.net/2019/11/parys-n-va-misschien-moet-magnette-paars-groen-bekijken/"/>
      </related>
    </article>
  </body>
</html>