<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-harkivshchini-zatrimali-zbochencya-yakiy-rozbeshchuvav-semirichnu-pleminnicyu-637927.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T17:43:53+00:00"/>
    <meta property="og:title" content="На Харківщині затримали збоченця, який розбещував семирічну племінницю"/>
    <meta property="og:description" content="Чоловік рік тому звільнився з місця позбавлення волі"/>
  </head>
  <body>
    <article>
      <h1>На Харківщині затримали збоченця, який розбещував семирічну племінницю</h1>
      <address>
        <time datetime="2019-11-05T17:43:53+00:00">05 Nov 2019, 17:43</time>
      </address>
      <h4>Чоловік рік тому звільнився з місця позбавлення волі</h4>
      <p>На Харківщині за розбещення неповнолітньої дівчинки поліцейські затримали її рідного дядька.</p>
      <p>Про це повідомляє Відділ комунікації поліції Харківської області.</p>
      <p>«4 листопада до чергової частини відділу поліції звернулася 28-річна мешканка селища Безлюдівка, яка повідомила, що рідний брат вчинив відносно її 7-річної доньки розпусні дії», - заявили в поліції.</p>
      <p>Повідомляється, що поліцейські затримали 37-річного чоловіка, який рік тому звільнився з місця позбавлення волі, а останні кілька тижнів  мешкав у сестри.</p>
      <p>Під час досудового розслідування слідчі встановили, що ввечері жінка вклала дівчинку та 3-річного сина спати та ненадовго пішла з дому. Коли заявниця повернулася, то побачила, що її брат лежить у дітей в ліжку напівоголеним та торкається до дівчинки.</p>
      <p>Жінка відразу викликала поліцію.</p>
      <p>«За вказаним фактом відкрито кримінальне провадження за ч. 2 ст. 156 (розбещення неповнолітніх) Кримінального кодексу України. Санкція статті передбачає позбавлення волі на строк до 8 років», - заявив начальник Харківського відділу поліції Олександр Козленко.</p>
      <p>Чоловік затриманий в порядку ст. 208 Кримінального процесуального кодексу України. Йому повідомлено про підозру у скоєнні злочину.</p>
      <p>Нагадаємо, на Київщині поліцейські <a href="https://glavcom.ua/kyiv/news/pid-kijevom-policiya-zatrimala-zbochencya-shcho-namagavsya-rozdyagnuti-divchinku-video-636312.html">затримали чоловіка, який підозрюється у скоєнні розбещення неповнолітньої дівчинки.</a></p>
      <related>
        <a href="https://glavcom.ua/kyiv/news/sud-areshtuvav-pedofila-yakiy-oruduvav-v-kijivskih-shkolah--634477.html"/>
        <a href="https://glavcom.ua/news/na-sumshchini-znayshli-mertvim-72-richnogo-pedofila-631809.html"/>
        <a href="https://glavcom.ua/news/u-mikolajevi-vosmirichna-ditina-pobila-pedofila-620864.html"/>
      </related>
    </article>
  </body>
</html>