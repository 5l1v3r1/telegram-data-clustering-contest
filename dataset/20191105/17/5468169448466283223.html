<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/gezondheid/277462/terminaliteitsverklaring-tijdens-palliatieve-zorg-meestal-niet-meer-nodig.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-05T17:34:25+00:00"/>
    <meta property="og:title" content="Terminaliteitsverklaring tijdens palliatieve zorg meestal niet meer nodig"/>
    <meta property="og:description" content="Tijdens de zorg tijdens de laatste levensfase van een patiënt, de zogenaamde palliatieve zorg, is het in de meeste situaties niet meer nodig om een zogenaamde terminaliteitsverklaring te gebruiken. Dat hebben verschillende partijen uit de zorg en het ministerie van Volksgezondheid, Welzijn en Sport (VWS) met elkaar afgesproken, zo meldt het ministerie van VWS dinsdag."/>
  </head>
  <body>
    <article>
      <h1>Terminaliteitsverklaring tijdens palliatieve zorg meestal niet meer nodig</h1>
      <address>
        <time datetime="2019-11-05T17:34:25+00:00">05 Nov 2019, 17:34</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arts-jas-klok-ziekenhuis-bo.jpg?itok=la1Ifb3x"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arts-jas-klok-ziekenhuis-bo.jpg?itok=la1Ifb3x"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Den Haag - </b>Tijdens de zorg tijdens de laatste levensfase van een patiënt, de zogenaamde palliatieve zorg, is het in de meeste situaties niet meer nodig om een zogenaamde terminaliteitsverklaring te gebruiken. Dat hebben verschillende partijen uit de zorg en het ministerie van Volksgezondheid, Welzijn en Sport (VWS) met elkaar afgesproken, zo meldt het ministerie van VWS dinsdag.</p>
      <p><b>Den Haag - </b>Tijdens de zorg tijdens de laatste levensfase van een patiënt, de zogenaamde palliatieve zorg, is het in de meeste situaties niet meer nodig om een zogenaamde terminaliteitsverklaring te gebruiken. Dat hebben verschillende partijen uit de zorg en het ministerie van Volksgezondheid, Welzijn en Sport (VWS) met elkaar afgesproken, zo meldt het ministerie van VWS dinsdag.</p>
      <h3>Onvrede </h3>
      <p>'De verklaring zorgt voor veel onvrede onder patiënten en zorgprofessionals, omdat het patiëntonvriendelijk is en voor veel onnodige administratie zorgt', aldus het ministerie.</p>
      <h3>Verklaring</h3>
      <p>De terminaliteitsverklaring geeft aan dat de levensverwachting van de patiënt niet langer dan ongeveer drie maanden is. Deze verklaring moest altijd door de behandelend arts worden ingevuld en afgegeven om de inzet van extra zorg in de wijkverpleging en de langdurige zorg (Wlz) te verantwoorden. Dat is vanaf nu verleden tijd. </p>
      <h3>PGB</h3>
      <p>Daarnaast werd de verklaring door hospices en bijna thuis huizen gebruikt om de toelating tot een hospice/bijna thuis huis te onderbouwen. Zorgverzekeraars hebben afgesproken dat de terminaliteitsverklaring in deze situaties niet meer standaard wordt opgevraagd. De terminaliteitsverklaring is voorlopig alleen nog nodig bij het aanvragen van een PGB voor zorg in de palliatief terminale fase.</p>
    </article>
  </body>
</html>