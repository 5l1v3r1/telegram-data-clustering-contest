<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/fedorov-zayavyv-shho-na-derzhavu-v-smartfoni-v-derzhbyudzhet-ne-zaklaly-koshtiv/"/>
    <meta property="og:site_name" content="Рубрика"/>
    <meta property="article:published_time" content="2019-11-05T17:09:52+00:00"/>
    <meta property="og:title" content="Федоров заявив, що на &quot;державу в смартфоні&quot; в держбюджет не заклали коштів"/>
    <meta property="og:description" content="У проєкті держбюджету на додаток і портал державних послуг “Дія”, та на навчання цифровими навичками не було закладено коштів. Про це на своїй сторінці у Facebook повідомив міністр цифрової трансформації Михайло Федоров. “На державу в смартфоні (додаток, портал, оцифровку пріоритетних послуг, навчання цифрових навичок та ін.) бюджет не закладено. Є 30,8 млн на підтримку поточних систем (сайти, […]"/>
  </head>
  <body>
    <article>
      <h1>Федоров заявив, що на "державу в смартфоні" в держбюджет не заклали коштів</h1>
      <address><time datetime="2019-11-05T17:09:52+00:00">05 Nov 2019, 17:09</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/06/Myhajlo-Fedorov-620x420-c-1.jpeg"/>
      </figure>
      <p>
        <b>
          <b>У проєкті держбюджету на додаток і портал державних послуг “Дія”, та на навчання цифровими навичками не було закладено коштів.</b>
        </b>
      </p>
      <p>Про це на своїй сторінці у <a href="https://www.facebook.com/photo.php?fbid=1830096270467562&amp;set=a.390300244447179&amp;type=3&amp;theater">Facebook </a>повідомив міністр цифрової трансформації Михайло Федоров.</p>
      <p>“На державу в смартфоні (додаток, портал, оцифровку пріоритетних послуг, навчання цифрових навичок та ін.) бюджет не закладено. Є 30,8 млн на підтримку поточних систем (сайти, сервери, шини), які працювали і раніше”, – заявив Федоров.</p>
      <p>За словами міністра, його команда буде сподіватися на волонтерів, бізнес та власну ефективність.</p>
      <p>“Роблю ставку на ефективну команду і міжнародно-технічну допомогу, державно-приватне партнерство, волонтерство. У нашому напрямку, на даному етапі розвитку країни, потрібно вміти досягати мети з обмеженим ресурсом. А діджиталізація — це ефективність, трансформація, та, сподіваюсь вплив на збільшення бюджету на 2021 рік”, – резюмував Федоров.</p>
      <p>Раніше <a href="https://rubryka.com/2019/11/05/prem-yer-ministr-nazvav-novi-tsyfry-derzhbyudzhetu-na-2020-rik/">прем’єр-міністр назвав нові цифри держбюджету на 2020 рік.</a></p>
      <p>
        <a href="https://rubryka.com/2019/11/05/proyekt-derzhbyudzhetu-na-2020-rik-bude-suttyevo-zminenyj-markarova/">Крім того, проєкт державного бюджету на 2020 рік буде суттєво змінений до другого читання.</a>
      </p>
    </article>
  </body>
</html>