<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/05/xovosda-tugilgan-3-egizakka-shavkat-miromon-va-mirziyo-deb-ism-qoyildi/"/>
    <meta property="og:site_name" content="Daryo"/>
    <meta property="article:published_time" content="2019-11-05T17:04:00+00:00"/>
    <meta property="og:title" content="Xovosda tug‘ilgan 3 egizakka Shavkat, Miromon va Mirziyo deb ism qo‘yildi"/>
    <meta property="og:description" content="Ular viloyat perinatal markazida shifokorlar nazoratida parvarishlanmoqda"/>
  </head>
  <body>
    <article>
      <h1>Xovosda tug‘ilgan 3 egizakka Shavkat, Miromon va Mirziyo deb ism qo‘yildi</h1>
      <address>
        <time datetime="2019-11-05T17:04:00+00:00">05 Nov 2019, 17:04</time>
      </address>
      <p>Sirdaryo viloyati Xovos tumani “Qahramon” QFYda istiqomat qiluvchi Ilhomjon Oxunov va Yulduzxon Qushoqovaning farzandlari yana uch nafarga ko‘paydi, deb<a href="https://t.me/ssvuz"> xabar beradi </a>Sog‘liqni saqlash vazirligi jamoatchilik bilan aloqalar bo‘limi.</p>
      <figure>
        <img src="https://s.daryo.uz/wp-content/uploads/2019/11/photo_2019-11-05_15-13-58-680x510.jpg"/>
        <figcaption>Foto: Sog‘liqni saqlash vazirligi jamoatchilik bilan aloqalar bo‘limi</figcaption>
      </figure>
      <p>Uch qiz, bir o‘g‘ildan so‘ng, tug‘ilgan uch egizak chaqaloqlarga Shavkat, Miromon, Mirziyo deb ism qo‘yildi.</p>
      <p>“Shavkatjonning vazni 2,500, Miromonning vazni 1,500, Mirziyoning vazni 2,000 kilogramm. Chaqaloqlar muddatidan biroz oldin tug‘ilgan bo‘lishsa-da, sog‘lom. Ular viloyat perinatal markazida shifokorlar nazoratida parvarishlanmoqda. Ahamiyatli tomoni, chaqaloqlar markazimizda tug‘ilgan birinchi egizaklarimiz”, – deydi Sirdaryo viloyat perinatal markazi bo‘lim boshlig‘i Klara Babayeva.</p>
    </article>
  </body>
</html>