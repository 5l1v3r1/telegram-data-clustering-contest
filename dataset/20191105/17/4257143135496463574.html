<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/05/tortenelmi-rekord-a-mezogazdasagban"/>
    <meta property="og:site_name" content="infostart"/>
    <meta property="article:published_time" content="2019-11-05T17:35:00+00:00"/>
    <meta property="og:title" content="Történelmi rekord a mezőgazdaságban"/>
    <meta property="og:description" content="Még sosem volt ennyi napraforgó az országban: hektáronként 3,01 tonnás hozammal fejeződött be a betakarítás október végén."/>
  </head>
  <body>
    <article>
      <h1>Történelmi rekord a mezőgazdaságban</h1>
      <address><time datetime="2019-11-05T17:35:00+00:00">05 Nov 2019, 17:35</time> by <a rel="author">Infostart / MTI</a></address>
      <h3>Még sosem volt ennyi napraforgó az országban: hektáronként 3,01 tonnás hozammal fejeződött be a betakarítás október végén.</h3>
      <p>A hektáronkénti hozam világszinten is az elsők közé tartozik, bár az 1,69 millió tonnás összmennyiség a betakarított terület 9-10 százalékos csökkenése miatt kissé elmarad a tavalyitól. A megyék közül Fejérben, Baranyában, Hajdú-Biharban és Békésben értek el a gazdák átlag feletti, hektáronként 3,2 tonnás termést - írta az Agrárminisztérium.</p>
      <p>A napraforgó ára a világpiaci folyamatoknak megfelelően körülbelül 10 százalékkal magasabb a tavalyinál. A hektáronkénti árbevétel javulásának köszönhetően a termelők többsége sikeresen zárhatja az évet - olvasható a közleményben.</p>
      <p>
        <i>Nyitókép: MTI Fotó: Czeglédi Zsolt</i>
      </p>
    </article>
  </body>
</html>