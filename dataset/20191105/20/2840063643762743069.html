<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/05/verso-addio-tassa-auto-aziendali-rinvio-plastic-tax_C2Ckk9ujHqrjueYvJGj1NN.html"/>
    <meta property="og:site_name" content="Adnkronos"/>
    <meta property="article:published_time" content="2019-11-05T20:58:00+00:00"/>
    <meta property="og:title" content="&quot;Verso addio tassa auto aziendali e rinvio plastic tax&quot;"/>
    <meta property="og:description" content="E' quanto rivelano fonti di governo all'Adnkronos, spiegando che sarebbe questo l'orientamento sulla legge di bilancio"/>
  </head>
  <body>
    <article>
      <h1>"Verso addio tassa auto aziendali e rinvio plastic tax"</h1>
      <address>
        <time datetime="2019-11-05T20:58:00+00:00">05 Nov 2019, 20:58</time>
      </address>
      <p>Potrebbe saltare, cancellata con un colpo di bianchetto, la <b>tassa sulle auto aziendali </b>prevista dalla manovra. Mentre si starebbe pensando a un <b>rinvio "significativo"</b>, ben oltre la data di luglio di cui si vociferava nei giorni scorsi, della <b>tassa sulla <a href="https://www.adnkronos.com/Search/Link/keyword/plastic%20tax">plastica</a></b>. E' quanto rivelano fonti di governo all'Adnkronos, spiegando che sarebbe questo l'orientamento che starebbe maturando nell'esecutivo sulla <a href="https://www.adnkronos.com/Search/Link/keyword/manovra">legge di bilancio</a>. L'unico balzello che al momento non sembra essere in discussione è quello sulle bevande zuccherine, la cosiddetta sugar tax.</p>
      <p>Ma un rinvio sostanziale dei tempi di applicazione della tassa sulla plastica potrebbe generare conflitti nel governo: si tratta di una misura particolarmente cara ai 5 Stelle. Ma fonti del ministero dell'Economia spiegano che nei contenuti "la plastic tax funziona, è strutturata nel miglior modo possibile. Mentre sui tempi si sta ragionando perché è l'unico aspetto che è possibile modulare". Sullo sfondo, però, resta il problema delle coperture.</p>
    </article>
  </body>
</html>