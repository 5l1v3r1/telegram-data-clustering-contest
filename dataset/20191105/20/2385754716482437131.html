<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595905/afksanetai-i-stiriksi-ston-erntogan-meta-tin-syria"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T20:07:00+00:00"/>
    <meta property="og:title" content="Αυξάνεται η στήριξη στον Ερντογάν μετά την Συρία"/>
    <meta property="og:description" content="Όχι μόνο… αλώβητος, αλλά και ακόμη πιο δυνατός βγαίνει ο Τούρκος πρόεδρος Ερντογάν μετά τις πολεμικές επιχειρήσεις στην Συρία.    Τουλάχιστον αυτό..."/>
  </head>
  <body>
    <article>
      <h1>Αυξάνεται η στήριξη στον Ερντογάν μετά την Συρία</h1>
      <address><time datetime="2019-11-05T20:07:00+00:00">05 Nov 2019, 20:07</time> by <a rel="author">SigmaLive</a></address>
      <p><b>Όχι μόνο… αλώβητος, αλλά και ακόμη πιο δυνατός βγαίνει ο Τούρκος πρόεδρος Ερντογάν μετά τις πολεμικές επιχειρήσεις στην Συρία. <br/></b> <br/>Τουλάχιστον αυτό δείχνει η νέα δημοσκόπηση της εταιρείας «Metropoll», που αποτυπώνει διαφορετικά αποτελέσματα σε σχέση με άλλες προηγούμενες, όπως μεταδίδει η ανταποκρίτρια του ΣΙΓΜΑ στην Τουρκία, Μαρία Ζαχαράκη. <br/> <br/>Σύμφωνα την νέα έρευνα, η στήριξη στο πρόσωπο του Ερντογάν αυξήθηκε κατά 3,7% μετά την επιχείρηση στην Συρία και τις συμφωνίες που κατάφερε να αποσπάσει με τις δύο υπερδυνάμεις για δημιουργία ζώνης ασφαλείας.<br/> <br/>Αν και ο Τούρκος πρόεδρος δεν ξεπερνάει το αγαπημένο του ποσοστό, το πάνω από 50%, που κερδίζει συνήθως στις εκλογικές αναμετρήσεις, έφτασε ωστόσο πολύ κοντά, στο 48%, γεγονός που θα ενισχύσει ακόμη περισσότερο την στάση του και στο εσωτερικό και το εξωτερικό για άλλη μία φορά. <br/> <br/> <br/> <br/> </p>
    </article>
  </body>
</html>