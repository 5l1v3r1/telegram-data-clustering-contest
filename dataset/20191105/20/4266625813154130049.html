<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/u_zhytomyri_sud_tymchasovo_zakryv_hutrovu_fermu_u_seli_singury_1684467"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T20:36:00+00:00"/>
    <meta property="og:title" content="Ні кривавому бізнесу: Суд тимчасово закрив хутрову ферму у селі Сінгури"/>
    <meta property="og:description" content="Сьогодні Житомирський адміністративний суд ухвалив тимчасово закрити хутрову ферму у Сінгурах."/>
  </head>
  <body>
    <article>
      <h1>Ні кривавому бізнесу: Суд тимчасово закрив хутрову ферму у селі Сінгури</h1>
      <address>
        <time datetime="2019-11-05T20:36:00+00:00">05 Nov 2019, 20:36</time>
      </address>
      <p>
        <b>Сьогодні Житомирський адміністративний суд ухвалив тимчасово закрити хутрову ферму у Сінгурах.</b>
      </p>
      <p>Про це повідомляє <a href="https://www.unian.ua/society/10744224-u-zhitomiri-sud-timchasovo-zakriv-hutrovu-fermu-u-singurah.html">Уніан</a>, у розпорядженні якого потрапило рішення суду. </p>
      <p>"Тимчасово зупинити діяльність ТОВ "Профуна" в Сінгурах, де вирощують норок, до моменту отримання цим товариством позитивного висновку з оцінки впливу на довкілля", – сказано у документі.</p>
      <p>Зазначається, що на суд прийшли як представники підприємства, так і активісти, що виступають за закриття ферми. За їх словами, рішення суду є справедливим. </p>
      <p>"Перемога в суді! Щойно Держекоінспекція виграла позов проти хутроферми голландського бізнесмена в Сінгурах і, увага, суд заборонив фермі здійснювати діяльність (забруднювати повітря) до проходження процедури оцінки впливу на довкілля та отримання дозволу на забруднення повітря", – прокоментував судове рішення організатор сьогоднішньої акції протесту Руслан Хоменко. </p>
      <p>Він наголосив, що проти діяльності жорстокого та брудного виробництва виступають і самі жителі села. Хоменко додав, що рішення суду може бути оскаржене, а тому активісти готуються захищати його в апеляційному суді. </p>
      <p><a href="https://zik.ua/news/2018/11/16/deputaty_brodivskoi_rayrady__proty_budivnytstva_norkovyh_ferm_na_terytorii_1449689">Нагадаємо,</a> депутати Бродівської районної ради підтримали звернення до Верховної Ради України, Міністерства екології та природних ресурсів щодо екологічної загрози майбутніх норкових ферм на території району.</p>
      <related>
        <h4>читайте також</h4>
        <a href="https://zik.ua/news/2019/11/04/u_naftogazi_rozkryly_detali_zustrichnogo_pozovu_do_gazpromu_v_stokgolmi_1683341"/>
        <a href="https://zik.ua/news/2019/10/30/ksu_pryznachyv_shche_odnogo_suddyu_1679915"/>
        <a href="https://zik.ua/news/2019/10/29/natsgvardiytsya_markiva_zahyshchatyme_takozh_i_ukrainskyy_advokat_1679159"/>
        <a href="https://zik.ua/news/2019/10/26/lvivskyy_aktyvist_cherez_sud_zmusyv_odesku_zaliznytsyu_spilkuvatysya_1676869"/>
      </related>
    </article>
  </body>
</html>