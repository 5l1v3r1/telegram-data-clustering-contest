<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/ryaboshapka-zayavyv-shho-poroshenko-peresliduvav-bogdana/"/>
    <meta property="og:site_name" content="Рубрика"/>
    <meta property="article:published_time" content="2019-11-05T20:12:48+00:00"/>
    <meta property="og:title" content="Рябошапка заявив, що Порошенко переслідував Богдана"/>
    <meta property="og:description" content="Генеральний прокурор Руслан Рябошапка заявив, що колишня влада переслідувала керівника Офісу президента Андрія Богдана. Про це він заявив у інтерв’ю LB.ua. За його словами, відкрите в 2015 році провадження проти Богдана може мати політичну мотивацію. “Богдан був одним із тих, кого дуже не любив Петро Олексійович (Порошенко). Навіть певний час переслідував. Я думаю, що тоді […]"/>
  </head>
  <body>
    <article>
      <h1>Рябошапка заявив, що Порошенко переслідував Богдана</h1>
      <address><time datetime="2019-11-05T20:12:48+00:00">05 Nov 2019, 20:12</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/ryaboshapka-1-620x420-c-1.jpg"/>
      </figure>
      <p>
        <b>
          <b>Генеральний прокурор Руслан Рябошапка заявив, що колишня влада переслідувала керівника Офісу президента Андрія Богдана.</b>
        </b>
      </p>
      <p>Про це він заявив у інтерв’ю <a href="https://lb.ua/news/2019/11/05/441431_ruslan_ryaboshapka_suspilstvo.html">LB.ua.</a></p>
      <p>За його словами, відкрите в 2015 році провадження проти Богдана може мати політичну мотивацію.</p>
      <p>“Богдан був одним із тих, кого дуже не любив Петро Олексійович (Порошенко). Навіть певний час переслідував. Я думаю, що тоді він міг би використати всі можливості, щоб тиснути на Богдана, в тому числі через це провадження”, – сказав генпрокурор.</p>
      <p>На уточнююче питання, коли саме Богдана переслідували, Рябошапка відповів: “Коли він Корбана захищав. А потім того, чиє ім’я не можна називати вголос (Коломойського)”.</p>
      <p>За його словами, він не бачив у матеріалах підстав для вручення Богдану підозри.</p>
      <p>“Якщо найближчим часом я підніматиму це провадження, то, очевидно, мене можуть звинуватити в тому, що намагатимусь вплинути на розслідування. Слідчий і прокурор – незалежні особи, нехай працюють. Будуть підстави — хай пред’являють підозру. Не я ж про неї повідомляю”, – додав Рябошапка.</p>
    </article>
  </body>
</html>