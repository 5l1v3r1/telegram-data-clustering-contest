<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118917-vucic-ispred-rts-a-nije-bilo-vise-od-150-ljudi?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-05T20:45:03+00:00"/>
    <meta property="og:title" content="Vučić: Ispred RTS-a nije bilo više od 150 ljudi"/>
    <meta property="og:description" content="Predsednik Srbije Aleksandar Vučić izjavio je da ispred RTS-a večeras nije bilo više od 150 ljudi i da mu je žao što je došlo oko 30 njegovih pristalica koji su sa predstavnicima Jedan od pet miliona ušli u nepotreban dijalog.Rekao je da je spreman da odgovori i na najprovokativnije pitanje, ali da nije način da nekoga sačekujete i sprečavate mu kretanje jer je to fašizam.Vučić je rekao da je skup ispred RTS-a protivzakonit i da se njime šalje loša poruka. &quot;Moramo da reagujemo pažljivije i da ne nasedamo na provokacije&quot;, rekao je Vučić u Upitniku.On je rekao i da želi da ljudima ispred RTS-a pokaže da to nije budućnost Srbije i da hoće da se bori za normalnu zemlju.Vučić je dodao da nisu krivi ti ljudi već nekoliko onih koji ne znaju šta hoće sa sobom i misle da mogu da rade šta hoće, a nemaju podršku naroda.&quot;Oni meni ništa ne mogu. Mogu samo da me ubiju. Šta god su pokušavali da me spreče nisu uspeli&quot;, rekao je Vučić."/>
  </head>
  <body>
    <article>
      <h1>Vučić: Ispred RTS-a nije bilo više od 150 ljudi</h1>
      <address>
        <time datetime="2019-11-05T20:45:03+00:00">05 Nov 2019, 20:45</time>
      </address>
      <p><b>Predsednik Srbije Aleksandar Vučić izjavio je da ispred RTS-a večeras nije bilo više od 150 ljudi i da mu je žao što je došlo oko 30 njegovih pristalica koji su sa predstavnicima Jedan od pet miliona ušli u nepotreban dijalog.</b><br/><br/>Rekao je da je spreman da odgovori i na najprovokativnije pitanje, ali da nije način da nekoga sačekujete i sprečavate mu kretanje jer je to fašizam.<br/><br/>Vučić je rekao da je skup ispred RTS-a protivzakonit i da se njime šalje loša poruka. <br/><br/>"Moramo da reagujemo pažljivije i da ne nasedamo na provokacije", rekao je Vučić u Upitniku.<br/><br/>On je rekao i da želi da ljudima ispred RTS-a pokaže da to nije budućnost Srbije i da hoće da se bori za normalnu zemlju.<br/><br/>Vučić je dodao da nisu krivi ti ljudi već nekoliko onih koji ne znaju šta hoće sa sobom i misle da mogu da rade šta hoće, a nemaju podršku naroda.<br/><br/>"Oni meni ništa ne mogu. Mogu samo da me ubiju. Šta god su pokušavali da me spreče nisu uspeli", rekao je Vučić.</p>
    </article>
  </body>
</html>