<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/nijerya-nin-lagos-sehrinde-bir-alis-veris-merkezi-yanarak-kul-oldu"/>
    <meta property="og:site_name" content="euronews"/>
    <meta property="article:published_time" content="2019-11-05T20:13:34+00:00"/>
    <meta property="og:title" content="Nijerya'nın Lagos şehrinde bir alış-veriş merkezi yanarak kül oldu"/>
    <meta property="og:description" content="Nijerya'nın Lagos şehrindeki alış-veriş merkezinde salı günü çıkan büyük yangın Balogun pazar meydanına bakan binayı kül etti."/>
  </head>
  <body>
    <article>
      <h1>Nijerya'nın Lagos şehrinde bir alış-veriş merkezi yanarak kül oldu</h1>
      <address><time datetime="2019-11-05T20:13:34+00:00">05 Nov 2019, 20:13</time> by <a rel="author">Sertaç Aktan</a></address>
      <p>Nijerya'nın Lagos şehrindeki alış-veriş merkezinde salı günü çıkan büyük yangın Balogun pazar meydanına bakan binayı kül etti.</p>
      <p>Olay yerine intikal etmekte zorlanan itfaiye ekipleri yangını söndürmekte büyük güçlük yaşadı. Sabah 10 sularında başlayan yangın saatlerce sürdü. Can kaybı yaşanmayan olayda ciddi maddi hasar meydana geldi.</p>
      <p>Yangın sırasında mağaza çalışanları ürünlerini camlardan atarak kurtarmaya çalıştığı görüldü. Mağazalar için kadın ayakkabıları ithal eden Trig-H adlı Nijeryalı tüccar Euronews'e konuştu ve "İçerisi bir fırın gibiydi, bazı bölümlere yaklaşmak bile mümkün olmadı" dedi.</p>
      <h3>5 milyon dolara yakın zarar</h3>
      <p>Yangının nedeni henüz bilinmiyor ancak üst katlardaki bir tekstil mağazasında başladığı sanılıyor. Phill-Hallmark Supermarket adlı popüler alış-veriş merkezi binlerce kişinin şaşkın bakışları önünde yanıp giderken 5 milyon dolara yakın zarar açıldı. İçerisinde 50 çalışanın olduğu binanın yakın bir süre önce restore edildiği belirtiliyor.</p>
      <ul>
        <li>
          <b>
            <a href="https://tr.euronews.com/2019/11/01/kaliforniya-can-alan-yanginlar-sili-de-kanli-eylemler-bir-haftanin-gelismeleri-video-izle">Kaliforniya'da can alan yangınlardan, Şili'de kanlı eylemlere... Bir haftanın öne çıkan gelişmeleri</a>
          </b>
        </li>
        <li>
          <b>
            <a href="https://tr.euronews.com/2019/10/31/kaliforniyadaki-yanginlarda-zenginlere-ozel-itfaiye-hizmeti">Kaliforniya'daki yangınlarda zenginlere 'özel itfaiye' hizmeti</a>
          </b>
        </li>
      </ul>
    </article>
  </body>
</html>