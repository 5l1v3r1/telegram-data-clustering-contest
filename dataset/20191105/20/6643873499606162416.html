<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/dOabgw/Arsenal-stjerne-fratatt-kapteinsbindet"/>
    <meta property="og:site_name" content="Bergens Tidende"/>
    <meta property="article:published_time" content="2019-11-05T20:37:50+00:00"/>
    <meta property="og:title" content="Arsenal-stjerne fratatt kapteinsbindet"/>
    <meta property="og:description" content="Granit Xhaka er vraket som kaptein i den engelske fotballstorheten Arsenal som følge av den siste tidens kontroverser rundt ham."/>
  </head>
  <body>
    <article>
      <h1>Arsenal-stjerne fratatt kapteinsbindet</h1>
      <h2>Granit Xhaka er vraket som kaptein i den engelske fotballstorheten Arsenal som følge av den siste tidens kontroverser rundt ham.</h2>
      <address><time datetime="2019-11-05T20:37:50+00:00">05 Nov 2019, 20:37</time> by <a rel="author">NTB</a></address>
      <p>Det bekrefter Arsenal-manager Unai Emery, ifølge <a href="https://www.skysports.com/football/news/11670/11855127/granit-xhaka-stripped-of-arsenal-captaincy-confirms-unai-emery">Sky Sports</a>. Spilleren skal ha fått beskjed om avgjørelsen tirsdag morgen.</p>
      <p>Xhaka er ikke med i Arsenals kamptropp til onsdagens europaligamøte med Vitoria Guimares.</p>
      <p>Pierre-Emerick Aubameyang overtar kapteinsvervet i klubben.</p>
      <p>Manager Emery ønsket tirsdag ikke å begrunne Xhaka-avgjørelsen og var også forsiktig med å si noe om sveitserens framtid i klubben.</p>
      <p>
        <a href="https://www.bt.no/sport/i/QoXRkP/arsenal-kapteinen-i-troebbel-etter-denne-gesten-tv-eksperten-mener-han">Les også<br/>BAKGRUNN: Arsenal-kapteinen i trøbbel etter denne gesten. TV-eksperten mener han hadde rett til å reagere.</a>
      </p>
      <p>– Vi snakker mye om det. Det er helt sikkert, men jeg har ikke mer å si om den saken, sa han.</p>
      <p>Det har stormet rundt sveitseren etter scenene som utspilte seg i ligakampen mot Crystal Palace for halvannen uke siden. Der ble han byttet ut til ironisk applaus og jubel fra tribunen.</p>
      <p>Da Xhaka svarte med å legge hånden bak øret, begynte publikum å bue. Midtbanespilleren gestikulerte så hissig mot tribunene, dro av seg trøya og sa noen lite hyggelige gloser.</p>
      <p>Sist torsdag ba Xhaka om unnskyldning og kom også med en forklaring.</p>
      <p>I England har det vært blitt spekulert i at Xhaka ville bli fratatt kapteinsbindet i klubben. Det spørsmålet har ikke Emery villet gi noe sikkert svar på før tirsdag.</p>
      <p>Arsenal har samtidig gjort det klart at Xhaka er langt nede etter bråket som har oppstått.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/AdBqex/elev-alvorlig-skadet-etter-bading-paa-skoletur"/>
        <a href="https://www.bt.no/nyheter/okonomi/karriere/i/0nqko2/cathrine-fossum-forlot-tv-2-for-aa-starte-i-rema-1000-saa-fikk-hun-kald"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/kJxe2B/fant-steingammel-mur-under-vertshus-i-sandviken"/>
        <a href="https://www.bt.no/innenriks/i/4qlVKV/gi-kommunene-mer-av-vindkraftinntektene"/>
        <a href="https://www.bt.no/nyheter/okonomi/i/RRXlb8/ble-det-litt-mye-skattestoff-i-dag"/>
      </related>
      <ol>
        <li>
          <a href="https://www.bt.no/tag/Arsenal_FC">Arsenal FC</a>
        </li>
        <li>
          <a href="https://www.bt.no/tag/Premier_League">Premier League</a>
        </li>
        <li>
          <a href="https://www.bt.no/tag/Engelsk_fotball">Engelsk fotball</a>
        </li>
      </ol>
    </article>
  </body>
</html>