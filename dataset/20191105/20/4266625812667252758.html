<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/zelenskyy_postavyv_zavdannya_u_sferi_ohorony_zdorovya_sotsialnoi_polityky_1684465"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T20:24:00+00:00"/>
    <meta property="og:title" content="Зеленський поставив завдання у сфері охорони здоров’я, соціальної політики, освіти та культури"/>
    <meta property="og:description" content="Президент України Володимир Зеленський поставив завдання до кінця 2019 року запровадити сервіс призначення пенсій та отримання довідок за допомогою мобільного додатка."/>
  </head>
  <body>
    <article>
      <h1>Зеленський поставив завдання у сфері охорони здоров’я, соціальної політики, освіти та культури</h1>
      <address>
        <time datetime="2019-11-05T20:24:00+00:00">05 Nov 2019, 20:24</time>
      </address>
      <p>
        <b>Президент України Володимир Зеленський поставив завдання до кінця 2019 року запровадити сервіс призначення пенсій та отримання довідок за допомогою мобільного додатка.</b>
      </p>
      <p>Про це повідомляє <a href="https://www.president.gov.ua/news/volodimir-zelenskij-postaviv-zavdannya-u-sferi-ohoroni-zdoro-58209">пресслужба</a> Офісу президента.</p>
      <p>Згідно з повідомленням, під час зустрічі з керівництвом Верховної Ради та Кабінетом Міністрів, що відбулася в Офісі Президента, Глава держави наголосив, що міністр соціальної політики Юлія Соколовська має забезпечити запровадження сервісу призначення пенсій та отримання довідок за допомогою спеціального мобільного додатка до кінця року, а також запровадити механізм призначення пенсій при досягненні пенсійного віку без звернення особи.</p>
      <p>Також Володимир Зеленський доручив Міністерству охорони здоров’я до 31 січня 2020 року удосконалити роботу системи екстреної медицини та до лютого забезпечити створення й функціонування Єдиної державної інформаційної системи трансплантації.</p>
      <p>Крім того, голова держави поставив завдання міністру освіти і науки Ганні Новосад, щоб до кінця року були сформовані законодавчі основі для роботи базової та профільної школи за новими освітніми стандартами та забезпечений повноцінний запуск роботи Національного фонду досліджень.</p>
      <p>Зеленський вважає за необхідне, щоб Міністерство культури, молоді та спорту до кінця року розробило законопроект щодо інформаційного простору України.</p>
      <p><a href="https://zik.ua/news/2019/11/05/zelenskyy_hoche_stvoryty_viyskovu_politsiyu_v_ukraini_1684429">Нагадаємо</a>, президент України Володимир Зеленський вважає за необхідне створити військову поліцію та до кінця року розробити концепцію об’єднаного реєстру ветеранів.</p>
      <related>
        <h4>читайте також</h4>
        <a href="https://zik.ua/news/2019/11/05/zelenskyy_6_lystopada_vidvidaie_harkivshchynu_1684369"/>
        <a href="https://zik.ua/news/2019/10/21/zelenskyy_prybuv_iz_robochym_vizytom_do_yaponii_1672425"/>
        <a href="https://zik.ua/news/2019/10/10/hto_kogo_zahyshchatyme_i_yakoyu_maie_buty_ukraina_pidsumky_presmarafona_1665395"/>
        <a href="https://zik.ua/news/2019/10/10/zelenskyy_hoche_vidnovyty_movlennya_ukrainskyh_kanaliv_na_donbasi_1664967"/>
      </related>
    </article>
  </body>
</html>