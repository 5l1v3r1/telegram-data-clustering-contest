<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/festival-darfest-tudi-malo-slovenski-245653"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T20:31:00+00:00"/>
    <meta property="og:title" content="Festival Darfest tudi malo slovenski"/>
    <meta property="og:description" content="Na sosednjem Hrvaškem po poletni sezoni očitno nadaljujejo festivale, na njih pa se zadnje čase redno pojavljajo tudi slovenski izvajalci. Letos sta se na Darfestu predstavila dva, in sicer Robert ..."/>
  </head>
  <body>
    <article>
      <h1>Festival Darfest tudi malo slovenski</h1>
      <h2>Na nedavnem festivalu v sosednji Hrvaški tudi dva naša glasbena izvajalca. Robert Ficker je zapel pesem Pogreška, Zoran Cilenšek pa Evo mene opet.</h2>
      <address><time datetime="2019-11-05T20:31:00+00:00">05 Nov 2019, 20:31</time> by <a rel="author">Mojca Marot</a></address>
      <slideshow>
        <figure>
          <img src="https://www.slovenskenovice.si/images/slike/2019/11/04/1567243.jpg"/>
          <figcaption>Družbe Gorana Karana je bil vesel tudi Zoran Cilenšek. FOTO: OSEBNI ARHIV</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1567244.jpg"/>
          <figcaption>Avtorja skladbe Pogreška sta (z leve) Aleš Zibelnik in Rusko Richie, Robert Ficker pa je pesem odpel na Darfestu. FOTO: OSEBNI ARHIV</figcaption>
        </figure>
      </slideshow>
      <p>Na sosednjem Hrvaškem po poletni sezoni očitno nadaljujejo festivale, na njih pa se zadnje čase redno pojavljajo tudi slovenski izvajalci. Letos sta se na Darfestu predstavila dva, in sicer <b>Robert Ficker</b>, ki se redno udeležuje festivalov pri naših sosedih, ter njegov glasbeni prijatelj<b> Zoran Cilenšek</b>. »Jaz sem se predstavil s pesmijo Pogreška, Zoran pa s pesmijo Evo mene opet, za katero sem mu napisal besedilo,« je povedal Ficker. Avtor glasbe in besedila njegove pesmi Pogreška je <b>Rusko Richie</b>, medtem ko je za aranžma poskrbel <b>Aleš Zibelnik</b>, back vokal je prispevala <b>Manca Špik</b>, za zven akustične kitare pa je poskrbel <b>Miha Meglič</b>. Glavni v glasbeni žiriji je bil prav tako znani hrvaški pevec <b>Goran Karan</b>. A festivalskih nastopov za Fickerja za</p>
      <figure>
        <img src="https://www.slovenskenovice.si/images/slike/2019/11/04/1567244.jpg"/>
        <figcaption>Avtorja skladbe Pogreška sta (z leve) Aleš Zibelnik in Rusko Richie, Robert Ficker pa je pesem odpel na Darfestu. FOTO: OSEBNI ARHIV</figcaption>
      </figure>
      <p>letos še ni konec. »Novembra bom nastopil še na dveh, in sicer na festivalu MEF, kar je kratica za Međimurski festival Čakovec, na katerem se bom predstavil s pesmijo z naslovom Ja bolujem, prav tako me čaka nastop na festivalu Zlatne note v Križevcih, kjer bom zapel pesem Gorka rijeka. Za obe sem besedilo napisal sam, glasbo <b>Zlatko Dobrič</b>, za aranžma pa je poskrbel <b>Josip Pokupec</b>,« še razkriva Robert Ficker. Decembra se bo predstavil tudi slovenski publiki, in sicer na glasbeni prireditvi Moč glasbe nas združuje, ki bo tradicionalno v Lenartu. </p>
    </article>
  </body>
</html>