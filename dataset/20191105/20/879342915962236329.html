<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/polityka/prezydent-doruchyv-likviduvaty-korupcziyu-sferi-budivnycztva"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T20:06:33+00:00"/>
    <meta property="og:title" content="Президент доручив ліквідувати корупцію в сфері містобудування"/>
    <meta property="og:description" content="Глава держави наголосив на необхідності переведення надання адміністративних послуг у будівництві в електронний формат."/>
  </head>
  <body>
    <article>
      <h1>Президент доручив ліквідувати корупцію в сфері містобудування</h1>
      <address>
        <time datetime="2019-11-05T20:06:33+00:00">05 Nov 2019, 20:06</time>
      </address>
      <p>
        <b>На необхідності до кінця 2019 року ліквідувати тотальну корупцію у сфері державного архітектурно-будівельного контролю та містобудування акцентував увагу глава держави, <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a>.</b>
      </p>
      <p>Таке завдання президент поставив перед міністром розвитку громад та територій України <a href="https://www.slovoidilo.ua/persony/babak-alona-valeriivna">Альоною Бабак</a> на зустрічі з керівництвом Ради та Кабміну, повідомляє ОПУ.</p>
      <related>
        <a href="https://www.slovoidilo.ua/2019/03/12/novyna/suspilstvo/oborudka-miljony.-zabudovnyk-zhk-shevchenkivskyj-kvartal-shtuchno-halmuye-budivnycztvo-vkladayuchy-hroshi-investoriv-inshi-zhk-rozsliduvannya"/>
      </related>
      <p>Глава держави наголосив на необхідності переведення надання адміністративних послуг у будівництві в електронний формат та запровадження автоматичної реєстрації в реєстрі дозвільних документів. Також треба запровадити виключно судовий порядок оскарження права здійснення підготовчих, будівельних робіт за зазначеними дозвільними документами та скасування декларації готовості об’єкта до експлуатації.</p>
      <p>Крім того, Зеленський поставив завдання міністру юстиції України Д<a href="https://www.slovoidilo.ua/persony/maliuska-denys-leontiiovych">енису Малюсьці</a>. Серед них – внести зміни у програмне забезпечення реєстрів нерухомості та бізнесу, щоб припинити несанкціонований доступ. Також Денис Малюська має до кінця червня 2020 року забезпечити формування законодавчої основи для роботи електронного нотаріату.</p>
      <p>Раніше <a href="https://www.slovoidilo.ua/2019/10/11/novyna/finansy/kmda-opublikuvala-spysok-nezakonnyx-budivnycztv-kyyevi">КМДА опублікувала список незаконних будівництв у Києві.</a></p>
      <p>Нагадаємо, «Слово і Діло» оприлюднило цикл журналістських розслідувань (читайте <a href="https://www.slovoidilo.ua/2019/03/12/novyna/suspilstvo/oborudka-miljony.-zabudovnyk-zhk-shevchenkivskyj-kvartal-shtuchno-halmuye-budivnycztvo-vkladayuchy-hroshi-investoriv-inshi-zhk-rozsliduvannya">першу</a>, <a href="https://www.slovoidilo.ua/2019/03/21/novyna/suspilstvo/oborudka-miljony-chastyna-druha.-xto-stoyit-maxinacziyamy-nedobudovanyx-stolychnyx-zhk">другу</a> , <a href="https://www.slovoidilo.ua/2019/05/02/novyna/suspilstvo/oborudka-miljony-chastyna-tretya.-fihuranty-skandalu-zhk-shevchenkivskyj-kvartal-domovlyayutsya-slidstvom-ta-prosyat-yix-ne-uvyaznyuvaty">третю</a>, <a href="https://www.slovoidilo.ua/2019/07/07/novyna/suspilstvo/budynky-vojcexivskoho-klychkoko-peretvoryly-problemy-investoriv-vyhidnyj-biznes">четверту</a>, <a href="https://www.slovoidilo.ua/2019/10/28/novyna/suspilstvo/budivelni-afery-tinova-komanda-nardepa-dubilya-bere-uchast-sxemi-vidmyvannya-miljoniv-hryven">п'яту</a> частини) про злочинну схему виведення коштів із ЖК «Шевченківський квартал». З’ясувалося, що для будівництва ЖК Rich House було використано частину коштів інвесторів ЖК «Шевченківський квартал». І до цього, ймовірно, був причетний народний депутат від «Батьківщини» <a href="https://www.slovoidilo.ua/persony/dubil-valerii-oleksandrovych">Валерій Дубіль</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/28/novyna/suspilstvo/budivelni-afery-tinova-komanda-nardepa-dubilya-bere-uchast-sxemi-vidmyvannya-miljoniv-hryven"/>
        <a href="https://www.slovoidilo.ua/2019/05/19/novyna/polityka/batkivshhyna-zadiyuye-svoyix-advokativ-zaxystyty-biznes-sxemy-nardepa-dubilya-zmi"/>
        <a href="https://www.slovoidilo.ua/2019/06/25/novyna/polityka/lucenko-provalyv-obicyanku-vnesty-vr-podannya-pro-znyattya-nedotorkannosti-dubilya"/>
        <a href="https://www.slovoidilo.ua/2019/11/04/novyna/finansy/kabmini-rozroblyat-zakonoproekt-vyrishennya-problemy-dovhobudiv"/>
      </related>
    </article>
  </body>
</html>