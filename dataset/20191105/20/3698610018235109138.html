<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/zelenskiy-doruchiv-peredati-na-privatizaciyu-500-pidpriyemstv-do-kincya-roku-328606_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T20:09:00+00:00"/>
    <meta property="og:title" content="Зеленський доручив передати на приватизацію 500 підприємств до кінця року"/>
    <meta property="og:description" content="Для великої приватизації підготують ТОП-5 підприємств."/>
  </head>
  <body>
    <article>
      <h1>Зеленський доручив передати на приватизацію 500 підприємств до кінця року</h1>
      <h2>Для великої приватизації підготують ТОП-5 підприємств.</h2>
      <address>
        <time datetime="2019-11-05T20:09:00+00:00">05 Nov 2019, 20:09</time>
      </address>
      <p>Президент України Володимир Зеленський доручив до кінця поточного року передати <b><a href="https://dt.ua/ECONOMICS/uryad-ne-rozglyadaye-pitannya-privatizaciyi-aes-328493_.html">500 підприємств на приватизацію</a></b>. Про це повідомляє прес-служба Офісу президента.</p>
      <p>За його словами, Міністерство розвитку економіки, торгівлі і сільського господарства України має почати підготовку до масштабної приватизації. Зокрема, відомство до 31 грудня має передати до Фонду державного майна України на приватизацію 500 державних підприємств.</p>
      <p>Крім того, Міністерство має до кінця поточного року здійснити продаж на електронних аукціонах понад 40 єдиних майнових комплексів об'єктів малої приватизації пакетів акцій.</p>
      <p>"Також визначити топ-5 пріоритетних об'єктів для підготовки до великої приватизації", - зауважив Зеленський.</p>
      <p>Раніше повідомлялося про те, що проект держбюджету-2020 передбачає <b><a href="https://dt.ua/ECONOMICS/proekt-derzhbyudzhetu-2020-peredbachaye-6-mlrd-grn-vid-privatizaciyi-328533_.html">6 млрд грн доходів від "великої" приватизації</a></b> і стільки ж від "малої". Попередній варіант проекту держбюджету передбачав 5 млрд грн доходів від великої приватизації проти 17 млрд грн в державному бюджеті на 2019-й.</p>
      <p>Детальніше про "підводні камені" нового бюджету читайте в статті Тетяни Богдан "<a href="https://dt.ua/macrolevel/dezhavyu-derzhavnogo-byudzhetu-2020-326088_.html"><b>Дежавю державного бюджету-2020</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>