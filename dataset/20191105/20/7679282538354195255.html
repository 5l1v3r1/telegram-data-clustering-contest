<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-delhi-chief-secretary-also-called-on-pollution-hearing-in-supreme-court-today-2834293.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T20:01:07+00:00"/>
    <meta property="og:title" content="प्रदूषण पर दिल्ली के मुख्य सचिव भी तलब, सुप्रीम कोर्ट में सुनवाई आज"/>
    <meta property="og:description" content="उच्चतम न्यायालय ने दिल्ली के मुख्य सचिव विजय कुमार देव को तलब किया है। न्यायालय ने कहा कि इस क्षेत्र में प्रदूषण के खतरनाक स्तर की वजह से जीवन अवधि घटने की ओर इशारा करने वाले वैज्ञानिक आंकड़ों की वजह..."/>
  </head>
  <body>
    <article>
      <h1>प्रदूषण पर दिल्ली के मुख्य सचिव भी तलब, सुप्रीम कोर्ट में सुनवाई आज</h1>
      <address><time datetime="2019-11-05T20:01:07+00:00">05 Nov 2019, 20:01</time> by <a rel="author">विशेष संवाददाता ,नई दिल्ली।</a></address>
      <p>उच्चतम न्यायालय ने दिल्ली के मुख्य सचिव विजय कुमार देव को तलब किया है। न्यायालय ने कहा कि इस क्षेत्र में प्रदूषण के खतरनाक स्तर की वजह से जीवन अवधि घटने की ओर इशारा करने वाले वैज्ञानिक आंकड़ों की वजह से बड़े पैमाने पर लोगों का पलायन नहीं हो सकता। </p>
      <p>शीर्ष अदालत ने कहा कि इस अवधि में हर साल प्रदूषण की वजह से एक विचित्र स्थिति उत्पन्न होती है लेकिन दिल्ली सरकार, स्थानीय निकाय और अन्य संबंधित राज्य सरकारें अपने कर्तव्यों का ठीक से निर्वहन नहीं करती हैं।</p>
      <p>न्यायालय ने इस मामले में पंजाब, हरियाणा और उत्तर प्रदेश के मुख्य सचिवों को छह नवंबर को पेश होने का निर्देश दिया है। न्यायालय ने अपने आदेश में कहा कि हम पंजाब, हरियाणा और उत्तर प्रदेश के मुख्य सचिवों के साथ ही दिल्ली के मुख्य सचिव को भी छह नवंबर को पेश होने का निर्देश देते हैं।</p>
    </article>
  </body>
</html>