<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947165"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T20:12:18+00:00"/>
    <meta property="og:title" content="హైదరాబాద్ దేశ రెండో రాజధాని.. విద్యాసాగర్‌రావు ఆసక్తికర వ్యాఖ్యలు"/>
    <meta property="og:description" content="ADVT"/>
  </head>
  <body>
    <article>
      <h1>హైదరాబాద్ దేశ రెండో రాజధాని.. విద్యాసాగర్‌రావు ఆసక్తికర వ్యాఖ్యలు</h1>
      <address>
        <time datetime="2019-11-05T20:12:18+00:00">05 Nov 2019, 20:12</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్</b>: దేశ రెండో రాజధాని అనే అంశంపై బీజేపీ సీనియర్ నేత, మహారాష్ట్ర మాజీ గవర్నర్ విద్యాసాగర్‌రావు ఆసక్తికర వ్యాఖ్యలు చేశారు. హైదరాబాద్‌ను దేశానికి రెండో రాజధాని చేయాలన్న చర్చ పార్లమెంట్ ఎన్నికల సమయంలో వచ్చిందని ఆయన తెలిపారు. కానీ ఇప్పటి వరకు కేంద్రంలో కానీ, పార్టీలో కానీ చర్చ జరగలేదన్నారు. హైదరాబాదే కాదని, తెలంగాణను నేషనల్ టెరిటోరియల్ ప్రాంతంగా కవి జైరాజ్ అడిగిన ప్రశ్నలకు జవాబు చెప్పే సందర్భంగా మాత్రేమే రెండో రాజధాని ప్రస్తావన తీసుకొచ్చానని విద్యాసాగర్ రావు చెప్పారు. రెండో రాజధానిగా హైదరాబాద్‌ను అంబేడ్కర్ ఎప్పుడో సూచించారని ఆయన గుర్తు చేశారు.</p>
      <p> హైదరాబాద్ మాత్రమే కాదని, తెలంగాణతోపాటు ఢిల్లీ మొత్తాన్ని నేషనల్ టెరిటోరియల్ చేయాలని ఈ మధ్య నివేదికలు వచ్చినట్లు విద్యాసాగర్‌రావు చెప్పారు. రెండో రాజధాని విషయంపై రాష్ట్ర పార్టీ, కేంద్రంలో ఎలాంటి చర్చ జరగలేదని ఆయన స్పష్టం చేశారు. రెండో రాజధానిపై పార్టీలో చర్చిస్తామని ఎన్నికల సమయంలో లక్ష్మణ్ చెప్పినట్లు విద్యాసాగరరావు తెలిపారు. ఢిల్లీలో కాలుష్యం ఎక్కువైపోయిందని, హైదరాబాద్ రెండో రాజధానిగా సూటబుల్ అవుతుందన్నారు. గ్లోబల్ వార్మింగ్ వచ్చాక కాలుష్యం అంతటా ఉందని వ్యాఖ్యానించారు. రెండో రాజధాని అంశం బీజేపీకి సంబంధించినది మాత్రమే కాదన్నారు.   రెండో రాజధాని కోసం అన్ని రాజకీయ పార్టీలు కలసి కేంద్రం దగ్గరకు వెళ్ళాలని విద్యాసాగర్‌రావు చెప్పారు. రెండో రాజధాని కోసం అన్ని పార్టీలను లీడ్ చేసే ఉద్దేశం తనకు లేదని ఆయన స్పష్టం చేశారు. ఆర్టీసీ కార్మకుల సమ్మెలో రాష్ట్ర పార్టీ పాల్గొంటోందని, కార్మికుల సమ్మెపై కేంద్రానికి పార్టీ నాయకులు సమాచారం ఇస్తున్నారన్నారు. పార్టీలో సామాన్య కార్యకర్తలా పని చేస్తానని, పార్టీ ఏ బాధ్యత ఇచ్చినా సమర్థవంతంగా నిర్వర్తిస్తానని ఏబీఎన్ ఆంధ్రజ్యోతితో విద్యాసాగర్ రావు తెలిపారు.</p>
    </article>
  </body>
</html>