<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458897/%E0%A6%A6%E0%A7%81%E0%A6%87-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A6%B0%E0%A7%87%E0%A6%96%E0%A6%BE-%E0%A6%95%E0%A7%8B%E0%A6%A8-%E0%A6%AC%E0%A6%BF%E0%A6%AD%E0%A7%87%E0%A6%A6-%E0%A6%B8%E0%A7%83%E0%A6%B7%E0%A7%8D%E0%A6%9F%E0%A6%BF"/>
    <meta property="og:site_name" content="Daily Janakantha"/>
    <meta property="article:published_time" content="2019-11-05T20:43:00+00:00"/>
    <meta property="og:title" content="দুই দেশের মধ্যে সীমান্তরেখা কোন বিভেদ সৃষ্টি করতে পারেনি : জিএম কাদের"/>
    <meta property="og:description" content="স্টাফ রিপোর্টার ॥ জাতীয় পার্টির চেয়ারম্যান ও বিরোধী দলীয় উপনেতা গোলাম মোহাম্মদ কাদের এমপি বলেছেন, বাংলাদেশ আর ভারতের মানুষের মধ্যে বন্ধুত্বের দীর্ঘ ঐতিহ্য রয়েছে। ভাষা ও সংস্কৃতিতে রয়েছে দারুন মিল। শুধু সিমান্তরেখা কোন বিভেদ সৃষ্টি করতে পারেনি বন্ধু প্রতীম দুটি দেশের মানুষে-মানুষে। দুই দেশের মানুষের ..."/>
  </head>
  <body>
    <article>
      <h1>দুই দেশের মধ্যে সীমান্তরেখা কোন বিভেদ সৃষ্টি করতে পারেনি : জিএম কাদের</h1>
      <address>
        <time datetime="2019-11-05T20:43:00+00:00">05 Nov 2019, 20:43</time>
      </address>
      <figure>
        <img src="http://www.dailyjanakantha.com/files/201911/1572990200_83.jpg"/>
      </figure>
      <p>স্টাফ রিপোর্টার ॥ জাতীয় পার্টির চেয়ারম্যান ও বিরোধী দলীয় উপনেতা গোলাম মোহাম্মদ কাদের এমপি বলেছেন, বাংলাদেশ আর ভারতের মানুষের মধ্যে বন্ধুত্বের দীর্ঘ ঐতিহ্য রয়েছে। ভাষা ও সংস্কৃতিতে রয়েছে দারুন মিল। শুধু সিমান্তরেখা কোন বিভেদ সৃষ্টি করতে পারেনি বন্ধু প্রতীম দুটি দেশের মানুষে-মানুষে। দুই দেশের মানুষের মধ্যে বন্ধুত্বের দৃঢ়তা পারস্পরিক অধিকার সংরক্ষণে সহায়ক শক্তি হিসেবে কাজ করে।</p>
      <p>কখনোই বন্ধু- বন্ধুকে এবং ভাই-ভাইকে কোন অধিকার থেকে বঞ্চিত করতে পারেনা। বৃহৎ প্রতিবেশি হিসেবে ভারতের কাছ থেকে বাংলাদেশের লাভবান হওয়ার অনেক সুযোগ রয়েছে। তাই আমরা ঐহিত্যের বন্ধুত্ব আরো সুদৃঢ় করতে চাই।</p>
      <p>মঙ্গলবার দুপুরে জাতীয় পার্টি চেয়ারম্যানের বনানী অফিসে ভারতের আসাম থেকে আসা উচ্চপদস্থ একটি সাংস্কৃতিক প্রতিনিধি দলের সঙ্গে মতবিনিময়কালে জাপা চেয়ারম্যান গোলাম মোহাম্মদ কাদের এসব কথা বলেন। উপমহাদেশের প্রখ্যাত শিল্পী ডক্টর ভূপেন হাজারীকার অষ্টম মৃত্যুবাষির্কী উপলক্ষ্যে প্রতিনিধি দলটি গত সোমবার বাংলাদেশে এসেছে।</p>
      <p>আসাম থেকে আসা ভারতীয় সাংস্কৃতিক প্রতিনিধি দলকে ফুলের শুভেচ্ছা জানান, জাতীয় পার্টি চেয়ারম্যান গোলাম মোহাম্মদ কাদের। এসময় ভারতীয় প্রতিনিধি দলটিও জাতীয় পার্টি চেয়ারম্যান গোলাম মোহাম্মদ কাদেরকে উত্তরীয় পরিয়ে দেন।</p>
      <p>সার্ক কালচারাল সোসাইটির চেয়ারম্যান সৈয়দ আবু হোসেন বাবলা এমপির সভাপতিত্বে অনুষ্ঠিত মতবিনিময় সভায় জাতীয় পার্টির মহাসচিব ও বিরোধী দলীয় চিফ হুইপ মসিউর রহমান রাঙ্গা এমপি বলেন, ১৯৭১ সালে মহান মুক্তিযুদ্ধ চলাকালীন বাংলাদেশীদের আশ্রয় দিয়ে ভারত অকৃত্রিম বন্ধুত্বের পরিচয় দিয়েছে। তাই ভারত ও বাংলাদেশের মধ্যে চমৎকার বন্ধুত্ব বিরাজ করছে। তিনি বলেন, ডক্টর ভূপেন হাজারিকার গান এদেশের মানুষের মুখে মুখে চিরকাল থাকবে। তাঁর গান অধিকার আদায় এবং মনবিক সংগ্রামে অনুপ্রেরণা যোগাবে চিরকাল।</p>
      <p>অনুষ্ঠানে ভূপেন হাজারিকার ভাই সমর হাজারিকা সহ অন্যান্য শিল্পীরা ভূপেন হাজারিকার গান পরিবেশন করেন।</p>
      <p>অনুষ্ঠানে আরো বক্তৃব্য রাখেন, জাতীয় পার্টির প্রেসিডিয়াম সদস্য সুনীল শুভ রায় ও এস.এম. ফয়সল চিশতী। ভূপেন হাজারীকার ছোট ভাই সমর হাজারিকা, বিশিষ্ট্য লেখক পদ্যশ্রী সূর্য হাজারীকা, সর্বভারতীয় কংগ্রেসের আসাম রাজ্যের সেক্রেটারী রমেন রব ঠাকুর, বিশিষ্ট্য সাংবাদিক দেবজিৎ ভূঁইয়া, সাংস্কৃতিক ব্যক্তিত্ব ভৌমেন ভারতীয়া, আসামের সঙ্গীত তারকা দীক্ষু শর্মা।</p>
      <p>উপস্থিত ছিলেন- ড. মেন্দাস, ড. দীপালী দাস, দিশ্রী শর্মা, দেবজিৎ, বিজয়তা শর্মা, দাওয়ার হাজারীকা, ইবা হাজারীকা, নয়ন প্রতীম কুমার, বিধানতা শর্মা, বিধান দাস গুপ্ত, ড. সৌরভ ভারতী। জাতীয় পার্টির নেতাদের মধ্যে উপস্থিত ছিলেন- চেয়ারম্যানের উপদেষ্টা মাহমুদুর রহমান মাহমুদ, যুগ্ম দফতর সম্পাদক এম.এ. রাজ্জাক খান, যুগ্ম সাংগঠনিক সম্পাদক সুজন দে।</p>
    </article>
  </body>
</html>