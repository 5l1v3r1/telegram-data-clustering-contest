<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/finance/ebz-ekleise-i-symfonia-me-tin-royal-sugar/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T20:57:54+00:00"/>
    <meta property="og:title" content="EBZ : Έκλεισε η συμφωνία με την Royal Sugar"/>
    <meta property="og:description" content="Έκλεισε η συμφωνία μεταξύ ΕΒΖ, Τράπεζας Πειραιώς, Συνεταιριστικής Τράπεζας Κεντρικής Μακεδονίας και Royal Sugar"/>
  </head>
  <body>
    <article>
      <h1>EBZ : Έκλεισε η συμφωνία με την Royal Sugar</h1>
      <h2>Έκλεισε η συμφωνία μεταξύ ΕΒΖ, Τράπεζας Πειραιώς, Συνεταιριστικής Τράπεζας Κεντρικής Μακεδονίας και Royal Sugar</h2>
      <address><time datetime="2019-11-05T20:57:54+00:00">05 Nov 2019, 20:57</time> by <a rel="author">ΤοΒΗΜΑ Team</a></address>
      <p>Έκλεισε η συμφωνία μεταξύ ΕΒΖ, Τράπεζας Πειραιώς, Συνεταιριστικής Τράπεζας Κεντρικής Μακεδονίας και Royal Sugar.</p>
      <p>Με τη συμφωνία αυτή, διασώζεται η τευτλοπαραγωγή και τίθεται άμεσα σε λειτουργία το εργοστάσιο στο Πλατύ.</p>
      <p>
        <a href="https://www.in.gr/2019/11/05/economy/oikonomikes-eidiseis/ebz-ekleise-symfonia-tin-royal-sugar/">Διαβάστε ακόμη : EBZ : Έκλεισε η συμφωνία με την Royal Sugar</a>
      </p>
      <p>Τη συμφωνία για την Ελληνική Βιομηχανία Ζάχαρης ανακοίνωσε μέσω twitter ο υπουργός Ανάπτυξης και Επενδύσεων Αδωνις Γεωργιάδης:</p>
      <figure>
        <iframe data-src="https://twitter.com/AdonisGeorgiadi/status/1191795401847984129?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <h3>Συμφωνία EBZ με Royal Sugar</h3>
      <p>Με πρωτοβουλία του Υπουργού Ανάπτυξης και Επενδύσεων, Aδωνι Γεωργιάδη, υπεγράφη σήμερα, Τρίτη 5 Νοεμβρίου, η συμφωνία μεταξύ της Ελληνικής Βιομηχανίας Ζάχαρης, της Τράπεζας Πειραιώς, της Συνεταιριστικής Τράπεζας Κεντρικής Μακεδονίας και της Royal Sugar.</p>
      <p>Το παρών έδωσαν ο Υφυπουργός Ανάπτυξης και Επενδύσεων, κ. Νίκος Παπαθανάσης, ο Υφυπουργός Αγροτικής Ανάπτυξης και Τροφίμων, κ. Κώστας Σκρέκας, ο Διευθύνων Σύμβουλος της Ελληνικής Βιομηχανίας Ζάχαρης, κ. Χρήστος Πούρης, ο Πρόεδρος της Συνεταιριστικής Τράπεζας, κ. Αλέξανδρος Παπαδημητρίου και ο Διευθύνων Σύμβουλος της Royal Sugar, κ. Χρήστος Καραθανάσης.</p>
      <p>Μετά την υπογραφή της συμφωνίας, ο κ. Γεωργιάδης δήλωσε:</p>
      <p>«Ένα μεγάλο πρόβλημα που μας κληροδοτήθηκε από την προηγούμενη κυβέρνηση, μετά από δική μου επίπονη προσπάθεια, του κ. Σκρέκα και του κ. Παπαθανάση, βρήκε τη λύση του. Ένας δυνατός Έλληνας επιχειρηματίας, ο κύριος Καραθανάσης, αποφάσισε να αναλάβει ένα σημαντικό ρίσκο, αλλά στο τέλος θα βγάλει και τους τευτλοπαραγωγούς και την Ελληνική Βιομηχανία Ζάχαρης ασπροπρόσωπους. Η Ελλάδα θα ξαναμπεί στο χάρτη της παραγωγής ζάχαρης».</p>
      <p>Στη συνέχεια, ο κ. Παπαθανάσης είπε:</p>
      <p>«Με τη σημερινή συμφωνία δίνουμε μια νέα πνοή σε μια παλιά ακμάζουσα βιομηχανία, αυτή της ζάχαρης. Πιστεύουμε ότι αυτή η αρχή θα είναι η αρχή μιας μεγάλης πορείας έτσι ώστε να επαναδραστηριοποιηθεί η παραγωγή και η βιομηχανία της ζάχαρης στην Ελλάδα».</p>
      <p>Από την πλευρά του, ο κ. Σκρέκας πρόσθεσε:</p>
      <p>«Με την άριστη συνεργασία της ηγεσίας του υπουργείου Ανάπτυξης και Επενδύσεων και του Υπουργείου Αγροτικής Ανάπτυξης σήμερα διασφαλίζεται η συνέχιση μιας πολύ σημαντικής καλλιέργειας στην Ελλάδα, αυτή της τευτλοκαλλιέργειας εξασφαλίζοντας έτσι το αγροτικό εισόδημα στους Έλληνες τευτλοπαραγωγούς».</p>
      <p>Τέλος, ο κ. Καραθανάσης τόνισε:</p>
      <p>«Είναι μία ιστορική συμφωνία σε ένα πολύ στρατηγικό προϊόν. Είμαστε εδώ για να προσπαθήσουμε να γίνουμε καλύτεροι την επόμενη μέρα. Θέλω να ευχαριστήσω τον Υπουργό, κ. Γεωργιάδη όπως και τον κ. Παπαθανάση, τον κ. Σκρέκα, τον κ. Βορίδη και την κ. Αραμπατζή. Επίσης, την Τράπεζα Πειραιώς, την Ελληνική Βιομηχανία Ζάχαρης και τη Συνεταιριστική Τράπεζα Σερρών. Έχουμε δέσει πλέον και θα πορευτούμε μαζί τα επόμενα χρόνια».</p>
      <p> </p>
      <p>
        <a href="https://www.tovima.gr/2019/11/06/society/aytokinita-allages-fernoun-ta-pano-kato/">Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας</a>
      </p>
    </article>
  </body>
</html>