<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/petrol-arme-cel-mare-grup-petrolier-ungar-mol-investi-1-5-miliarde-dolari-proiecte-petroliere-azerbaidjan-timp-statul-ungar-intentioneaza-preia-producatorul-austriac-armament-hds-unul-dintre-cei-18544616"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T20:21:00+00:00"/>
    <meta property="og:title" content="Unde mai investesc ungurii: în petrolul din Azerbaidjan şi în armament austriac: Petrol şi arme"/>
    <meta property="og:description" content="Compania petrolieră MOL va investi 1,5 mld. do­lari în Azer­baidjan, preluând o participaţie în exploatarea unui vast ză­cământ petrolier offshore, şi într-una dintre princi­pa­lele con­ducte petroliere care pornesc din această ţară, relatează Le Figaro."/>
  </head>
  <body>
    <article>
      <h1>Unde mai investesc ungurii: în petrolul din Azerbaidjan şi în armament austriac: Petrol şi arme</h1>
      <address><time datetime="2019-11-05T20:21:00+00:00">05 Nov 2019, 20:21</time> by <a rel="author" href="https://www.zf.ro/autor/catalina-apostoiu" target="_blank">Catalina Apostoiu</a></address>
      <p>Compania petrolieră MOL va investi 1,5 mld. do­lari în Azer­baidjan, preluând o participaţie în exploatarea unui vast ză­cământ petrolier offshore, şi într-una dintre princi­pa­lele con­ducte petroliere care pornesc din această ţară, relatează Le Figaro.</p>
      <p>MOL va cumpăra de la compania americană Chevron par­ticipaţia deţinută în cadrul zăcământului petrolier offshore ACG, devenind în acest fel „al treilea partener“ din acest proiect, cu o deţinere de 9,57%.</p>
      <p>Grupul ungar de petrol şi gaze, cu 26.000 de angajaţi, va pre­lua de asemenea o participaţie de 8,9% din conducta pe­tro­lieră BTC, care leagă Azerbaidjanul de Turcia, ocolind Rusia, una dintre cele trei conducte care permit ţării să-şi ex­porte petrolul brut. </p>
      <p>Azerbaidjanul este o republică fost sovietică bogată în hi­dro­carburi, punct de plecare a unor căi strategice de transport de petrol şi gaze din Marea Caspică Europa. Zăcă­mân­tul ACG este deţinut în proporţie de 30,4% de gigantul pe­trolier britanic BP. Printre ceilalţi investitori se numără Socar/AzACG cu 25% şi ExxonMobil cu 6,79%.</p>
      <p>Statul ungar a anunţat la rândul său achiziţia companiei de armament Hirtenberger Defence Systems (HDS), unul dintre cei mai importanţi producători de sisteme de mortiere din lume, relevă un comunicat de presă transmis către Bu­da­pest Business Journal. </p>
      <p>Compania britanico-austriacă dezvoltă echipamente şi muniţie pentru artilerie de peste un secol. </p>
      <p>Compania de stat HDT Vedelmi Ipari a semnat contractul de achiziţie pe 29 octombrie. HDS îşi va continua activităţile în cadrul unităţilor deţinute în Austria, Noua Zeelandă şi Marea Britanie, în activităţile de cercetare şi dezvoltare vor fi implicaţi mai mulţi ingineri din Ungaria. </p>
      <p>Preţul de achiziţie nu a fost făcut public la cererea partenerului austriac, a anunţat un oficial guvernamental, adăugând că acesta a fost acoperit cu un credit bancar.</p>
      <p>„Cu această achiziţia, am căpătat expertiză în domeniul fabricării de muniţie de calibru mare care ar fi necesitat patru, până la cinci ani şi miliarde din fondurile contribuabililor pentru dezvoltare“, a declarat Gaspar Maroth, oficial guvernamental. </p>
    </article>
  </body>
</html>