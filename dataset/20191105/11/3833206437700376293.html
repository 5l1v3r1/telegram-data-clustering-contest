<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Mnogo-piyan-shofyor-blusna-avtomobil-na-MVR-911333"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T11:21:00+00:00"/>
    <meta property="og:title" content="Много пиян шофьор блъсна автомобил на МВР"/>
    <meta property="og:description" content="Вчера, около 23,40 ч. на ул. &quot;Ломски казарми&quot; в г. Лом, 37-годишен водач от крайдунавския град при у..."/>
  </head>
  <body>
    <article>
      <h1>Много пиян шофьор блъсна автомобил на МВР</h1>
      <address>
        <time datetime="2019-11-05T11:21:00+00:00">05 Nov 2019, 11:21</time>
      </address>
      <p>Вчера, около 23,40 ч. на ул. "Ломски казарми" в г. Лом, 37-годишен водач от крайдунавския град при управление на лекия си автомобил "Мерцедес" с монтанска регистрация при движение назад не се е убедил, че пътят зад превозното средство е свободен и че няма да създаде опасност за останалите участници в движението, и блъска спрелия за престой лек автомобил "КИА", собственост на дирекция "УССД" МВР- гр. София, управляван от служител на охрана на обществения ред на РУ Лом.</p>
      <p>При реализираното ПТП са нанесени материални щети и на двете МПС-та. Водачите на двата автомобила са изпробвани за употреба на алкохол с алкотест, при което пробата на водача на мерцедеса е отчела 1,74 промила алкохол в издишания въздух. На нарушителя са съставени 2 акта по ЗДвП. По случая е образувано бързо производство. Водачът е задържан за 24 часа в РУ Лом. Работата по изясняване на случая продължава.</p>
    </article>
  </body>
</html>