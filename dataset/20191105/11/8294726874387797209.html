<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/masinile-moderne-furt-hackeri-174042.html"/>
    <meta property="og:site_name" content="Auto Bild"/>
    <meta property="article:published_time" content="2019-11-05T11:00:25+00:00"/>
    <meta property="og:title" content="Mașinile moderne, din ce în ce mai ușor de furat. Care este cea mai mare vulnerabilitate"/>
    <meta property="og:description" content="Producătorii auto ne oferă o gamă largă de beneficii tehnologice, însă nu ne avertizează că acestea vin cu vulnerabilități îngrijorătoare."/>
  </head>
  <body>
    <article>
      <h6 class="kicker">Mașinile „smart” sunt cele mai naive!</h6>
      <h1>Mașinile moderne, din ce în ce mai ușor de furat. Care este cea mai mare vulnerabilitate</h1>
      <address><time datetime="2019-11-05T11:00:25+00:00">05 Nov 2019, 11:00</time> by <a rel="author">Auto Bild Romania</a></address>
      <p>
        <b>Producătorii auto ne oferă o gamă largă de beneficii tehnologice, însă nu ne avertizează că acestea vin cu vulnerabilități îngrijorătoare.</b>
      </p>
      <p>Citește și:</p>
      <p>
        <a href="https://www.auto-bild.ro/headline/keyless-start-risc-lista-modelelor-afectate-119541.html">Keyless start, un risc pe care nu merită să vi-l asumați. Iată aici lista tuturor modelelor afectate</a>
      </p>
      <p>
        <a href="https://www.auto-bild.ro/stiri/spargi-masina-acces-pornire-fara-cheie-156074.html">18 secunde: Atât durează să „spargi” o mașină cu acces și pornire fără cheie</a>
      </p>
      <p>Dacă înainte decizia de achiziție a unei mașini era dictată în principal de abilitățile ei dinamice și calitățile motorului, în zilele noastre clienții sunt mai degrabă interesați de cât de puternic tehnologizată este aceasta.</p>
      <p>Iar producătorii auto au răspuns cererii pieței și au dotat mașinile moderne cu o serie vastă de tehnologii. Unele privesc siguranța, altele confortul, însă toate sunt considerate importante de către clienți.</p>
      <p>Însă, pe cât de comod este <a href="https://www.auto-bild.ro/stiri/tesla-model-3-merge-singura-incalca-legea-este-oprita-de-politie-video-172062.html">să-ți chemi mașina la scară</a>, să <a href="https://www.auto-bild.ro/stiri/xc40-recharge-primul-volvo-electric-172740.html">primești update-uri „over the air”</a> sau să dispui de conectivitate WiFi in-car, pe atât de ușor le este și hackerilor să profite de aceleași beneficii. <a href="https://intsights.com/resources/under-the-hood?access&amp;mkt_tok=eyJpIjoiTnpNeFlXRmtOall5WlRneCIsInQiOiJCbnhQSWlMc1MzRTNOdTQ0bnlZU2hsdDdkRnhmdlBJcUd6ZlBLMlJsWnlQZzZPKzlGUE4zeVhKKzFYakpjQmJtMXpcL0Q0ZFV4a0NWZDFPWlNzSFQ4bFljOEt5dk5wUlhyWXRYWThxZFUxbEc3TDVWXC9HSFNQM0s1WUowaDJpb1l1In0%3D">Asta arată un raport al IntSights</a>, care subliniază caracterul vulnerabil al tehnologiilor software și hardware de care mai toate mașinile moderne dispun. Iar criminalitatea informatică este acum mult mai accesibilă.</p>
      <p>„IntSights a descoperit magazine on-line care vând unelte de hacking. Aceste magazine vând tehnologii care deconectează imobilizatoarele autovehiculelor, (…) și chiar tutoriale complete despre cum să furi mașini”, se menționează în raport.</p>
      <p>Unele vulnerabilități – precum „păcălirea” mașinilor care au funcția <i>keyless start</i> – au fost în mare parte rezolvate de către producători, însă conectivitatea wireless, se explică în raport, încă are slăbiciuni puternice. Iar complexitatea acestor tehnologii constituie un impediment major în rezolvarea rapidă a problemei – miliardele de linii de cod care formează aceste funcții moderne ar trebui „periate” pentru a depista posibilele slăbiciuni de securitate.</p>
      <p>Faptul că poți comunica facil cu mașina ta înseamnă, totodată, că și persoanele cu intenții necurate pot face asta. Cel puțin deocamdată.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/tehnologie-tanara-inventeaza-montantul-invizibil-174008.html"/>
        <a href="https://www.auto-bild.ro/stiri/metoda-noua-de-furt-de-ce-se-pune-o-sticla-de-plastic-la-roata-masinii-171134.html"/>
        <a href="https://www.auto-bild.ro/stiri/volkswagen-inovatie-tehnica-reduce-170323.html"/>
      </related>
    </article>
  </body>
</html>