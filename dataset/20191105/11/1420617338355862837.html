<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/ladispoli-nessun-crollo-strutturale-alla-scuola-ilaria-alpi.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-05T11:09:08+00:00"/>
    <meta property="og:title" content="Ladispoli: nessun crollo strutturale alla scuola Ilaria Alpi"/>
    <meta property="og:description" content="“Smentiamo in modo assoluto che in una classe della scuola Ilaria Alpi di via Florida ci sia stato un cedimento strutturale del tetto a causa della pioggia. Sono notizie infondate che stanno girando sui social, creando allarmismo tra le famiglie degli alunni di Ladispoli. La realtà dei fatti è molto diversa”. Con queste parole il […]"/>
  </head>
  <body>
    <article>
      <h1>Ladispoli: nessun crollo strutturale alla scuola Ilaria Alpi</h1>
      <address><time datetime="2019-11-05T11:09:08+00:00">05 Nov 2019, 11:09</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>“Smentiamo in modo assoluto che in una classe della scuola Ilaria Alpi di via Florida ci sia stato un cedimento strutturale del tetto a causa della pioggia. Sono notizie infondate che stanno girando sui social, creando allarmismo tra le famiglie degli alunni di Ladispoli. La realtà dei fatti è molto diversa”.</p>
      <p>Con queste parole il consigliere delegato alla manutenzione scolastica, Emiliano Fiorini ha precisato cosa sia realmente accaduto nel plesso dell’istituto primario.</p>
      <p>“Nella notte tra domenica e lunedì, in occasione delle forte ondata di maltempo che ha colpito anche Ladispoli – continua il delegato Fiorini – dal soffitto di un’aula si è staccato un solo componente quadrato di fibra minerale di circa 50 centimetri per un peso di nemmeno 500 grammi, dallo spessore di poco più di un centimetro. Dunque nessun crollo del soffitto come falsamente scritto in queste ore sui social network da personaggi che diffondono fake news al solo scopo di screditare la scuola e l’amministrazione comunale, minando la serenità delle famiglie. Mi sono recato personalmente nel plesso, chiamato dalla dirigente dell’Ilaria Alpi, ho verificato che non esistevano pericoli per i bambini, per motivi solo precauzionali abbiamo chiuso l’aula per 24 ore per permettere l’installazione del nuovo pannello. Ringraziamo l’ufficio manutenzioni del comune che ha provveduto, insieme alla ditta, all’installazione di 50 metri quadri di guaina sul tetto della scuola per evitare in futuro che ondate eccezionali di maltempo potessero causare nuove infiltrazioni. Sarà scelta della dirigente scolastica la data di riapertura dell’aula. Insieme all’assessore alla pubblica istruzione, Lucia Cordeschi, alcuni personaggi a non diffondere più notizie false ed allarmistiche sui social network, altrimenti l’amministrazione comunale sarà costretta ad adottare i provvedimenti del caso”.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/omicidio-luca-sacchi-domani-i-funerali-in-forma-privata-del-24enne.html"/>
        <a href="https://www.ilcorrieredellacitta.com/news/ostia-aveva-ridotto-in-schiavitu-3-uomini-indiani-e-li-frustava-con-una-catena-denunciato-53enne.html"/>
        <a href="https://www.ilcorrieredellacitta.com/news/oroscopo-paolo-fox-6-novembre-2019-le-previsioni-per-tutti-i-segni-zodiacali.html"/>
        <a href="https://www.ilcorrieredellacitta.com/news-ostia/roma-lido-servizio-ferroviario-sospeso-pendolari-esasperati.html"/>
        <a href="https://www.ilcorrieredellacitta.com/news/viaggi/halloween-da-paura-per-colpa-dei-disagi-aerei-nessun-problema-rimborsi-fino-a-600-e.html"/>
        <a href="https://www.ilcorrieredellacitta.com/ultime-notizie/incidente-mortale-sulla-roma-fiumicino-ecco-chi-e-la-giovane-vittima.html"/>
      </related>
    </article>
  </body>
</html>