<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134330-nkl-dominuojantis-centras-tapo-savaites-mvp.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-05T11:56:00+00:00"/>
    <meta property="og:title" content="NKL dominuojantis centras tapo savaitės MVP"/>
    <meta property="og:description" content="Naudingiausiu VIKINGLOTTO-NKL penktosios savaitės krepšininku tapo Molėtų „Ežerūno“ vidurio puolėjas Ignas Lukošius. Jis praėjusią savaitę per dvejas rungtynes vidutiniškai pelnė po 18 taškų, atkovojo po 15,5 kamuolio, perėmė po 1,5 kamuolio, atliko po 2 rezultatyvius perdavimus, blokavo po 4 metimus ir rinko po 33 naudingumo balus. Mače su Mažeikių „Ereliais“ jis per 38 minutes įmetė 16 taškų (6/8 dvit., 4/10 baudos), atkovojo 13 kamuolių, ..."/>
  </head>
  <body>
    <article>
      <h1>NKL dominuojantis centras tapo savaitės MVP</h1>
      <address>
        <time datetime="2019-11-05T11:56:00+00:00">05 Nov 2019, 11:56</time>
      </address>
      <p>Naudingiausiu VIKINGLOTTO-NKL penktosios savaitės krepšininku tapo Molėtų „Ežerūno“ vidurio puolėjas Ignas Lukošius.</p>
      <p>Jis praėjusią savaitę per dvejas rungtynes vidutiniškai pelnė po 18 taškų, atkovojo po 15,5 kamuolio, perėmė po 1,5 kamuolio, atliko po 2 rezultatyvius perdavimus, blokavo po 4 metimus ir rinko po 33 naudingumo balus.</p>
      <p>Mače su Mažeikių „Ereliais“ jis per 38 minutes įmetė 16 taškų (6/8 dvit., 4/10 baudos), atkovojo 13 kamuolių, blokavo 5 metimus, atliko 3 rezultatyvius perdavimus ir surinko 30 naudingumo balų.</p>
      <p>Tuo metu antroje dvikovoje su Tauragės krepšinio klubu centras pelnė 20 taškų (9/17 dvit., 2/4 baudos), atkovojo 18 kamuolių, perėmė 3 kamuolius, blokavo 3 metimus ir surinko 36 naudingumo balus.</p>
      <p>Su 18 atkovotų kamuolių krepšininkas pakartojo asmeninį rekordą ir pasiekė VIKINGLOTTO-NKL sezono geriausią rezultatą.</p>
      <p>Molėtų ekipa pasiekė abi pergales.</p>
      <figure>
        <iframe src="https://www.youtube.com/embed/h-i8PrhA4sE" width="630" height="354" data-service="Youtube" scrolling="no"/>
      </figure>
      <p>Lukošius šį sezoną pelno po 19,7 taško (antroji vieta lygoje) ir renka po 29,2 naudingumo balo (pirmoji vieta lygoje).</p>
      <p>Tinklalapis „nklyga.lt“ apžvelgia ir kitus keturis krepšininkus, kurie taip pat pateko į simbolinį savaitės naudingiausiųjų penketuką.</p>
      <p><b>Ignas Razutis, („Telšiai“)<br/></b>Vid. 18,5 tšk., 5 atk. kam., 6 rez. perd., 3,5 per. kam., 29 naud. bal.</p>
      <p>Vienas „Telšių“ lyderių Ignas Razutis praėjusį savaitgalį spindėjo puikiu žaidimu ir komandą vedė į dvi pergales. Dvikovoje su Kauno „Žalgiriu-2“ jis pataikė visus 6 dvitaškius, o mače su „Jonava“ – tris tritaškius iš keturių. Abiejose dvikovose jis atliko po 6 rezultatyvius perdavimus.</p>
      <p><b>Jonas Dumašius, „Gargždai“<br/></b>Vid. 23 tšk., 5,5 atk. kam., 2 rez. perd., 1,5 per. kam., 26 naud. bal.</p>
      <p>Gargždiškiui akistata su Mažeikių „Ereliais“ buvo geriausia karjeroje. Jis pelnė 29 taškus (2/8 dvit., 7/8 trit., 4/4 baudos) ir surinko 30 naudingumo balų, taip pasiekdamas savo rekordus.</p>
      <p>7 taiklūs tritaškiai yra ir krepšininko asmeninis rekordas, ir šio sezono geriausio rezultato pakartojimas. Pirmasis 7 tritaškius pataikė Domantas Vilys.</p>
      <p><b>Rokas Stankevičius, Šakių „Vytis“<br/></b>23 tšk., 3 atk. kam., 3 rez. perd., 2 per. kam., 30 naud. bal.</p>
      <p>24-erių 202 cm ūgio puolėjas praėjusį savaitgalį sužaidė tik vieną dvikovą iš dviejų, o šioje „Vytis“ namie įveikė Joniškio „Delikatesą“. Tąkart krepšininkas pasižymėjo puikiu taiklumu ir pelnė 23 taškus (4/5 dvit., 3/4 trit., 6/7 baudos). Po tokio pasirodymo jis išvyko į Mažeikių „Erelius“.</p>
      <p><b>Kahlilas Thomasas, „Jonava“<br/></b>Vid. 22 tšk., 11 atk. kam., 1,5 bl., 26,5 naud. bal.</p>
      <p>24-erių 203 cm ūgio amerikietis susitikus su „Telšiais“ sužaidė geriausią savo mačą. Jis tąkart pelnė 25 taškus (10/14 dvit., 1/2 trit., 2/4 baudos), atkovojo 14 kamuolių ir surinko 34 naudingumo balus. Šie trys skaičiai – geriausi jo karjeroje VIKINGLOTTO-NKL.</p>
      <h3>
        <a href="https://www.basketnews.lt/zaidejai/16632-ignas-lukosius.html">Ignas Lukošius</a>
      </h3>
      <figure>
        <img src="https://www.basketnews.lt/paveikslelis-175939-any150x150.jpg"/>
      </figure>
      <figure>
        <img src="https://www.basketnews.lt/paveikslelis-203408-crop100x150.jpg"/>
      </figure>
      <ul>
        <li>MIN: 31.45</li>
        <li>PTS: 19.67 (57.26%)</li>
        <li>REB: 12.5</li>
        <li>AS: 1.83</li>
        <li>ST: 1.5</li>
        <li>BS: 3</li>
        <li>TO: 2.17</li>
        <li>GM: 6</li>
      </ul>
      <h3>
        <a href="https://www.basketnews.lt/zaidejai/16632-ignas-lukosius.html">Ignas Lukošius</a>
      </h3>
      <figure>
        <img src="https://www.basketnews.lt/paveikslelis-203408-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/929-moletu-ezerunas.html">Molėtų Ežerūnas</a></li>
        <li>Pozicija: C</li>
        <li>Amžius: 25</li>
        <li>Ūgis: 202 cm</li>
        <li>Svoris: 100 kg</li>
        <li>Gimimo vieta: Kėdainiai, Lietuva</li>
      </ul>
    </article>
  </body>
</html>