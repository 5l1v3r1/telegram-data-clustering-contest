<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/google-maps-test-pulsanti-678388/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T11:08:59+00:00"/>
    <meta property="og:title" content="Avete i nuovi pulsanti di ricerca rapida in Google Maps? E soprattutto vi piacciono? (foto)"/>
    <meta property="og:description" content="Google Maps sta testando un nuovo modo per velocizzare le ricerche di interesse, collocando 8 collegamenti rapidi subito sotto la..."/>
  </head>
  <body>
    <article>
      <h1>Avete i nuovi pulsanti di ricerca rapida in Google Maps? E soprattutto vi piacciono? (foto)</h1>
      <address><time datetime="2019-11-05T11:08:59+00:00">05 Nov 2019, 11:08</time> by <a rel="author" href="https://www.androidworld.it/author/nik0/" target="_blank">Nicola Ligas</a></address>
      <p><b>Google Maps</b> sta testando un nuovo modo per velocizzare le ricerche di interesse, collocando <b>8 collegamenti rapidi</b> subito sotto la barra di ricerca. Questi collegamenti cambiano un po’ a seconda della posizione, ma è probabile che i primi due siano sempre <b>casa</b> (se impostato il relativo indirizzo) e <b>ristoranti</b> (perché è importante non patire la fame). Gli altri possono essere farmacie, hotel, alimentari, bancomat, bar o parcheggi, ma possono variare tra i tanti servizi disponibili su Maps, come benzinai, farmacie, alimentari, ecc.</p>
      <p>Al termine di questi 8 collegamenti, che potete scorrere orizzontalmente, si trova infatti la voce “altro”, che vi rimanda ad un elenco completo per <b>cibi e bevande, cose da fare, shopping e servizi</b>.</p>
      <p>Onestamente la grafica grigia di questi 8 pulsanti, che prima erano colorati ed in cima al menu Esplora richiamabile con uno swipe verso l’alto, non ci entusiasma troppo. E negli smartphone con rapporto di forma non molto allungato possono anche <b>rubare prezioso spazio a schermo</b>. D’altro canto, per chi usi spesso il navigatore di Maps, possono anche rivelarsi <b>comodi</b>, ma ci piacerebbe comunque un’opzione per poterli <b>disabilitare</b>. Voi li avete già ricevuti? E cosa ne pensate?</p>
      <p> </p>
    </article>
  </body>
</html>