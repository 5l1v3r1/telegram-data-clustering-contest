<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545110.html/%D9%85%D8%B1%DA%A9%D8%B2%DB%8C-%D9%85%DB%8C%D8%B2%D8%A8%D8%A7%D9%86-%D8%A7%D9%84%D9%85%D9%BE%DB%8C%D8%A7%D8%AF-%D9%88%D8%B1%D8%B2%D8%B4-%D8%B1%D9%88%D8%B3%D8%AA%D8%A7%DB%8C%DB%8C-%D9%85%D9%86%D8%B7%D9%82%D9%87-%DA%86%D9%87%D8%A7%D8%B1-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T11:46:00+00:00"/>
    <meta property="og:title" content="مرکزی میزبان المپیاد ورزش روستایی منطقه چهار کشور"/>
    <meta property="og:description" content="معاون ورزشی اداره کل ورزش و جوانان استان مرکزی گفت: استان مرکزی میزبان المپیاد ورزش روستایی «جام خوشه‌چین» منطقه چهار کشور است."/>
  </head>
  <body>
    <article>
      <h1>مرکزی میزبان المپیاد ورزش روستایی منطقه چهار کشور</h1>
      <h2>‍ معاون ورزشی ورزش و جوانان استان مرکزی خبر داد؛</h2>
      <address>
        <time datetime="2019-11-05T11:46:00+00:00">05 Nov 2019, 11:46</time>
      </address>
      <p>معاون ورزشی اداره کل ورزش و جوانان استان مرکزی گفت: استان مرکزی میزبان المپیاد ورزش روستایی «جام خوشه‌چین» منطقه چهار کشور است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یحیی زاهدی معاون ورزشی اداره کل ورزش و جوانان استان مرکزی در گفتگو با <a href="http://diyareaftab.ir/">دیار آفتاب</a>؛ گفت: المپیاد ورزش روستایی «جام خوشه‌چین» منطقه چهار کشور از ۱۶ آبان ماه جاری با حضور ۴۵۰ ورزشکار مرد و زن از استان‌های کرمانشاه ، همدان ، ایلام ، لرستان ، خوزستان و مرکزی در قالب منطقه چهار کشور در اراک برگزار می‌شود.</p>
      <p>زاهدی اظهار کرد: مسابقات بومی و محلی جام خوشه‌چین در رشته‌های فوتسال، والیبال، طناب‌کشی، دوومیدانی، هفت‌سنگ و چوب‌کشی برگزار می‌شود.</p>
      <p>معاون ورزشی اداره کل ورزش و جوانان استان مرکزی بیان کرد: مسابقات فوتسال مردان  در سالن ۲ هزارنفری و والیبال زنان در سالن بانوان مجموعه ورزشی شهدای پنجم مرداد، والیبال  مردان  در سالن ورزشی دانشگاه فنی‌وحرفه‌ای امیرکبیر و فوتسال بانوان نیز در سالن ورزشی دانشگاه اراک برگزار می‌شود.</p>
      <p>زاهدی اظهار کرد: مسابقات دوومیدانی هر دو گروه مردان و زنان در پیست دوومیدانی مجموعه ورزشی ۱۵ هزار نفری امام خمینی(ره)، مسابقات هفت‌سنگ و چوب‌کشی هر دو گروه در سالن بدمینتون شهدای پنجم مرداد و مسابقات طناب کشی نیز در سالن ورزشی دانشگاه علوم پزشکی اراک برگزار می‌شود. </p>
      <p>وی خاطرنشان کرد: مسابقات جام خوشه‌چین در پنج منطقه کشور برگزار و تیم های برتر هر رشته به مسابقات نهایی کشوری که بهمن‌ماه امسال در اصفهان برگزار می‌شود، راه پیدا می کنند.</p>
      <p>انتهای پیام/</p>
      <p> </p>
    </article>
  </body>
</html>