<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/auto/20191105-v-ukrayini-zapratsyuvav-onlajn-servis-platnyh-nomernyh-znakiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T11:34:15+00:00"/>
    <meta property="og:title" content="В Україні запрацював онлайн-сервіс платних номерних знаків"/>
    <meta property="og:description" content="У центрах МВС став доступним новий онлайн-сервіс для перевірки наявності платних номерних знаків, які видають за бажанням власників легковиків."/>
  </head>
  <body>
    <article>
      <h1>В Україні запрацював онлайн-сервіс платних номерних знаків</h1>
      <address>
        <time datetime="2019-11-05T11:34:15+00:00">05 Nov 2019, 11:34</time>
      </address>
      <p>У центрах МВС став доступним новий онлайн-сервіс для перевірки наявності платних номерних знаків, які видають за бажанням власників легковиків.</p>
      <p>У сервісних центрах МВС запрацював новий онлайн-сервіс. Тепер українці можуть перевіряти наявність платних номерних знаків, що видаються за бажанням власників легкових авто.</p>
      <p>Вони згруповані за вартістю та адресами територіальних сервісних центрів МВС.</p>
      <blockquote>– Алгоритм пошуку вільних комбінацій платних номерних знаків дуже простий. В залежності від місця реєстрації автомобіля його власник має зайти на сайт відповідного регіонального сервісного центру МВС та серед послуг обрати Номерні знаки: виготовлення та зберігання.<br/>Після цього в категорії Додатковий сервіс обрати Наявність платних номерних знаків. На вибір будуть запропоновані знаки за ціновим критерієм та адресами, де вони є в наявності, – поясняють у відомстві.</blockquote>
      <p>Дані на сайті оновлюються щодня.</p>
      <p>
        <b>Читайте: </b>
        <a href="https://fakty.com.ua/ua/ukraine/20190724-platni-nomery-na-avto-kabmin-rozshyryv-spysok-i-vstanovyv-tsiny/">Платні номери на авто: Кабмін розширив список і встановив ціни</a>
      </p>
      <p>Проте забронювати номерний знак наразі неможливо, тому власнику легкового автомобіля рекомендовано обирати декілька прийнятних варіантів комбінацій цифр.</p>
      <p>Після цього з пакетом документів (ті ж документи, що потрібні для реєстрації (перереєстрації) транспортних засобів, – <b>Ред.</b>) потрібно прийти до сервісного центру МВС, в якому є в наявності бажаний номерний знак.</p>
      <p>За допомогою калькулятора цін можно перевірити вартість платних номерних знаків онлайн.</p>
      <p>Нагажаємо, що Державна митна служба України запустила <a href="https://fakty.com.ua/ua/lifestyle/auto/20191105-v-ukrayini-zapustyly-kalkulyator-rozmytnennya-yevroblyah/">“калькулятор”, що розраховує вартість розмитнення автомобілів</a> на європейській реєстрації.</p>
    </article>
  </body>
</html>