<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/facebook-yeni-logosunu-ortaya-cikardi_84903.html"/>
    <meta property="og:site_name" content="CHIP Online"/>
    <meta property="article:published_time" content="2019-11-05T11:00:00+00:00"/>
    <meta property="og:title" content="Facebook, Yeni Logosunu Ortaya Çıkardı"/>
    <meta property="og:description" content="Facebook, ürünleriyle şirketini birbirinden ayırmayı sağlayacak yeni logosunu gösterdi!"/>
  </head>
  <body>
    <article>
      <h1>Facebook, Yeni Logosunu Ortaya Çıkardı</h1>
      <h2>Facebook, ürünleriyle şirketini birbirinden ayırmayı sağlayacak yeni logosunu gösterdi!</h2>
      <address><time datetime="2019-11-05T11:00:00+00:00">05 Nov 2019, 11:00</time> by <a rel="author">CHIP Online</a></address>
      <p><b>Facebook</b>, WhatsApp ve Instagram'a kendi ismini yerleştirmek istediğini ağustosta açıklamıştı. Firma henüz bu uygulamaların adını değiştirmese de, bir dizi yeni logoyu gösterdi.</p>
      <figure>
        <img src="https://cdn.chip.gen.tr/images/content/2019/11/05/2019110510221922372.jpg"/>
      </figure>
      <p>Yenilenen Facebook logoları, önümüzdeki haftalarda Facebook'un <b>ürünlerinde</b> ve <b>reklam içeriklerinde</b> kullanılmaya başlanacak. Firma, yeni bir kurumsal web sitesi de hazırladığını söylüyor. Yeni kurumsal Facebook logosu, yuvarlak kenarları ve büyük harfleriyle öne çıkıyor. Logodaki renkler, Facebook, Messenger, Instagram ve WhatsApp gibi farklı markaların renklerini temsil ediyor.</p>
      <figure>
        <video src="https://facebook.design/public/companybrand/2.gif" autoplay="" loop=""/>
      </figure>
      <p>Sosyal devin ilk kurulduğundan beri kullandığı mavi Facebook logosunu farklı uygulamalarda değiştirmek istemesi şaşırtıcı değil. Firma, farklı hizmetlerinde bir süredir "<b>From Facebook</b>" (Facebook'tan) ibaresini metin olarak gösteriyordu. Yeni logonun insanların kafasındaki Facebook imajını değiştirip değiştirmeyeceğini zaman gösterecek.</p>
    </article>
  </body>
</html>