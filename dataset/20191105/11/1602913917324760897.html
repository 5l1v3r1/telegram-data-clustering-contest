<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/reuters-romania-il-va-nominaliza-pe-siegfried-muresan-la-functia-de-comisar-european-18543291"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T11:56:40+00:00"/>
    <meta property="og:title" content="Reuters: România îl va nominaliza pe Siegfried Mureşan la funcţia de comisar european"/>
    <meta property="og:description" content="Guvernul Ludovic Orban va trimite marţi sau miercuri o scrisoare Comisiei Europene prin care îl propune pe Siegfried Mureşan la funcţia de comisar european, informează agenţia de ştiri Reuters, citând surse din cadrul PNL."/>
  </head>
  <body>
    <article>
      <h1>Reuters: România îl va nominaliza pe Siegfried Mureşan la funcţia de comisar european</h1>
      <address><time datetime="2019-11-05T11:56:40+00:00">05 Nov 2019, 11:56</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Guvernul Ludovic Orban va trimite marţi sau miercuri o scrisoare Comisiei Europene prin care îl propune pe Siegfried Mureşan la funcţia de comisar european, informează agenţia de ştiri Reuters, citând surse din cadrul PNL.</p>
      <p>"O scrisoare va fi trimisă la Bruxelles astăzi sau miercuri devreme", a declarat un oficial român implicat în procesul de nominalizare. Un altul a declarat pentru Reuters că: "A fost agreat ca Mureşean este propunerea României".</p>
      <p>După respingerea Rovanei Plumb şi a lui Dan Nica, Viorica Dăncilă l-a propus Victor Negrescu pentru funcţia de comisar european, însă purtătorul de cuvânt al Executivului UE, Mina Andreeva, a anunţat că există la Comisia Europeană „dubii mari! referitoare la „legitimitatea! noii propuneri de comisar european transmisă de Dăncilă.</p>
      <p>Ludovic Orban a declarat că PNL va solicita audierea persoanei propuse pentru funcţia de comisar european în comisia parlamentară pentru afaceri europene. Liderul liberalilor a precizat că noul Guvern va decide cât mai rapid posibil asupra nominalizării comisarului UE din partea României.</p>
    </article>
  </body>
</html>