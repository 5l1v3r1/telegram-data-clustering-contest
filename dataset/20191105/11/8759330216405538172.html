<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902483/bijkomend-probleem-voor-mazzu-dat-viel-me-op-tijdens-persconferentie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T11:30:00+00:00"/>
    <meta property="og:title" content="Bijkomend probleem met Mazzu? &quot;Dat viel me op tijdens persconferentie&quot;"/>
    <meta property="og:description" content="Felice Mazzu staat zwaar onder druk bij KRC Genk. Er moeten snel resultaten volgen, anders zit zijn avontuur erop. Radiocommentator Bert Sterckx denkt dat er sprake kan zijn van een taalbarrière."/>
  </head>
  <body>
    <article>
      <h1>Bijkomend probleem met Mazzu? "Dat viel me op tijdens persconferentie"</h1>
      <address>
        <time datetime="2019-11-05T11:30:00+00:00">05 Nov 2019, 11:30</time>
      </address>
      <p>
        <b>Felice Mazzu staat zwaar onder druk bij KRC Genk. Er moeten snel resultaten volgen, anders zit zijn avontuur erop. Radiocommentator Bert Sterckx denkt dat er sprake kan zijn van een taalbarrière.</b>
      </p>
      <p>Dat vertelt Sterckx bij <i><a href="https://sporza.be/nl/matches/voetbal/eur/uefa-champions-league/2019-2020/groep-e/04/liverpool-krc-genk/">Sporza</a>. </i>"Er is mij iets opgevallen tijdens de persconferentie van Mazzu. Hij praat eigenlijk niet zo heel goed Engels. Wat ik me dan afvraag: in een kleedkamer waar misschien hoofdzakelijk Engels wordt gepraat, kan Mazzu dan met zijn gebrekkige Engels zijn boodschap wel overbrengen dan?"</p>
      <p>Sterckx weet hoe dan ook dat het lot van Mazzu aan een zijden draadje hangt. "Het bestuur wil aan het einde van deze week een ander gevoel hebben dan wat ze nu voelen. Tegen Liverpool wordt er niets verwacht, enkel wat eer rapen, maar zondag tegen Gent wordt andere koek. Als het Genk-bestuur na die match met een slecht gevoel blijft zitten, vrees ik dat de korte periode van Mazzu bij Genk erop zit."</p>
      <aside>Lees meer<br/><a href="https://www.voetbalprimeur.be/nieuws/902474/-mazzu-moet-niet-de-schuld-krijgen-van-de-malaise-bij-krc-genk-.html?itm_source=www.voetbalprimeur.be&amp;itm_medium=highlighted-content">"Mazzu moet niet de schuld krijgen van de malaise bij KRC Genk"</a></aside>
    </article>
  </body>
</html>