<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b688b57a986528f4/psg-salariu-faraonic-pentru-a-l-feri-pe-kylian-mbappe-de-tentatia-real-madrid.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T11:10:04+00:00"/>
    <meta property="og:title" content="PSG, salariu faraonic pentru a-l feri pe Kylian Mbappe de tentaţia Real Madrid"/>
    <meta property="og:description" content="Paris Saint Germain face totul pentru a-l păstra şi sezonul viitor pe Kylian Mbappe. Le Parisien susţine că liderul din Ligue 1 a pregătit o ofertă consistentă pentru a-l feri pe fotbalistul francez de tentaţia Real Madrid: e gata să-i ofere un salariu net de 40 de milioane de euro pe an."/>
  </head>
  <body>
    <article>
      <h1>PSG, salariu faraonic pentru a-l feri pe Kylian Mbappe de tentaţia Real Madrid</h1>
      <address><time datetime="2019-11-05T11:10:04+00:00">05 Nov 2019, 11:10</time> by <a rel="author">Jurnal.md</a></address>
      <p>
        <b>Paris Saint Germain face totul pentru a-l păstra şi sezonul viitor pe Kylian Mbappe. Le Parisien susţine că liderul din Ligue 1 a pregătit o ofertă consistentă pentru a-l feri pe fotbalistul francez de tentaţia Real Madrid: e gata să-i ofere un salariu net de 40 de milioane de euro pe an.</b>
      </p>
      <p>Atacantul în vârstă de 20 de ani este printre principalele ţinte din 2020 ale preşedintelui lui Real Madrid, Florentino Perez. "Galacticii" au rezervat 300 de milioane de euro pentru a-l oferta vara viitoare pe Mbappe, conform presei franceze.</p>
      <p>Real Madrid ştie că Mbappe vrea să câştige Liga Campionilor şi "Balonul de Aur" şi consideră că tânărul atacant francez n-ar avea şanse să-şi îndeplinească aceste obiective la PSG.</p>
      <p>Kylian Mbappe este deja al doilea cel mai scump fotbalist din istorie: a fost cumpărat de Paris Saint Germain, de la Monaco, pentru 180 de milioane de euro.</p>
    </article>
  </body>
</html>