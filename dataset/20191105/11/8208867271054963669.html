<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/05/news/assessore_leghista_razzismo-240287812/"/>
    <meta property="og:site_name" content="Repubblica.it"/>
    <meta property="article:published_time" content="2019-11-05T11:20:00+00:00"/>
    <meta property="og:title" content="Bufera sull'assessore leghista razzista su Instagram: &quot;L'animale grasso che vive in acqua? un negro&quot;. Si dimette"/>
    <meta property="og:description" content="Bufera a Orzinuovi (Brescia): lui si difende, era un contesto privato"/>
  </head>
  <body>
    <article>
      <h1>Bufera sull'assessore leghista razzista su Instagram: "L'animale grasso che vive in acqua? un negro". Si dimette</h1>
      <h2>Bufera a Orzinuovi (Brescia): lui si difende, era un contesto privato</h2>
      <address><time datetime="2019-11-05T11:20:00+00:00">05 Nov 2019, 11:20</time> by <a rel="author">ANDREA TORNAGO</a></address>
      <p>Dopo la bufera esplosa su un suo video razzista postato su Instagram, l'assessore Leonardo Binda si dimette. "Qual è quell'animale grasso...che vive in acqua?" "È un negro". È la risposta dell'assessore leghista alla Cultura di Orzinuovi, paese in provincia di Brescia. Il video  pubblicato domenica sera su Instagram ritrae il giovane consigliere comunale, studente di giurisprudenza all'università di Brescia, mentre risponde a un indovinello durante una serata con gli amici. Sulla sua fronte campeggia l'immagine di una foca, attaccata da chi lo sta riprendendo, e che nel gioco l'assessore doveva riconoscere ascoltando la descrizione degli amici.</p>
      <h3>Assessore leghista bresciano, frase su "negro"</h3>
      <figure>
        <video src="https://media.gedidigital.it/repubblicatv/file/2019/11/05/671061/671061-video-rrtv-650-video_2019_11_05_10_28_12_1.mp4"/>
      </figure>
      <p> <br/>Un "gioco" - come l'ha definito lo stesso Binda - che ora rischia di costargli caro politicamente. Il sindaco di Orzinuovi, il senatore di Fratelli d'Italia Giampietro Maffoni, sta valutando se ritirargli le deleghe a servizi culturali, politiche giovanili e biblioteca civica. Il suo assessore nel frattempo di difende parlando di un video "girato in privato e in un contesto totalmente di ironia" e di un'espressione ("negro", <i>ndr</i>) che considera "comune in un contesto privato". Poi passa all'attacco sui giornali locali: "Visto questo accanimento nei miei confronti, peraltro da persone che si sono sottratte ad ogni mio tentativo di spiegazione e dialogo, ho già preso provvedimenti nelle opportune sedi, chiedendo l’intervento dei carabinieri e della polizia postale".<br/> <br/> </p>
    </article>
  </body>
</html>