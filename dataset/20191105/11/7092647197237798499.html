<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39615/%D9%86%DB%8C%D8%B1%D9%88%DA%AF%D8%A7%D9%87-%D8%A8%D8%B1%D9%82%E2%80%8C%D8%A2%D8%A8%DB%8C-%DB%B1%DB%B5%DB%B0-%D9%85%DA%AF%D8%A7%D9%88%D8%A7%D8%AA%DB%8C-%D8%B3%D8%B1%D8%AF%D8%B4%D8%AA-%D8%A8%D9%87-%D8%A8%D9%87%D8%B1%D9%87-%D8%A8%D8%B1%D8%AF%D8%A7%D8%B1%DB%8C-%D8%B1%D8%B3%DB%8C%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-05T11:51:00+00:00"/>
    <meta property="og:title" content="نیروگاه برق‌آبی ۱۵۰ مگاواتی سردشت به بهره برداری رسید"/>
    <meta property="og:description" content="نیروگاه ۱۵۰ مگاواتی سردشت استان آذربایجان غربی با حضور رئیس مجلس شورای اسلامی و وزیر نیرو به بهره‌برداری رسید."/>
  </head>
  <body>
    <article>
      <h1>نیروگاه برق‌آبی ۱۵۰ مگاواتی سردشت به بهره برداری رسید</h1>
      <address><time datetime="2019-11-05T11:51:00+00:00">05 Nov 2019, 11:51</time> by <a rel="author">پایگاه خبری صنعت برق - برق نیوز BarghNews</a></address>
      <p><i>نیروگاه ۱۵۰ مگاواتی سردشت استان آذربایجان غربی با حضور رئیس مجلس شورای اسلامی و وزیر نیرو به بهره‌برداری رسید. </i>به گزارش <a href="http://www.barghnews.com/">برق نیوز</a>، مدیرعامل شرکت توسعه منابع آب و نیروی ایران با اشاره به پویش افتتاح هفتگی طرح‌های بزرگ و مهم صنعت آب و برق کشور، گفت: نیروگاه برق‌آبی ۱۵۰ مگاواتی (سه واحد ۵۰ مگاواتی) سردشت یکی از بزرگ‌ترین پروژه‌های عمرانی شمال غرب کشور است و به‌طور متوسط توان تولید ۴۲۱ گیگاوات ساعت برق در سال را دارد.<br/>"بهروز مرادی" افزود: بر اساس برنامه زمان‌بندی و در راستای کمک به پایداری شبکه برق کشور، اولین واحد این نیروگاه در زمان پیک مصرف برق (تیرماه سال جاری) وارد مدار شد و دو واحد دیگر نیز به ترتیب در اوایل شهریور و مهرماه به شبکه سراسری برق پیوست.<br/><br/>وی اضافه کرد: اجرای عملیات جانبی در این منطقه از جمله؛ تصفیه‌خانه شهر‌های سردشت و ربط، احداث بیش از ۱۵ کیلومتر جاده جایگزین، احداث پل به‌طول ۳۶۸ متر روی دریاچه سد مابین شهر‌های سردشت، مهاباد و بانه، احداث خط لوله گاز به طول بیش از هفت کیلومتر، علاوه بر اشتغال‌زایی موجب توسعه زیرساخت‌ها در این منطقه شده است</p>
    </article>
  </body>
</html>