<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-in-presence-of-father-ramvilas-paswan-chirag-paswan-appointed-as-national-president-of-lok-janshakti-party-2832919.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T11:02:04+00:00"/>
    <meta property="og:title" content="चिराग पासवान की 'लोक जनशक्ति पार्टी' के राष्ट्रीय अध्यक्ष पद पर हुई ताजपोशी"/>
    <meta property="og:description" content="केंद्रीय मंत्री रामविलास पासवान के बेटे चिराग पासवान 'लोक जनशक्ति पार्टी' के राष्ट्रीय अध्यक्ष बन गए हैं। बिहार की जमुई सीट से सांसद चिराग पासवान की ताजपोशी पिता रामविलास पासवान की मौजूदगी..."/>
  </head>
  <body>
    <article>
      <h1>चिराग पासवान की 'लोक जनशक्ति पार्टी' के राष्ट्रीय अध्यक्ष पद पर हुई ताजपोशी</h1>
      <address><time datetime="2019-11-05T11:02:04+00:00">05 Nov 2019, 11:02</time> by <a rel="author">लाइव हिन्दुस्तान टीम।,नई दिल्ली।</a></address>
      <p>केंद्रीय मंत्री रामविलास पासवान के बेटे चिराग पासवान 'लोक जनशक्ति पार्टी' के राष्ट्रीय अध्यक्ष बन गए हैं। बिहार की जमुई सीट से सांसद चिराग पासवान की ताजपोशी पिता रामविलास पासवान की मौजूदगी में दिल्ली में हुई। मंगलवार को दिल्ली में ही पार्टी की राष्ट्रीय कार्यकारिणी की बैठक हुई, जिसके बाद चिराग पासवान को लोजपा अध्यक्ष चुना गया। इस मौके पर चिराग पासवान ने कहा कि रामविलास पासवान राजनीति में सक्रिय रहेंगे और मैं उनका मार्गदर्शन लेता रहूंगा। उन्होंने कहा, 'आज कई राज्यों में हमारी गठबंधन सरकारें हैं। केंद्र में हमारी गठबंधन सरकार है। चुनाव में हमारा शत प्रतिशत प्रदर्शन रहा।'</p>
      <figure>
        <iframe data-src="https://twitter.com/ANI/status/1191634694443421697?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>संगठन में भी नहीं होगा फेरबदल</b><br/>उपचुनाव का जिक्र करते हुए चिराग पासवान ने कहा कि इस उपचुनाव में एनडीए का प्रदर्शन उतना अच्छा नहीं रहा फिर भी एलजेपी को जीत मिली और प्रिंस राज चुनाव जीते। चिराग ने कहा कि पार्टी की विचारधारा से कभी समझौता नहीं किया गया है और मैं आगे भी लोजपा को नई ऊंचाइयों तक लेकर जाऊंगा।' चिराग ने संगठन के बारे में चर्चा करते हुए कहा कि इसमें ज्यादा फेरबदल नहीं होगा। पहले की तरह ही कार्यकारिणी और अलग-अलग राज्यों के अध्यक्ष काम करते रहेंगे। रामविलास पासवान ने 2014 में लोकसभा चुनाव से पहले चिराग को लोजपा संसदीय बोर्ड के अध्यक्ष की जिम्मेदारी सौंपी थी इसके पांच साल बाद अब उन्हें पार्टी का नेतृत्व सौंपा गया है।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>