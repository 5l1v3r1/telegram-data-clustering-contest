<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138454/%D8%B1%D9%88%D8%AD%D8%A7%D9%86%DB%8C-%DA%AF%D8%A7%D9%85-%DA%86%D9%87%D8%A7%D8%B1%D9%85-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D8%A8%D8%B1%D8%AC%D8%A7%D9%85%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF-%D9%85%D8%AA%D8%B9%D9%87%D8%AF-%D8%A8%D9%87-%D9%85%D8%B0%D8%A7%DA%A9%D8%B1%D9%87-%D9%BE%D8%B4%D8%AA-%D9%BE%D8%B1%D8%AF%D9%87"/>
    <meta property="og:site_name" content="boursepress.ir"/>
    <meta property="article:published_time" content="2019-11-05T11:34:00+00:00"/>
    <meta property="og:title" content="روحانی گام چهارم کاهش تعهدات برجامی را اعلام کرد/ متعهد به مذاکره پشت پرده"/>
    <meta property="og:description" content="رئیس جمهور با اعلام زمان اعمال گام چهارم کاهش تعهدات هسته‌ای گفت: از فردا گام جدید در فردو با گازدهی به هزار و ۴۴ سانتریفیوژ آغاز می شود و متعهد به مذاکرات پشت پرده خواهیم بود."/>
  </head>
  <body>
    <article>
      <h1>روحانی گام چهارم کاهش تعهدات برجامی را اعلام کرد/ متعهد به مذاکره پشت پرده</h1>
      <address>
        <time datetime="2019-11-05T11:34:00+00:00">05 Nov 2019, 11:34</time>
      </address>
      <p>
        <i>رئیس جمهور با اعلام زمان اعمال گام چهارم کاهش تعهدات هسته‌ای گفت: از فردا گام جدید در فردو با گازدهی به هزار و ۴۴ سانتریفیوژ آغاز می شود و متعهد به مذاکرات پشت پرده خواهیم بود.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، حسن روحانی در مراسم افتتاح کارخانه نوآوری اظهار داشت: امروز گام چهارم کاهش تعهدات هسته‌ای را اعلام می کنیم  و از فردا گام جدید در فردو با گازدهی به هزار و 44 سانتریفیوژ برداشته و همچنان زیر نظر آژانس آغاز می شود.</p>
      <p>وی افزود: پیشاپیش به اعضای 1+4 و کشورهای دوست اعلام می کنیم گام چهارم تحت نظر آژانس انرژی اتمی خواهد بود و مانند گام سوم قابل بازگشت است. هر زمان طرف ها به تعهدات عمل کنند، گازدهی در فردو را قطع خواهیم کرد.</p>
      <p>روحانی ادامه داد: ظرف دو ماه آینده  ،فرصت مذاکره داریم تا اگر راه حل درست از جمله امکان فروش کامل نفت، دسترسی به پول‌ ها و برداشتن کل تحریم ها انجام شود بطور کامل به شرایط گذشته بازخواهیم گشت. به مذاکرات پشت پرده نیز متعهد بوده و ادامه خواهیم داد . چون تا امروز توافق نکردیم به ناچار این گام را برمی داریم.</p>
      <p>انتهای پیام  </p>
    </article>
  </body>
</html>