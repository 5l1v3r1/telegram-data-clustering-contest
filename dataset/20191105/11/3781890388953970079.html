<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740067"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T11:15:00+00:00"/>
    <meta property="og:title" content="'นิชคุณ'โต้เงียบที่เกาหลี รับไม่นอยด์แค่ทำในสิ่งที่อยากทำ"/>
    <meta property="og:description" content="“นิชคุณ” โต้เหตุไม่มีงานที่เกาหลี เพราะอยากมาโฟกัสงานที่ประเทศ แค่งานคอนเสิร์ตก็ไม่มีเวลาแล้ว รับไม่นอยด์ ยันมีงานซีรี่ย์เข้ามาแต่อยากทำในสิ่งที่อยากทำมากมากกว่า"/>
  </head>
  <body>
    <article>
      <h1>'นิชคุณ'โต้เงียบที่เกาหลี รับไม่นอยด์แค่ทำในสิ่งที่อยากทำ</h1>
      <address>
        <time datetime="2019-11-05T11:15:00+00:00">05 Nov 2019, 11:15</time>
      </address>
      <p>
        <b>“นิชคุณ” โต้เหตุไม่มีงานที่เกาหลี เพราะอยากมาโฟกัสงานที่ประเทศ แค่งานคอนเสิร์ตก็ไม่มีเวลาแล้ว รับไม่นอยด์ ยันมีงานซีรี่ย์เข้ามาแต่อยากทำในสิ่งที่อยากทำมากมากกว่า</b>
      </p>
      <p>หากพูดถึงไอดอลหนุ่มเคป๊อปสัญชาติไทยแล้ว หลายๆ คนคงจะต้องนึกถึงนักร้อง-นักแสดงอย่างหนุ่ม <b>นิชคุณ หรเวชกุล</b> แน่นอน เพราะเป็นหนุ่มไทยคนแรกที่ไปโด่งดังที่เกาหลี จนเป็นขวัญใจของทั้งคนไทยและต่างชาติมากมาย ทำให้มีรุ่นน้องหลายคนเดินตามความฝันไปเดบิ้วต์เป็นศิลปินที่เกาหลีกันมากมาย แต่พักหลังแฟนๆ แอบเห็นว่าหนุ่มนิชคุณกลับมาร่วมที่ประเทศไทยมากขึ้น ก็เลยสงสัยว่าเพราะกระแสที่เกาหลีเงียบไปหรือเปล่า จึงต้องกลับมารับงานที่ไทยแทน งานนี้ได้เจอหนุ่มนิชคุณในงานอีเว้นท์ Viu กรี๊ดเดย์ ก็เลยให้เจ้าตัวออกมาเคลียร์สักหน่อยว่าเป็นยังไง</p>
      <figure>
        <img src="https://www.dailynews.co.th/admin/upload/20191105/news_XhqwWBZwnj121151_533.jpg?v=20191106069?v=9867"/>
      </figure>
      <p>นิชคุณ เผยว่า<br/>“จริงๆที่เกาหลี ผมไม่ได้รับงานเยอะขนาดนั้น เพราะว่าผมไม่มีเวลากลับเกาหลีด้วยซ้ำ กลับไปปุ๊ปก็บินไปญี่ปุ่น ไปจีนต่อเลย ตอนนี้ที่เกาหลีหลักๆจะมีงาน MC V-Kpop แต่อันอื่นก็ยังไม่มีงาน เป็นเพราะผมไม่รับงานด้วย เพราะตอนนี้ก็อยากจะมาโฟกัสงานที่เมืองไทย แค่คอนเสิร์ตที่ญี่ปุ่นเวลาก็จะไม่ค่อยมีเท่าไหร่แล้ว เออเน๊าะ ทำไมถึงไม่มีงานซีรี่ย์ที่เกาหลี (ยิ้ม)จริงๆก็มีติดต่อเข้ามา แต่ด้วยเรื่องเวลาเรื่องอะไรหลายๆอย่างมันก็ยากหน่อย”</p>
      <figure>
        <img src="https://www.dailynews.co.th/admin/upload/20191105/news_KfWSuaRSTN121151_533.jpg?v=20191106069?v=5214"/>
      </figure>
      <p>“สำหรับผมไม่นอยด์เลยครับ เพราะผมรับในสิ่งที่อยากจะรับ ไม่ใช่ว่าจะรับทุกอย่าง ก็ผมจะทำในสิ่งที่ผมอยากจะทำ มันเกี่ยวกับบทไหม มันหลายๆอย่างนะ จริงๆการพูดภาษาเกาหลีเก่งกับแอคติ้งเป็นภาษาเกาหลีมันคนละเรื่องกันเลย อย่างภาษาไทยแอคติ้งเป็นภาษาไทยผมยังเพี้ยนเลย แล้วถ้าไปแอคติ้งเป็นภาษาเกาหลีก็จะเพี้ยนมากกว่า(ยิ้ม) ตอนนี้ก็อยากจะเน้นการทำงานเพลงไปก่อน”</p>
      <figure>
        <img src="https://www.dailynews.co.th/admin/upload/20191105/news_KosTEpOeHB121150_533.jpg?v=20191106069?v=9728"/>
      </figure>
    </article>
  </body>
</html>