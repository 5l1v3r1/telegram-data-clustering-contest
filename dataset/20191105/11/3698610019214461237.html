<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/naftogaz-ochikuye-500-mln-vid-rozmischennya-yevrobondiv-do-kincya-tizhnya-328518_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T11:50:00+00:00"/>
    <meta property="og:title" content="&quot;Нафтогаз&quot; очікує $ 500 млн від розміщення євробондів до кінця тижня"/>
    <meta property="og:description" content="У НАКу офіційно підтвердили розміщення єврооблігацій."/>
  </head>
  <body>
    <article>
      <h1>"Нафтогаз" очікує $ 500 млн від розміщення євробондів до кінця тижня</h1>
      <h2>У НАКу офіційно підтвердили розміщення єврооблігацій.</h2>
      <address>
        <time datetime="2019-11-05T11:50:00+00:00">05 Nov 2019, 11:50</time>
      </address>
      <p><b><a href="https://dt.ua/ECONOMICS/naftogaz-rozmischuye-yevrobondi-na-500-mln-328501_.html">"Нафтогаз" очікує</a></b> надходження залучених від розміщення євробондів $ 500 млн під 7,625% річних 8 листопада, після завершення стандартних юридичних процедур. Про це йдеться в повідомленні НАУу.</p>
      <p>Наголошується, що піковий попит на єврооблігації компанії перевищив пропозицію в 2,9 рази. Покупцями стали інституційні інвестори з США, Великобританії та інших країн Євросоюзу, а також з Азії та Південної Америки.</p>
      <p>Компанія буде виплачувати відсотки двічі на рік - у травні та листопаді. Випуск є пріоритетним незабезпеченим боргом, не має державних гарантій і регулюється у відповідності з вимогами 144A/Reg S.</p>
      <p>Раніше повідомлялося, що "Нафтогаз" розміщує 7-річні єврооблігації на $ 500 млн із прибутковістю 7,625%. Зустрічі з інвесторами в рамках підготовки угоди проходили з 30 жовтня в Лондоні, Нью-Йорку та Бостоні.</p>
      <p>У липні "Нафтогаз" розмістив трирічні єврооблігації на $ 335 млн і п'ятирічні єврооблігації на 600 млн євро. Прибутковість доларового випуску склала 7,375%, прибутковість випуску в євро - 7,125%. Великим покупцем траншу в євро виступив ЄБРР (придбав п'яту частину). Компанія тоді заявляла, що їй кошти необхідні для накопичення до зими підвищеного об'єму газу в сховищах, щоб бути готовою до вірогідного припинення "Газпромом" транзиту з 1 січня 2020 року і посилити свої позиції в переговорах з російською газовою монополією.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>