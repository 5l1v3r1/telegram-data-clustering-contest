<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/andre-gomes-po-zabiegu-tottenham-chce-anulowania-czerwonej-kartki-dla-son-heung-mina,983007.html"/>
    <meta property="og:site_name" content="TVN24"/>
    <meta property="article:published_time" content="2019-11-05T11:23:00+00:00"/>
    <meta property="og:title" content="Czerwona kartka po koszmarnej kontuzji rywala. Tottenham chce zmiany decyzji"/>
    <meta property="og:description" content="Akcja zakończyła się koszmarną kontuzją pomocnika Evertonu Andre Gomesa, władze Tottenhamu uważają jednak, że zawodnik ich klubu Son Heung-min niesłusznie ukarany został czerwoną kartką. Jeżeli ich..."/>
  </head>
  <body>
    <article>
      <h1>Czerwona kartka po koszmarnej kontuzji rywala. Tottenham chce zmiany decyzji</h1>
      <address>
        <time datetime="2019-11-05T11:23:00+00:00">05 Nov 2019, 11:23</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/c9c9d44f-ee76-44bb-9a73-f6dd4ab180bd.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a69e1eba-cd06-4ec6-b0ac-f6e780d15369-480p.mp4"/>
          <figcaption>Koszmarna kontuzja Andre Gomesa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/7d2be034-92ea-4d78-b725-ece0f002730a-480p.mp4" autoplay="" loop=""/>
          <figcaption>Przygotowania Tottenhamu na starcie z Crveną zvezdą Belgrad</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/618044ca-8796-48f2-9bcb-af37d13858b1-480p.mp4"/>
          <figcaption>Liverpool - Tottenham</figcaption>
        </figure>
        <figcaption>Tottenham odwołuje się od decyzji sędziego Foto: PAP/EPA | Video: PAP/EPA</figcaption>
      </slideshow>
      <h3>Akcja zakończyła się koszmarną kontuzją pomocnika Evertonu Andre Gomesa, władze Tottenhamu uważają jednak, że zawodnik ich klubu Son Heung-min niesłusznie ukarany został czerwoną kartką. Jeżeli ich odwołanie nie zostanie uwzględnione, Koreańczyk nie wystąpi w trzech meczach Premier League.</h3>
      <p>Do feralnego starcia doszło na nieco ponad 10 minut przed końcem niedzielnego spotkania na Goodison Park. Gomes biegł na bramkę gości, gdy ostry wślizg od tyłu wykonał Son. Portugalczyk upadł - niefortunnie stawiając przy tym stopę - i zderzył się z interweniującym jeszcze Serge'em Aurierem, co doprowadziło do złamania kostki z przemieszczeniem.</p>
      <h3>Gomes po udanym zabiegu</h3>
      <p>Widząc nogę rywala, Son wpadł w histerię. W poniedziałek Gomes pomyślnie przeszedł operację, o czym jego klub poinformował za pośrednictwem mediów społecznościowych.</p>
      <related>
        <a href="https://eurosport.tvn24.pl/pilka-nozna,105/pilkarz-evertonu-juz-po-operacji-koszmarnie-zlamanej-nogi,982847.html"/>
      </related>
      <p>Odwołanie Tottenhamu</p>
      <p>Początkowo sędzia Martin Atkinson pokazał Koreańczykowi za faul żółtą kartkę, potem - biorąc pod uwagę stopień urazu - sięgnął po czerwoną. - Była wynikiem ataku  zagrażającego zdrowiu Gomesa - tłumaczył decyzję arbiter.</p>
      <p>Innego zadania był trener Tottenhamu Mauricio Pochettino. - Jasne jest, że Son nie miał intencji, aby spowodować kontuzję przeciwnika. To niewiarygodne, że został ukarany czerwoną kartką - mówił Argentyńczyk. Dodał, że sędzia powinien w tej sytuacji skorzystać z VAR-u.</p>
      <p>Wobec powyższego londyńczycy odwołali się od decyzji Atkinsona. Jeśli ich zdanie nie zostanie wzięte pod uwagę,  Son nie pomoże drużynie w starciach z Sheffield United, West Hamem i Bournemouth.</p>
      <p>Mecz Everton - Tottenham zakończył się wynikiem 1:1.</p>
      <p>Autor: fira / Źródło: Eurosport.pl, BBC Sport</p>
    </article>
  </body>
</html>