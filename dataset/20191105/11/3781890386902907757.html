<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740138"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T11:15:00+00:00"/>
    <meta property="og:title" content="'เอ๋'ลั่นพร้อมนั่งกมธ.ป.ป.ช ร่วมคนเจ้าอารมณ์-บ้าอำนาจ"/>
    <meta property="og:description" content="“ปารีณา”ยัน เต็มใจนั่ง กมธ.ป.ป.ช.ลั่นพร้อมทำงานร่วมกับคนเจ้าอารมณ์ -บ้าอำนาจ”"/>
  </head>
  <body>
    <article>
      <h1>'เอ๋'ลั่นพร้อมนั่งกมธ.ป.ป.ช ร่วมคนเจ้าอารมณ์-บ้าอำนาจ</h1>
      <address>
        <time datetime="2019-11-05T11:15:00+00:00">05 Nov 2019, 11:15</time>
      </address>
      <p>
        <b>“ปารีณา”ยัน เต็มใจนั่ง กมธ.ป.ป.ช.ลั่นพร้อมทำงานร่วมกับคนเจ้าอารมณ์ -บ้าอำนาจ”</b>
      </p>
      <p>เมื่อวันที่ 5 พ.ย.เวลา 18.00 น.น.ส.ปารีณา ไกรคุปต์ ส.ส.ราชบุรี พรรคพลังประชารัฐกล่าวถึงกรณีที่ 2 ส.ส.พรรคพลังประชารัฐ ก็คือนายธนะสิทธิ์ โควสุรัตน์ส.ส.อุบลราชธานี และนายพยม พรหมเพชร ส.ส.สงขลา ขอลาออกจากกรรมาธิการการป้องกันและปราบปรามการทุจริตและประพฤติมิชอบ สภาผู้แทนราษฎรว่า ตนรู้สึกเห็นใจท่านพยมและท่านธนะสิทธิ์ ที่รู้สึกหมดความอดทนกับพฤติกรรมที่มีการใช้อำนาจกรรมาธิการแบบเกินขอบเขต และเข้าใจดีถึงความอึดอัดใจหากจะต้องเข้าร่วมประขุมในทุกสัปดาห์ ซึ่งหากเกินความรู้สึกเช่นนี้การลาออกก็ไม่ถือว่าเป็นเรื่องที่ผิดหรือน่าแปลกอะไร<br/><br/>น.ส.ปารีณา กล่าวต่อว่า วันนี้ที่ประชุมก็ได้มีมติให้ตนและนายสิระ เจนจาคะส.ส.กทม.ทำหน้าที่แทนทั้ง 2 ท่าน ตนพร้อมที่จะทำหน้าที่แทนอย่างเต็มใจ และจะทำให้ประเทศชาติและประชาชนได้รับผลประโยชน์มากที่สุด ให้สมค่ากับทุกคะแนนของชาวราชบุรีที่เลือกตนมา <br/><br/>“ดิฉันจะพยายามสอนและตักเตือนบรรดา ส.ส.สมัยแรกบางคนว่า อำนาจของกรรมาธิการมีแค่ไหน แต่ส่วนตัวตนมั่นใจว่า จะสามารถอดทน กับคนเจ้าอารมณ์ บ้าอำนาจ ควบคุมสติไม่ได้ ได้อย่างแน่นอน”น.ส.ปารีณา กล่าว.</p>
    </article>
  </body>
</html>