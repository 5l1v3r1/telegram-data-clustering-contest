<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/05/news/si_sveglia_dal_coma_alberto_antonello-240288444/"/>
    <meta property="og:site_name" content="Repubblica.it"/>
    <meta property="article:published_time" content="2019-11-05T11:30:00+00:00"/>
    <meta property="og:title" content="Si sveglia dal coma Alberto Antonello. &quot;Ditemi come sta Giulia&quot;"/>
    <meta property="og:description" content="Il ragazzo di Castelfranco Veneto era rimasto coinvolto in un incidente che era costato la vita alla fidanzata"/>
  </head>
  <body>
    <article>
      <h1>Si sveglia dal coma Alberto Antonello. "Ditemi come sta Giulia"</h1>
      <h2>Il ragazzo di Castelfranco Veneto era rimasto coinvolto in un incidente che era costato la vita alla fidanzata</h2>
      <address>
        <time datetime="2019-11-05T11:30:00+00:00">05 Nov 2019, 11:30</time>
      </address>
      <p><b>VENEZIA </b>- Si è svegliato dal coma Alberto Antonello. Il giovane, di Castelfranco Veneto, 19 anni,  <a href="https://www.repubblica.it/cronaca/2019/11/01/news/fidanzati_si_schiantano_in_auto_dopo_festa_di_halloween_in_discoteca_lei_muore_lui_in_coma-240045770/">era stato vittima di un incidente stradale</a> nella notte di Halloween, che era costato la vita alla sua fidanzata, la diciottenne Giulia Zandarin. Ed è proprio a Giulia che ha pensato subito al risveglio, chiamandola. Nessuno gli ha detto la verità.<br/>La storia del papà di Alberto, <a href="https://www.repubblica.it/cronaca/2019/11/03/news/padre_incidente_figlio_fidanzata_morta_salvatores-240105864/">Franco</a>, imprenditore, aveva  ispirato il film di Salvatores <i>“Tutto il mio folle amore”</i>, che racconta la storia dell’altro suo figlio, Andrea, affetto da autismo.<br/><br/>La notte di Halloween la polizia aveva fermato il diciannovenne in provincia di Venezia con sei persone a bordo e una piccola dose di hashish in tasca. È neopatentato, gli ritirano licenza di guida. Invece di tornare a casa usa il permesso provvisorio per andare alla discoteca King's di Jesolo insieme alla fidanzata diciottenne Giulia Zandarin. Ballano fino all'alba e al ritorno si schiantano contro un albero, sulla Treviso Mare a Musile di Piave. Lei muore, lui finisce in coma. Lo trovano positivo all'alcol con 0,76.</p>
    </article>
  </body>
</html>