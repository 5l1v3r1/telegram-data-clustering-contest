<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/goncharuk-predstavit-proekt-derzhbyudzhetu-2020-onlayn-328507_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T11:02:00+00:00"/>
    <meta property="og:title" content="Гончарук представить проект держбюджету-2020: онлайн"/>
    <meta property="og:description" content="Зазначений документ рекомендований до прийняття парламентом у другому читанні."/>
  </head>
  <body>
    <article>
      <h1>Гончарук представить проект держбюджету-2020: онлайн</h1>
      <h2>Зазначений документ рекомендований до прийняття парламентом у другому читанні.</h2>
      <address>
        <time datetime="2019-11-05T11:02:00+00:00">05 Nov 2019, 11:02</time>
      </address>
      <p>Прем'єр-міністр України Олексій Гончарук представить <b><a href="https://dt.ua/ECONOMICS/goncharuk-v-pryamomu-efiri-predstavit-byudzhet-svogo-uryadu-na-2020-rik-328380_.html">проект державного бюджету на 2020 рік</a></b>, рекомендований до прийняття Верховною Радою в другому читанні. Проект держбюджету затвердили під час позачергового засідання Кабміну 3 листопада.</p>
      <p>За словами Гончарука, в бюджет заклали "розвиток стратегічно важливих напрямів для людей", один з них — медицина. Глава уряду уточнив, що мова йде про систему екстреної медичної допомоги, конкретних цифр не назвав.</p>
      <p>Він додав, що уряд планує заробляти всередині країни за рахунок приватизації, внутрішніх і зовнішніх інвестицій, лібералізації ринків.</p>
      <figure>
        <iframe src="https://www.youtube.com/embed/DHZDnpNeIGU" width="640" height="360" data-service="Youtube" scrolling="no"/>
      </figure>
      <p>Раніше Верховна Рада України <a href="https://dt.ua/ECONOMICS/rada-zatverdila-derzhbyudzhet-2020-u-pershomu-chitanni-326657_.html"><b>ухвалила у першому читанні</b></a> проект закону про державний бюджет на 2020 рік. За відповідний законопроект №2000 на засіданні 18 жовтня проголосували 255 депутатів.</p>
      <p>У бюджеті передбачено зростання мінімальної зарплати до 4723 гривень на місяць, доходи бюджету очікуються в 1 трильйон 79 мільярдів гривень. Витрати — 1,17 трильйона гривень, дефіцит бюджету — 2,09% від ВВП. Курс долару у бюджетіне закладений, але у макропрогнозі уряду він встановлений на рівні 28,2 гривні за долар.</p>
      <p>Детальніше про "підводні камені" нового бюджету читайте в статті Тетяни Богдан "<a href="https://dt.ua/macrolevel/dezhavyu-derzhavnogo-byudzhetu-2020-326088_.html"><b>Дежавю державного бюджету-2020</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>