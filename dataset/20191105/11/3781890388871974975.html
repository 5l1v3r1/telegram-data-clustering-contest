<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740135"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T11:20:00+00:00"/>
    <meta property="og:title" content="ชาวเน็ตจับผิดดราม่า'แอ๊ด-เทียรี่' วงแตกหรือโปรโมทหนัง"/>
    <meta property="og:description" content="ชาวเน็ตแห่จับผิดดราม่า 'เทียรี่-แอ๊ด' ดาราบาว ผ่านแฮซแท็ก #คาราบาววงแตก สงสัยวงแตกจริงหรือแค่อยากจะโปรโมทหนัง"/>
  </head>
  <body>
    <article>
      <h1>ชาวเน็ตจับผิดดราม่า'แอ๊ด-เทียรี่' วงแตกหรือโปรโมทหนัง</h1>
      <address>
        <time datetime="2019-11-05T11:20:00+00:00">05 Nov 2019, 11:20</time>
      </address>
      <figure>
        <img src="https://www.dailynews.co.th/admin/upload/20191105/news_RSbhsstEhB181049_533.jpg?v=20191106084"/>
      </figure>
      <p>
        <b>ชาวเน็ตแห่จับผิดดราม่า "เทียรี่-แอ๊ด" ดาราบาว ผ่านแฮซแท็ก #คาราบาววงแตก สงสัยวงแตกจริงหรือแค่อยากจะโปรโมทหนัง</b>
      </p>
      <p>ยังคงเป็นประเด็นร้อนบนโลกออนไลน์ที่ชาวเน็ตสนใจอย่างมาก สำหรับกรณีที่นักร้องและนักดนตรีคนดัง <b>เทียรี่ เมฆวัฒนา</b> หนึ่งในสมาชิกของวงคาราบาว ได้ออกมาโพสต์ข้อความผ่านทางเฟซบุ๊กส่วนตัวว่า <i><b>“ตั้งแต่วันนี้ไป ผมไม่ทำตามคำสั่งของพี่แอ๊ดอีกต่อไปนะครับ”</b></i> และ <b><i>“ถึงเวลาจะพูดความจริงนะครับ”</i></b> ทำให้แฟนๆเป็นห่วงกลัววงคาราบาวจะแตกจน <b>"เดลินิวส์ออนไลน์"</b> ต้องไปหาคำตอบมาให้ว่าเป็นเพียงการแหย่เล่นกันเท่านั้น ไม่มีดราม่าหรือทะเลาะแต่อย่างใด ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191105/news_nKIHvdusmV181049_533.jpg?v=20191106084?v=1679"/>
      </figure>
      <p>ความคืบหน้าล่าสุดหลังมีข่าวดังกล่าวออกไปตลอดทั้งวัน ในโลกทวิตเตอร์ก็ได้มีการติดแฮชแท็ก <b>#คาราบาววงแตก</b> เพื่อพูดคุยถึงประเด็นดังกล่าวด้วย ซึ่งก็มีทั้งคนให้กำลังใจ บอกเสียดายไม่อยากให้วงแตก  และก็มีชาวเน็ตบางส่วนที่จับผิดว่าหรือดราม่าครั้งนี้จะเกิดขึ้นเพื่อโปรโมทภาพยนตร์ <b>"บอดี้การ์ดหน้าหัก"</b> ที่นักร้องและนักดนตรีระดับตำนานทั้ง <b>แอ๊ด</b> , <b>เทียรี่</b> และ <b>เล็ก คาราบาว</b> เล่นด้วยกันกันแน่ ซึ่งชาวเน็ตก็ได้มีการแนบรูปบางส่วนจากภาพยนตร์ประกอบด้วย ทำให้มีการวิจารณ์อย่างหลากหลายทันที</p>
      <figure>
        <img src="https://www.dailynews.co.th/admin/upload/20191105/news_rsGrTzJuYX181050_533.jpg?v=20191106084?v=5415"/>
      </figure>
      <figure>
        <img src="https://www.dailynews.co.th/admin/upload/20191105/news_WpAQrNVinI181234_533.jpg?v=20191106084?v=4431"/>
      </figure>
      <p>ก็ไม่รู้ว่าเรื่องดังกล่าวจะเป็นจริงหรือแค่โปรโมทหนัง ยังไงก็คงต้องให้ทั้งสองฝ่ายออกมาบอกเรื่องนี้เองซะแล้ว..<br/><br/>ขอบคุณภาพประกอบจากทวิตเตอร์ : @ivaderer</p>
    </article>
  </body>
</html>