<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/ndrangheta-misure-cautelari/"/>
    <meta property="og:site_name" content="Il Post"/>
    <meta property="article:published_time" content="2019-11-05T11:37:48+00:00"/>
    <meta property="og:title" content="Sono state emesse 70 misure cautelari nei confronti di persone considerate appartenenti o vicine alla ‘ndrangheta"/>
    <meta property="og:description" content="Sono state emesse 70 misure cautelari nei confronti di persone considerate appartenenti o vicine alla 'ndrangheta. 64 sono state emesse dal gip di Torino su richiesta della locale Direzione Distrettuale Antimafia e riguardano persone che risiedono a Torino e nell'hinterland, ma anche a Reggio Calabria, Milano e"/>
  </head>
  <body>
    <article>
      <h1>Sono state emesse 70 misure cautelari nei confronti di persone considerate appartenenti o vicine alla ‘ndrangheta</h1>
      <address>
        <time datetime="2019-11-05T11:37:48+00:00">05 Nov 2019, 11:37</time>
      </address>
      <p><a href="https://www.lastampa.it/torino/2019/11/05/news/ndrangheta-maxi-operazione-a-torino-volpiano-e-san-giusto-60-arresti-1.37835724">Sono state emesse</a> 70 misure cautelari nei confronti di persone considerate appartenenti o vicine alla ‘ndrangheta. 64 sono state emesse dal gip di Torino su richiesta della locale Direzione Distrettuale Antimafia e riguardano persone che risiedono a Torino e nell’hinterland, ma anche a Reggio Calabria, Milano e Catania: sono accusate di associazione di tipo mafioso e traffico internazionale di stupefacenti, con l’aggravante delle finalità mafiose. Altre 6 misure cautelari sono state emesse dalla Guardia di finanza nei confronti di persone ritenute responsabili, sempre nella stessa associazione, di riciclaggio e trasferimento fraudolento di valori. L’operazione è frutto di un’indagine seguita alle dichiarazioni di Domenico Agresta, appartenente a una potente ‘ndrina che opera in Piemonte dagli anni Settanta, che da tre anni collabora con la giustizia.</p>
      <p>Tra i provvedimenti notificati dal gip di Torino, uno riguarda un noto avvocato penalista di Torino, Pierfranco Bertolino, che avrebbe confidato notizie riservate a un cliente e avrebbe svelato elementi segreti di indagine ad un altro esponente criminale della ‘ndrangheta. Bertolino è accusato di favoreggiamento personale e per lui è stato disposto il divieto temporaneo di sei mesi dell’esercizio dell’attività di avvocato.</p>
    </article>
  </body>
</html>