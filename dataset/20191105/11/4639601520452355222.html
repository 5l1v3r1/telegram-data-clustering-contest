<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/finance/fitch-gia-ellada-dyskoli-alla-oxi-akatorthoti-i-anavathmisi-tis-oikonomias-oi-4-paragontes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T11:15:56+00:00"/>
    <meta property="og:title" content="Fitch για Ελλάδα : Δύσκολη, αλλά όχι ακατόρθωτη η αναβάθμιση της οικονομίας – Οι 4 παράγοντες"/>
    <meta property="og:description" content="Τους τέσσερις παράγοντες που θα κρίνουν την αναβάθμιση της ελληνικής οικονομίας προσδιόρισε ο Μισέλ Ναπολιτάνο, επικεφαλής κρατικών αξιολογήσεων Δυτικής Ευρώπης του οίκου Fitch Ratings, μιλώντας στο συνέδριο του Economist στη Λευκωσία."/>
  </head>
  <body>
    <article>
      <h1>Fitch για Ελλάδα : Δύσκολη, αλλά όχι ακατόρθωτη η αναβάθμιση της οικονομίας – Οι 4 παράγοντες</h1>
      <h2>Τους τέσσερις παράγοντες που θα κρίνουν την αναβάθμιση της ελληνικής οικονομίας προσδιόρισε ο Μισέλ Ναπολιτάνο, επικεφαλής κρατικών αξιολογήσεων Δυτικής Ευρώπης του οίκου Fitch Ratings, μιλώντας στο συνέδριο του Economist στη Λευκωσία.</h2>
      <address><time datetime="2019-11-05T11:15:56+00:00">05 Nov 2019, 11:15</time> by <a rel="author">ΤοΒΗΜΑ Team</a></address>
      <p>Τους τέσσερις παράγοντες που θα κρίνουν την αναβάθμιση της <a href="https://www.tovima.gr/tag/%CE%B5%CE%BB%CE%BB%CE%B7%CE%BD%CE%B9%CE%BA%CE%AE-%CE%BF%CE%B9%CE%BA%CE%BF%CE%BD%CE%BF%CE%BC%CE%AF%CE%B1/">ελληνικής οικονομίας</a> προσδιόρισε ο Μισέλ Ναπολιτάνο, επικεφαλής κρατικών αξιολογήσεων Δυτικής Ευρώπης του οίκου <a href="https://www.tovima.gr/tag/fitch-ratings/">Fitch Ratings</a>, μιλώντας στο συνέδριο του Economist στη Λευκωσία.</p>
      <p>«Αυτό που συνήθως λέμε είναι πως είναι δύσκολο, αλλά όχι ακατόρθωτο» σημείωσε, προσδιορίζοντας έναν χρονικό ορίζοντα 18 μηνών.</p>
      <p>
        <a href="https://www.in.gr/2019/11/05/world/peirateia-se-tanker-sto-kokkino-agonia-gia-ton-20xrono-ellina-pou-vriskontai-oi-omiroi/">Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι</a>
      </p>
      <p>Σύμφωνα με τον κ. Μισέλ Ναπολιτάνο η Ελλάδα είναι η μόνη χώρα της Δυτικής Ευρώπης της οποίας η αξιολόγηση παραμένει κάτω από την επενδυτική βαθμίδα.</p>
      <p>Η αναβάθμιση σε επενδυτική βαθμίδα όμως είναι πολύ δύσκολη, αλλά όχι ακατόρθωτη, ανέφερε ο Ναπολιτάνο εξηγώντας οτι κατά τον οίκο Fitch Ratings αυτό θα εξαρτηθεί από τέσσερις παράγοντες:</p>
      <p>α)Σταθερό πολιτικό περιβάλλον</p>
      <p>β)Επενδύσεις που θα βοηθήσουν την ανάπτυξη</p>
      <p>γ) Αλλαγή μείγματος δημοσιονομικής πολιτικής, με διατήρηση των πρωτογενών πλεονασμάτων αλλά μείωση της φορολογίας</p>
      <p>δ) Βελτίωση της ποιότητας του ενεργητικού των τραπεζών.</p>
      <p>Όπως ανέφερε ο κ. Ναπολιτάνο ο οίκος Fitch θα αποτιμήσει πολύ προσεκτικά το νέο σχέδιο αντιμετώπισης των μη εξυπηρετούμενων δανείων (NPEs) των ελληνικών τραπεζών, τον «Ηρακλή», αν και κατ’ αρχήν είναι προς τη σωστή κατεύθυνση.</p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
    </article>
  </body>
</html>