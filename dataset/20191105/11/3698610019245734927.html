<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/audit-ukroboronpromu-ne-pokazhe-suspilstvu-hto-i-skilki-vkrav-abromavichus-328519_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T11:56:00+00:00"/>
    <meta property="og:title" content="Аудит &quot;Укроборонпрому&quot; не покаже суспільству хто і скільки вкрав – Абромавичус"/>
    <meta property="og:description" content="Гендиректор назвав головну мету аудиту концерну."/>
  </head>
  <body>
    <article>
      <h1>Аудит "Укроборонпрому" не покаже суспільству хто і скільки вкрав – Абромавичус</h1>
      <h2>Гендиректор назвав головну мету аудиту концерну.</h2>
      <address>
        <time datetime="2019-11-05T11:56:00+00:00">05 Nov 2019, 11:56</time>
      </address>
      <p>Гендиректор <a href="https://dt.ua/UKRAINE/reforma-ukroboronpromu-speceksporteriv-zbroyi-stane-vtrichi-menshe-327999_.html"><b>"Укроборонпрому"</b></a> Айварас Абромавичус заявив про те, що головна мета аудиту держконцерну – розуміння повної фінансової картини компанії та її учасників. В інтерв'ю агентству "<a href="https://www.ukrinform.ru/rubric-economy/2811931-finansovyj-audit-ukroboronproma-ne-pokazet-kto-gde-i-skolko-ukral-abromavicus.html">Укрінформ</a>" він повідомив про те, що аудит триватиме близько року.</p>
      <p>"Складний аудит надзвичайно складної неаудитованої у минулому компанії триватиме до 12 місяців. При цьому ми очікуємо, що 2018 року результати будуть вже в першому півріччі наступного року, а за 2019 рік – у другому півріччі 2020 року. Але хочу підкреслити: суспільству цей фінансовий аудит не покаже, де, хто і скільки вкрав. (Бо зараз іноді йде така дещо дезінформація суспільства). Фінансовий аудит необхідний у тому числі для виходу компанії на зовнішні ринки позик", - сказав гендиректор "Укроборонпрому".</p>
      <p>Він зазначив, що три роки міжнародної фінзвітності дозволяють компаніям виходити на зовнішні ринки позик, випускати єврооблігації, зменшувати собівартість кредитного портфеля. Необхідно переоцінити активи концерну, підтвердити різного виду пасиви і заборгованості.</p>
      <p>30 серпня президент Володимир Зеленський <a href="https://dt.ua/POLITICS/zelenskiy-priznachiv-abromavichusa-gendirektorom-ukroboronpromu-322210_.html"><b>призначив генеральним директором державного концерну "Укроборонпром" Айвараса Абромавичуса</b></a>. </p>
      <p>У жовтні Абромавичус <a href="https://dt.ua/UKRAINE/glava-ukroboronpromu-pidpisav-ugodu-na-provedennya-auditu-derzhkoncernu-325089_.html"><b>підписав угоду з компанією Baker Tilly Ukraine</b></a>, яка здійснюватиме аудит концерну.</p>
      <p>Про корупцію у держконцерні та як з цим боротися читайте у статті Дмитра Менделєєва "<a href="https://dt.ua/internal/troyanski-koni-ukroboronpromu-320888_.html"><b>Троянські коні "Укроборонпрому"</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>