<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188138/Justitie-eist-celstraf-tegen-Rotterdammer-die-drugsdealer-moest-ontvoeren"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-05T11:09:02+00:00"/>
    <meta property="og:title" content="Justitie eist celstraf tegen Rotterdammer die drugsdealer moest ontvoeren"/>
    <meta property="og:description" content="Justitie eist bijna drie jaar cel tegen een 39-jarige Rotterdammer, omdat hij een Haagse drugsdealer wilde ontvoeren. Hij had daartoe de opdracht gekregen van een andere Haagse drugsbaas."/>
  </head>
  <body>
    <article>
      <h1>Justitie eist celstraf tegen Rotterdammer die drugsdealer moest ontvoeren</h1>
      <address>
        <time datetime="2019-11-05T11:09:02+00:00">05 Nov 2019, 11:09</time>
      </address>
      <h4>Justitie eist bijna drie jaar cel tegen een 39-jarige Rotterdammer, omdat hij een Haagse drugsdealer wilde ontvoeren. Hij had daartoe de opdracht gekregen van een andere Haagse drugsbaas.</h4>
      <p>Het doelwit van de ontvoering zou een partij hash hebben verstopt. Vlak voor de kidnap werden het doelwit en de Rotterdammer opgepakt door de politie. Agenten die gesprekken tussen de drugsbaas en de Rotterdammer afluisterden, hoorden teksten als 'snij zijn handen', en 'een dief geeft pas toe als hij de dood meemaakt'.</p>
      <p>In de zaak staan vijf mensen voor de rechter in Den Haag. Daarbij zit ook de opdrachtgever van de ontvoering, die als leider wordt gezien van de drugsbende.</p>
      <p>De rechtbank doet op 22 november uitspraak.</p>
    </article>
  </body>
</html>