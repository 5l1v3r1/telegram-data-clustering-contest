<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/05/falsi-addetti-al-controllo-della-differenziata-non-li-fate-entrare/1321216/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-05T11:15:01+00:00"/>
    <meta property="og:title" content="«Falsi addetti al controllo della differenziata, non li fate entrare»"/>
    <meta property="og:description" content="SARNANO - Il sindaco Luca Piergentili avvisa la cittadinanza attraverso il suo profilo Facebook: «Si qualificano come incaricati del Comune e una volta entrati nella case derubano i proprietari». Nell'abitazione di una 71enne portati via contanti e monili d'oro per un totale di circa duemila euro"/>
  </head>
  <body>
    <article>
      <h1>«Falsi addetti al controllo della differenziata, non li fate entrare»</h1>
      <h2>SARNANO - Il sindaco Luca Piergentili avvisa la cittadinanza attraverso il suo profilo Facebook: «Si qualificano come incaricati del Comune e una volta entrati nella case derubano i proprietari». Nell'abitazione di una 71enne portati via contanti e monili d'oro per un totale di circa duemila euro</h2>
      <address><time datetime="2019-11-05T11:15:01+00:00">05 Nov 2019, 11:15</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F05%2Ffalsi-addetti-al-controllo-della-differenziata-non-li-fate-entrare%2F1321216%2F">Condividi382</a><a href="https://twitter.com/intent/tweet?text=%C2%ABFalsi+addetti++al+controllo+della+differenziata%2C++non+li+fate+entrare%C2%BB&amp;url=https%3A%2F%2Fwww.cronachemaceratesi.it%2F2019%2F11%2F05%2Ffalsi-addetti-al-controllo-della-differenziata-non-li-fate-entrare%2F1321216%2F">Tweet</a>Email382 Condivisioni</p>
      <p> </p>
      <p><b>Il sindaco di Sarnano Luca Piergentili ha scelto il suo profilo Facebook per inviare un “avviso urgente alla cittadinanza” in merito ad alcuni truffatori che si presentano alle porte delle abitazioni dei cittadini e, qualificatisi come incaricati dal Comune di verificare la raccolta differenziata, cercano di derubarli. </b>«Sono presenti nel territorio persone che dichiarano di essere incaricati dal Comune di Sarnano per la verifica della raccolta differenziata – scrive il primo cittadino – Una volta entrati nelle case con l’aiuto di un complice raggirano i proprietari e li derubano. Si informa che il comune non ha conferito nessun incarico e si invita la cittadinanza a non far entrare questi soggetti nella propria abitazione e chiamare immediatamente il 112».<b> Il sindaco si riferisce a quanto accaduto in mattinata, quando una donna di 71 anni ha denunciato ai carabinieri quanto avvenuto ieri pomeriggio. Stando al racconto una donna, qualificatasi come dipendente comunale, con il pretesto di verificare la raccolta rifiuti è entrata nell’abitazione della 71enne lasciando aperta la porta. Un complice è così entrato nell’appartamento e, approfittando della circostanza, ha rubato 1500 euro in contanti e monili d’oro custoditi in camera da letto, per un totale di duemila euro di bottino.</b></p>
    </article>
  </body>
</html>