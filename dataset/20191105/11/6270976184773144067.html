<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/golova-lisgospu-yakyj-pidozryuyetsya-u-habarnytstvi-vidkupyvsya-vid-sizo-5-miljonamy/"/>
    <meta property="og:site_name" content="Рубрика"/>
    <meta property="article:published_time" content="2019-11-05T11:08:11+00:00"/>
    <meta property="og:title" content="Голова лісгоспу, який підозрюється у хабарництві, відкупився від СІЗО 5 мільйонами"/>
    <meta property="og:description" content="За голову Гутянського лісгоспу Віктора Сису, якого затримали за підозрою у дачі 100 тисяч доларів хабара старшому детективу Національного антикорупційного бюро, внесли заставу у 5 мільйонів гривень, і він вийшов з СІЗО. Про це пише “УП” , посилаючись на речника Вищого антикорупційного суду Олеся Чемериса та інші джерела. “За директора одного з держпідприємств у Харківській області, […]"/>
  </head>
  <body>
    <article>
      <h1>Голова лісгоспу, який підозрюється у хабарництві, відкупився від СІЗО 5 мільйонами</h1>
      <address><time datetime="2019-11-05T11:08:11+00:00">05 Nov 2019, 11:08</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/viktor-sysa-620x420.jpg"/>
      </figure>
      <p>
        <b>
          <b>За голову Гутянського лісгоспу Віктора Сису, якого затримали за підозрою у дачі 100 тисяч доларів хабара старшому детективу Національного антикорупційного бюро, внесли заставу у 5 мільйонів гривень, і він вийшов з СІЗО.</b>
        </b>
      </p>
      <p>Про це пише <a href="https://www.pravda.com.ua/news/2019/11/5/7231044/">“УП”</a> , посилаючись на речника Вищого антикорупційного суду Олеся Чемериса та інші джерела.</p>
      <p>“За директора одного з держпідприємств у Харківській області, підозрюваного у пропозиції хабара детективу НАБУ, вчора внесли заставу. Наразі підозрюваний уже вийшов із СІЗО”.</p>
      <p>2 листопада Вищий антикорупційний суд України<a href="https://rubryka.com/2019/10/31/dyrektor-derzhpidpryyemstva-pogoriv-na-habari-detektyvu-nabu/"> заарештував Сису</a> з альтернативою застави в розмірі 2,6 тисячі прожиткових мінімумів для працездатних осіб (або 4 мільйони 994 тисяч 600 гривень).</p>
      <p>Наразі Сиса зобов’язаний носити електронний браслет і виконувати низку інших покладених на нього зобов’язань – не залишати населений пункт, де проживає, прибувати на всі виклики до суду тощо.</p>
      <p> </p>
    </article>
  </body>
</html>