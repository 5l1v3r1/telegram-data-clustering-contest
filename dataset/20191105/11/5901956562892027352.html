<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/bmw-z-ilegalci-in-otrokom-bezal-pred-slovenskimi-policisti-245763"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T11:44:00+00:00"/>
    <meta property="og:title" content="BMW z ilegalci in otrokom bežal pred slovenskimi policisti"/>
    <meta property="og:description" content="BAZOVICA – V soboto malo pred 13. uro so policisti zapeljali za vozilom BMW z nemškimi registrskimi oznakami, ki ni ustavilo na semaforju na Kozini. BMW je pospešil proti Italiji, slovenski polici..."/>
  </head>
  <body>
    <article>
      <h1>BMW z ilegalci in otrokom bežal pred slovenskimi policisti</h1>
      <h2>V Italiji je trčil v drug avto.</h2>
      <address><time datetime="2019-11-05T11:44:00+00:00">05 Nov 2019, 11:44</time> by <a rel="author">T. V.</a></address>
      <p>BAZOVICA – V soboto malo pred 13. uro so policisti zapeljali za vozilom BMW z nemškimi registrskimi oznakami, ki ni ustavilo na semaforju na Kozini. BMW je pospešil proti Italiji, slovenski policisti pa so skladno s sporazumom o čezmejnem zasledovanju zapeljali za njim in o tem obvestili italijanske kolege.<br/><br/>V Bazovici je pobeglega voznika zaneslo in je trčil v osebni avto. Policisti so na prijeli voznika in sopotnico, oba državljana Iraka in z urejenim statusom v Nemčiji. V vozilu sta bila še dva ilegalna migranta, prav tako državljana Iraka, in otrok. Oba ilegalna migranta ter ženska in otrok so bili odpeljani v bolnišnico v Trstu, postopek pa so prevzeli italijanski varnostni organi.</p>
    </article>
  </body>
</html>