<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/asus-mothership-v-cesku-cena-parametry/"/>
    <meta property="og:site_name" content="Cnews.cz"/>
    <meta property="article:published_time" content="2019-11-05T11:30:43+00:00"/>
    <meta property="og:title" content="Připravte se rozbít prasátko, Asus začal prodávat Mothership v Česku"/>
    <meta property="og:description" content="Asus do Česka přivezl Morhership. „Stolní počítač ve tvaru notebooku“ se tu bude prodávat za 158 990 Kč. Tento počítač je určený primárně pro hráče. Speciální konstrukce umožňuje dosahovat dobrého chlazení a tím i výkonu téměř jako u desktopu. Klávesnici lze odejmout, čímž se přepne z drátové na bezdrátovou (přes Wi-Fi). Jde o druhou generaci, […]"/>
  </head>
  <body>
    <article>
      <h1>Připravte se rozbít prasátko, Asus začal prodávat Mothership v Česku</h1>
      <address><time datetime="2019-11-05T11:30:43+00:00">05 Nov 2019, 11:30</time> by <a rel="author" href="https://www.cnews.cz/lide/radomir-kejdus/" target="_blank">Radomír Kejduš</a></address>
      <slideshow>
        <figure>
          <a href="https://www.cnews.cz/asus-mothership-v-cesku-cena-parametry/galerie-177975-1">
            <img src="https://www.cnews.cz/wp-content/uploads/2019/11/ROG-Mothership_GZ700-foto1.jpg"/>
          </a>
        </figure>
        <figure>
          <a href="https://www.cnews.cz/asus-mothership-v-cesku-cena-parametry/galerie-177975-2">
            <img src="https://www.cnews.cz/wp-content/uploads/2019/11/ROG-Mothership_GZ700_Product-Photo_Lighting_31.jpg"/>
          </a>
        </figure>
        <figure>
          <a href="https://www.cnews.cz/asus-mothership-v-cesku-cena-parametry/galerie-177975-3">
            <img src="https://www.cnews.cz/wp-content/uploads/2019/11/ROG-Mothership_GZ700_Product-Photo_Lighting_28.jpg"/>
          </a>
        </figure>
        <figure>
          <a href="https://www.cnews.cz/asus-mothership-v-cesku-cena-parametry/galerie-177975-4">
            <img src="https://www.cnews.cz/wp-content/uploads/2019/11/ROG-Mothership_GZ700_Product-Photo_Lighting_19.jpg"/>
          </a>
        </figure>
      </slideshow>
      <p>
        <a href="https://www.cnews.cz/asus-mothership-v-cesku-cena-parametry/galerie-177975-1">VŠECHNY FOTOGRAFIE</a>
      </p>
      <p>Asus do Česka přivezl Morhership. „Stolní počítač ve tvaru notebooku“ <b>se tu bude prodávat za 158 990 Kč</b>. Tento počítač je určený primárně pro hráče. Speciální konstrukce umožňuje dosahovat dobrého chlazení a tím i výkonu téměř jako u desktopu. Klávesnici lze odejmout, čímž se přepne z drátové na bezdrátovou (přes Wi-Fi).</p>
      <p>Jde o druhou generaci, nebo chcete-li, první upgrade Mothershipu. Poprvé jsme jej viděli v lednu při evropské premiéře, podruhé <a href="https://www.cnews.cz/asus-herni-notebooky-zephyrus-strix-intel-nvidia-2019/">inovovaný</a> již s devátou generací procesorů Intel Core. A právě tahle verze bude i na českých pultech.</p>
      <figure>
        <iframe src="https://www.youtube.com/embed/Hyry_LRPRZg" width="696" height="392" data-service="Youtube" scrolling="no"/>
      </figure>
      <p>Výbava zahrnuje procesor Intel Core i9-9980HK, 64 GB operační paměti, tři 512GB SSD v RAIDu a grafickou kartu GeForce RTX2080 s 8 GB paměti. Displej je velký 17,3″, má rozlišení Full HD, obnovovací frekvenci 144 Hz a Asus uvádí odezvu 3 ms.</p>
      <p>
        <b>Podívejte se, jak vypadá Mothership uvnitř:</b>
      </p>
      <slideshow>
        <figure>
          <a href="https://www.cnews.cz/asus-mothership-v-cesku-cena-parametry/galerie-177961-1">
            <img src="https://www.cnews.cz/wp-content/uploads/2019/04/Asus-Mothership-1.jpg"/>
          </a>
        </figure>
        <figure>
          <a href="https://www.cnews.cz/asus-mothership-v-cesku-cena-parametry/galerie-177961-2">
            <img src="https://www.cnews.cz/wp-content/uploads/2019/04/Asus-Mothership-2.jpg"/>
          </a>
        </figure>
        <figure>
          <a href="https://www.cnews.cz/asus-mothership-v-cesku-cena-parametry/galerie-177961-3">
            <img src="https://www.cnews.cz/wp-content/uploads/2019/04/Asus-Mothership-3.jpg"/>
          </a>
        </figure>
        <figure>
          <a href="https://www.cnews.cz/asus-mothership-v-cesku-cena-parametry/galerie-177961-4">
            <img src="https://www.cnews.cz/wp-content/uploads/2019/04/Asus-Mothership-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/asus-mothership-v-cesku-cena-parametry/galerie-177961-1">VŠECHNY FOTOGRAFIE</a>
      </p>
      <p>Klávesnice podporuje světelné efekty Aura, dobíjet ji ale musíte přes samostatný kabel s USB-C, pouhým připojením přes magnetické piny ji nabít nelze. Mothership funguje i na akumulátor, ale pro plný výkon musíte zapojit dva napájecí adaptéry, každý poskytuje 280 W. Mothership na testy k dispozici nebude, ale české zastoupení nám poskytlo vlastní naměřené hodnoty:</p>
      <slideshow>
        <figure>
          <img src="https://www.cnews.cz/wp-content/uploads/2019/11/ROG-Mothership_GZ700-benchmarky1.png"/>
          <figcaption>ROG Mothership GZ700 benchmarky1</figcaption>
        </figure>
        <figure>
          <img src="https://www.cnews.cz/wp-content/uploads/2019/11/ROG-Mothership_GZ700-benchmarky3.png"/>
          <figcaption>ROG Mothership GZ700 benchmarky3</figcaption>
        </figure>
        <figure>
          <img src="https://www.cnews.cz/wp-content/uploads/2019/11/ROG-Mothership_GZ700-benchmarky2.png"/>
        </figure>
      </slideshow>
      <table bordered="">
        <tr>
          <td>procesor</td>
          <td>Intel Core i9-9980HK</td>
        </tr>
        <tr>
          <td>displej</td>
          <td>17,3″ FHD, IPS panel, 144 Hz, 3 ms, G-Sync</td>
        </tr>
        <tr>
          <td>GPU</td>
          <td>Nvidia GeForce RTX 2080 8GB GDDR6</td>
        </tr>
        <tr>
          <td>paměť</td>
          <td>64 GB DDR4 2666MHz</td>
        </tr>
        <tr>
          <td>disk</td>
          <td>3× 512 GB M.2 NVMe PCIe x4 SSD RAID 0</td>
        </tr>
        <tr>
          <td>bezdrátová konektivita</td>
          <td>Intel Wi-Fi 6 (802.11ax)<br/>Bluetooth 5.0</td>
        </tr>
        <tr>
          <td>porty</td>
          <td>1× USB-C 3.1 Gen2 / Thunderbolt 3<br/>1× USB-C 3.1 Gen2 with DisplayPort 1.4<br/>3× USB 3.1 Gen2 (Type-A)<br/>1× USB 3.1 Gen1 (Type-A) / USB charger +<br/>1× HDMI 2.0<br/>1× 3,5 mm headphone and microphone combo jack<br/>1× 3,5 mm microphone jack<br/>1× RJ-45 jack<br/>1× SD card reader</td>
        </tr>
        <tr>
          <td>zvuk</td>
          <td>4× 4 W Smart Amp ESS DAC</td>
        </tr>
        <tr>
          <td>napájení</td>
          <td>2× 280 W adaptér</td>
        </tr>
        <tr>
          <td>rozměry</td>
          <td>410 × 320 × 29,9 mm<br/>4,8 kg</td>
        </tr>
      </table>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/microsoft-xbox-one-wireless-controller-elite-series-2"/>
        <a href="https://www.cnews.cz/mistrovstvi-cr-v-pocitacovych-a-mobilnich-hrach-2019/"/>
        <a href="https://www.cnews.cz/steam-nova-knihovna-2019"/>
        <a href="https://www.cnews.cz/diablo-iv-blizzard-2019/"/>
        <a href="https://www.cnews.cz/nejprodavanejsi-herni-konzole-historie-rijen-2019"/>
      </related>
    </article>
  </body>
</html>