<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814001.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T02:30:00+00:00"/>
    <meta property="og:title" content="دنیزلی: به تراکتور اعتماد دارم/هیچ وقت هدفمان را فراموش نمی‌کنیم"/>
    <meta property="og:description" content="به گزارش فارس و به نقل از سایت باشگاه تراکتور، مصطفی دنیزلی که به دلیل تداخل زمانی با تمرین تیم در نشست خبری قبل بازی «سپاهان - تراکتور» حاضر نشد؛ در گفت‌و‌گویی با رسانه رسمی باشگاه، اظهار کرد: بازی سختی از هفته دهم مسابقات با سپاهان داریم و سپس اردوی تیم‌های ملی آغاز می‌شود، بازی این هفته و همچنین ادامه رقابت‌ها را با نتایج خوب دنبال خواهیم کرد تا در پایان نیم فصل اول در جایگاه مورد نظرمان باشیم."/>
  </head>
  <body>
    <article>
      <h1>دنیزلی: به تراکتور اعتماد دارم/هیچ وقت هدفمان را فراموش نمی‌کنیم</h1>
      <address>
        <time datetime="2019-11-05T02:30:00+00:00">05 Nov 2019, 02:30</time>
      </address>
      <p>سرمربی تیم فوتبال تراکتور گفت: به تیم خودم اعتماد دارم و هیچ وقت هدفمان را فراموش نمی‌کنیم.</p>
      <p>به گزارش فارس و به نقل از سایت باشگاه تراکتور، مصطفی دنیزلی که به دلیل تداخل زمانی با تمرین تیم در نشست خبری قبل بازی «سپاهان - تراکتور» حاضر نشد؛ در گفت‌و‌گویی با رسانه رسمی باشگاه، اظهار کرد: بازی سختی از هفته دهم مسابقات با سپاهان داریم و سپس اردوی تیم‌های ملی آغاز می‌شود، بازی این هفته و همچنین ادامه رقابت‌ها را با نتایج خوب دنبال خواهیم کرد تا در پایان نیم فصل اول در جایگاه مورد نظرمان باشیم.</p>
      <p>وی ادامه داد: نتایج هفته‌های اخیر، نوع دریافت گل‌ها در بازی با استقلال و موقعیت‌های از دست رفته تیم ما را ناراحت کرده و تلاشمان برای رفع نقاط ضعف تیم است.</p>
      <p>دنیزلی با تاکید بر اینکه به تیم خودم اعتماد دارم، بیان کرد: طرفداران آن نتیجه دلخواه را در پایان فصل خواهند دید و ممکن است چند بازی هم ببازیم. اکنون جزو تیم‌های بالای جدول هستیم و دو امتیاز عقب ماندن از تیم صدرنشین چندان مهم نیست. </p>
      <p>دنیزلی تاکید کرد: به دنبال موفقیت برای خوشحال کردن هواداران هستم.</p>
      <p>وی گفت: ما در طول هفته امکان برگزاری نشست خبری نداریم؛ چرا که برنامه‌هایمان فشرده است و امروز پس از استقرار در اصفهان، به زمین تمرین در فاصله ۱۰ کیلومتری هتل رفتیم. ما در بازی‌های خارج از خانه با مشکل زمان مواجه هستیم و از این رو خبرنگاران را برای برگزاری نشست خبری قبل بازی به هتل‌ دعوت می‌کنیم که گویا آن‌ها هم همچون ما برنامه فشرده دارند.</p>
      <p>وی تصریح کرد: امکان دارد ما در طول فصل شکست خورده و امتیاز از دست بدهیم؛ اما هیچ وقت هدفمان را فراموش نمی‌کنیم و این موضوع را اثبات خواهیم کرد.</p>
    </article>
  </body>
</html>