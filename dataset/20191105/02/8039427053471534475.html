<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946643"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T02:54:48+00:00"/>
    <meta property="og:title" content="ఇసుక కొరత తాత్కాలికమే"/>
    <meta property="og:description" content="ADVT"/>
  </head>
  <body>
    <article>
      <h1>ఇసుక కొరత తాత్కాలికమే</h1>
      <address>
        <time datetime="2019-11-05T02:54:48+00:00">05 Nov 2019, 02:54</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>నెలాఖరులోగా సమస్యకు పరిష్కారం: సీఎం</b>
        </li>
      </ul>
      <p><b>అమరావతి, నవంబరు 4(ఆంధ్రజ్యోతి): </b>‘‘ఇసుక కొరత తాత్కాలికమే. 90 రోజులుగా ఊహించని రీతిలో వరద వస్తోంది. 265కు పైగా రీచుల్లో 61 రీచులు మాత్రమే తవ్వేందుకు అనువుగా ఉన్నాయి. మిగిలిన రీచ్‌లన్నీ వరద నీటిలోనే ఉన్నాయి. అక్కడ నుంచి ఇసుక తీయడం కష్టంగా ఉంది’’ అని ముఖ్యమంత్రి జగన్మోహన్‌రెడ్డి వ్యాఖ్యానించారు. తాడేపల్లి సీఎం క్యాంపు కార్యాలయంలో సోమవారం రహదారులు, భవనాల శాఖ సమీక్షను నిర్వహించారు. ఈ సందర్భంగా సీఎం ఇసుక కొరతపై మాట్లాడారు. రీచ్‌ల్లోకి లారీలు, ట్రాక్టర్లు వెళ్లలేని పరిస్థితి ఉందని అన్నారు. 90 రోజులుగా కృష్ణా గోదావరి, వంశధార, నాగావళి నదులకూ వరద వస్తోందని చెప్పారు. ఇలా నీళ్లు రావడం రైతులకూ, పంటలకూ భూగర్భజలాలకూ మంచిదేనన్నారు. కాకపోతే నిరంతరం వరద వల్ల ఇసుక సమస్య వస్తోందన్నారు.</p>
      <p> గత ఐదేళ్లలో పేరుకు ఇసుక ఫ్రీ అని చెప్పి మాఫియాను నడిపారని సీఎం ఆగ్రహం వ్యక్తం చేశారు. పొక్లెయినర్లతో, భారీ యంత్రాలతో తవ్వకాలు చేశారన్నారు. ఇప్పుడు ప్రభుత్వం మాన్యువల్‌గా తవ్వకాలు చేపడుతోందన్నారు. ఇప్పుడు ప్రకాశం బ్యారేజీకి వెళ్లి చూసినా గేట్లు ఎత్తే ఉన్నాయన్నారు. వరద నీరు ప్రవహిస్తూనే ఉందన్నారు. నవంబరు నెలాఖరు నాటికి సమస్య పూర్తిగా తీరుతుందన్న ఆశాభావం వ్యక్తం చేశారు. కిలో మీటరుకు రూ.4.90కు ఎవరైతే రవాణా చేస్తోరో వారిని రమ్మన్నామన్నారు. వరద తగ్గగానే ఇసుక సరఫరా బాగా పెరుగతుందన్నారు.</p>
    </article>
  </body>
</html>