<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/silhavy-oznami-nominaci-na-zapasy-s-kosovem-a-bulharskem/1817234?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-05T01:22:00+00:00"/>
    <meta property="og:title" content="Šilhavý oznámí nominaci na zápasy s Kosovem a Bulharskem"/>
    <meta property="og:description" content="Praha - Trenér fotbalové reprezentace Jaroslav Šilhavý dnes oznámí nominaci na závěrečné zápasy v kvalifikaci mistrovství Evropy s Kosovem a v Bulharsku. Otazník visí nad účastí Patrika Schicka, kterého vedení Lipska nechce uvolnit, protože v předchozím reprezentačním utkání se třiadvacetiletý útočník zranil a stále prý není fit."/>
  </head>
  <body>
    <article>
      <h1>Šilhavý oznámí nominaci na zápasy s Kosovem a Bulharskem</h1>
      <address><time datetime="2019-11-05T01:22:00+00:00">05 Nov 2019, 01:22</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Trenér fotbalové reprezentace Jaroslav Šilhavý dnes oznámí nominaci na závěrečné zápasy v kvalifikaci mistrovství Evropy s Kosovem a v Bulharsku. Otazník visí nad účastí Patrika Schicka, kterého vedení Lipska nechce uvolnit, protože v předchozím reprezentačním utkání se třiadvacetiletý útočník zranil a stále prý není fit.</p>
      <slideshow>
        <figure>
          <img src="https://i3.cn.cz/6/1571081851_P201910140983501.jpg"/>
        </figure>
        <figure>
          <img src="https://i3.cn.cz/6/1571081550_P201910140979901.jpg"/>
        </figure>
        <figure>
          <img src="https://i3.cn.cz/6/1571080359_P201910140964901.jpg"/>
        </figure>
        <figure>
          <img src="https://i3.cn.cz/6/1571079509_P201910140953701.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3114">Fotogalerie: Česká fotbalová reprezentace 2019</a>
        </figcaption>
      </slideshow>
      <p>Česká reprezentace se s Kosovem utká 14. listopadu v Plzni a o tři dny později zakončí kvalifikaci zápasem v Sofii, který se kvůli rasistickému chování diváků v říjnovém duelu bulharských fotbalistů s Anglií bude hrát před prázdnými ochozy.</p>
      <p>Český tým je ve skupině A na postupovém druhém místě se ztrátou tří bodů na Anglii a jednobodovým náskokem na Kosovo, s kterým svede klíčový souboj.</p>
    </article>
  </body>
</html>