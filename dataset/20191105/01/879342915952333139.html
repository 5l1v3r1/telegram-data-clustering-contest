<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/svit/demokraty-pokazaly-pershi-stenohramy-svidchen-proceduri-impichmentu-trampa"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T01:02:01+00:00"/>
    <meta property="og:title" content="Демократи показали перші стенограми свідчень у процедурі імпічменту Трампа"/>
    <meta property="og:description" content="Демократи в Конгресі США опублікували перші стенограми свідчень, даних в рамках процедури імпічменту президента США Дональда Трампа."/>
  </head>
  <body>
    <article>
      <h1>Демократи показали перші стенограми свідчень у процедурі імпічменту Трампа</h1>
      <address>
        <time datetime="2019-11-05T01:02:01+00:00">05 Nov 2019, 01:02</time>
      </address>
      <p>
        <b>Демократи в Конгресі США опублікували перші стенограми свідчень, даних в рамках <a href="https://www.slovoidilo.ua/2019/11/04/novyna/svit/bilyj-dim-ne-bachyt-pidstav-impichmentu-trampa">процедури імпічменту президента США Дональда Трампа</a>.</b>
      </p>
      <p>Їх дали колишній посол США в Україні Мері Йованович і колишній радник держсекретаря Майкл Маккінлі.</p>
      <p>Про це в понеділок, 4 листопада, повідомив на своєму сайті комітет з розвідки палати представників США.</p>
      <p>«<i>З кожним новим показанням ми дізнавалися більше про спробу президента маніпулювати важелями влади з метою отримання особистої політичної переваги</i>», - наголошується в повідомленні. Стенограми, як уточнюється, доводять, як Трамп схвалив відсторонення ефективного дипломата (Йованович. - Ред). на підставі брехні.</p>
      <p>Бесіди з чиновниками проводилися за закритими дверима.</p>
      <p>«<i>Свідчення доводять, що зовнішня політика США була отруєна неналежним неофіційними каналом, метою якого було просування особистих і політичних інтересів президента</i>», - відзначили демократи.</p>
      <p>Нагадаємо, у США раніше <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa">розгорівся великий скандал</a> навколо липневої телефонної розмови Трампа із Зеленським, який став приводом для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати розслідування діяльності в Україні Хантера Байдена, який є сином колишнього віцепрезидента США Джозефа Байдена, в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/svit/bilyj-dim-ne-bachyt-pidstav-impichmentu-trampa"/>
        <a href="https://www.slovoidilo.ua/2019/11/02/novyna/svit/bilyj-dim-pidhotovlenyj-mozhlyvoho-impichmentu-trampa"/>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
        <a href="https://www.slovoidilo.ua/2019/10/31/novyna/svit/palata-predstavnykiv-ssha-uxvalyla-rezolyucziyu-pidtrymku-impichmentu-trampa"/>
        <a href="https://www.slovoidilo.ua/2019/10/31/novyna/svit/demokraty-vyklykaly-sluxannya-impichmentu-trampa-boltona"/>
        <a href="https://www.slovoidilo.ua/2019/10/30/novyna/svit/impichment-trampa-stenohrami-rozmovy-dvox-prezydentiv-ye-propusky"/>
        <a href="https://www.slovoidilo.ua/2019/10/30/novyna/svit/demokraty-predstavyly-palati-predstavnykiv-ssha-rezolyucziyu-pro-impichment-trampa"/>
      </related>
    </article>
  </body>
</html>