<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-bcci-wishes-virat-kohli-birthday-with-throwback-video-of-his-maiden-odi-century-2832599.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T01:55:32+00:00"/>
    <meta property="og:title" content="BCCI ने ऐसे दी 'किंग कोहली' को जन्मदिन की बधाई, देखें- VIDEO"/>
    <meta property="og:description" content="भारतीय क्रिकेट टीम के कप्तान विराट कोहली आज अपना 31वां जन्मदिन सेलिब्रेट कर रहे हैं। 5 नवंबर 1988 को जन्मे विराट कोहली का नाम आज दुनिया के महानतम क्रिकेटरों के साथ शुमार किया जाता है। 'किंग..."/>
  </head>
  <body>
    <article>
      <h1>BCCI ने ऐसे दी 'किंग कोहली' को जन्मदिन की बधाई, देखें- VIDEO</h1>
      <address><time datetime="2019-11-05T01:55:32+00:00">05 Nov 2019, 01:55</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय क्रिकेट टीम के कप्तान विराट कोहली आज अपना 31वां जन्मदिन सेलिब्रेट कर रहे हैं। 5 नवंबर 1988 को जन्मे विराट कोहली का नाम आज दुनिया के महानतम क्रिकेटरों के साथ शुमार किया जाता है। 'किंग कोहली' और 'रन मशीन' जैसे नामों जाना जाता है। विराट कोहली ने बहुत कम वक्त में क्रिकेट की दुनिया में अपना एक अलग ही मुकाम हासिल कर लिया है। टीम इंडिया के कप्तान के जन्मदिन पर भारतीय क्रिकेट कंट्रोल बोर्ड (BCCI) ने विराट कोहली का एक पुराना वीडियो शेयर कर उन्हें जन्मदिन की बधाई दी है।</p>
      <p>बीसीसीआई ने अपने ऑफिशियल टि्वटर हैंडिल से विराट कोहली के पहला वनडे इंटरनेशनल शतक का वीडियो शेयर किया है। इस वीडियो को शेयर करते हुए कैप्शन दिया गया है- विराट कोहली 31 साल के हुए। 'रन मशीन' ने यहां से अपना सफर शुरू किय था, उनका पहले डेब्यू वनडे इंटरनेशनल शतक। </p>
      <h3>
        <a href="https://www.livehindustan.com/cricket/story-virat-kohli-birthday-special-how-virat-kohli-got-the-nickname-chiku-2832573.html">B'DAY SPL: दिलचस्प है विराट कोहली के निकनेम 'चीकू' के पीछे की कहानी</a>
      </h3>
      <h3>
        <a href="https://www.livehindustan.com/cricket/story-happy-birthday-virat-kohli-when-virat-did-not-attend-father-funeral-for-saving-his-team-in-2006-2832049.html">B'DAY SPL: जब टीम की खातिर पिता के अंतिम संस्कार में नहीं गए थे विराट कोहली</a>
      </h3>
      <p>विराट कोहली ने 18 अगस्त 2008 को श्रीलंका के खिलाफ पहले अंतरराष्ट्रीय मैच खेला था। डेब्यू मैच में विराट ने 12 रन की पारी खेली थी, लेकिन इसके बाद उन्होंने जो रनों की रफ्तार पकड़ी वह आजतक नहीं रुकी है। उन्होंने अपने करियर का पहला शतक 2009 में लगाया था। </p>
      <p>विराट कोहली ने भारत और श्रीलंका के बीच 2009 में खेली जा रही द्विपक्षीय सीरीज में अपना पहला वनडे शतक जड़ा था। इस मैच में विराट ने 114 गेंदों में शानदार 107 रनों की पारी खेली थी।</p>
      <figure>
        <iframe data-src="https://twitter.com/BCCI/status/1191422357812006912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि विराट कोहली 2008 में अंडर-19 विश्व कप का खिताब जीतकर सुर्खियों में आए थे। उनकी कप्तानी में भारत ने यह ट्रॉफी जीती थी। विराट कोहली ने अबतक 82 टेस्ट मैचों में 54.77 की औसत से 7066 रन बनाए हैं। टेस्ट क्रिकेट में विराट के नाम 26 शतक दर्ज हैं। वहीं, 239 वनडे में विराट 60.31 की औसत से 11520 रन बना चुके है। वनडे क्रिकेट में विराट ने 43 शतक जड़े हैं। टी-20 क्रिकेट की बात करें तो विराट ने 72 टी-20 मैचों में 50.00 की औसत से 2450 रन बनाए हैं।</p>
    </article>
  </body>
</html>