<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/tech/2019/11/13-e-sport-selskaper-er-na-verdt-over-en-milliard-kroner/"/>
    <meta property="og:site_name" content="Kampanje"/>
    <meta property="article:published_time" content="2019-11-05T16:16:49+00:00"/>
    <meta property="og:title" content="13 e-sport selskaper er nå verdt over en milliard kroner"/>
    <meta property="og:description" content="Omsetningen til e-sportmarkedet vil nå ti milliarder kroner i 2019 ifølge fersk analyse."/>
  </head>
  <body>
    <article>
      <h1>13 e-sport selskaper er nå verdt over en milliard kroner</h1>
      <address><time datetime="2019-11-05T16:16:49+00:00">05 Nov 2019, 16:16</time> by <a rel="author" href="https://kampanje.com/users/jacob-andersen/" target="_blank">Jacob Andersen</a></address>
      <p>
        <b>Omsetningen til e-sportmarkedet vil nå ti milliarder kroner i 2019 ifølge fersk analyse.</b>
      </p>
      <p>E-sportmarkedet fortsetter å øke i verdi. <a href="https://www.forbes.com/sites/mikeozanian/2018/10/23/the-worlds-most-valuable-esports-companies-1/"><b>Forbes</b></a> har analysert markedet og funnet 13 selskaper med en verdi på over én milliard norske kroner.</p>
      <p>Omsetningen til e-sport markedet vil nå 1,1 milliard amerikanske dollar i 2019, eller ti milliarder kroner, anslår Forbes.</p>
      <p>Spillturneringer når et globalt publikum på 454 millioner mennesker og det anslås at 190 millioner mennesker vil begynne å se i løpet av de neste tre årene. Sponsorater, reklame og visningsrettigheter er nå verdt 897 millioner amerikanske dollar.</p>
      <p>Oversikt over de 13 mest verdifulle selskapene i bransjen har Forbes utarbeidet etter å ha forhørt seg med selskapsledere, investorer og bransjeanalytikere.</p>
      <p>Selskapene Cloud9 og Team SoloMid troner øverst med en anslått verdi på 400 millioner dollar, omtrent 3,6 milliarder norske kroner, hver. På tredjeplass ligger selskapet Team Liquid med en anslått verdi på 320 millioner dollar, omtrent 2,9 milliarder norske kroner. </p>
      <p> </p>
    </article>
  </body>
</html>