<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/paisvalencia/Tres-Esquerra-Republicana-Valencia-Twitter_0_2338566292.html"/>
    <meta property="og:site_name" content="Ara.cat"/>
    <meta property="article:published_time" content="2019-11-05T16:24:17+00:00"/>
    <meta property="og:title" content="Tres diputats de Vox retiren una pancarta d'Esquerra Republicana del País Valencià i ho publiquen a Twitter"/>
    <meta property="og:description" content="El president d'ERPV, Josep Barberà, ha contestat que les accions del partit ultra no els &quot;fan por&quot;"/>
  </head>
  <body>
    <article>
      <h1>Tres diputats de Vox retiren una pancarta d'Esquerra Republicana del País Valencià i ho publiquen a Twitter</h1>
      <h2>El president d'ERPV, Josep Barberà, ha contestat que les accions del partit ultra no els "fan por"</h2>
      <address>
        <time datetime="2019-11-05T16:24:17+00:00">05 Nov 2019, 16:24</time>
      </address>
      <p>La portaveu de Vox a les Corts Valencianes, Ana Vega, i els diputats Miguel Pascual i David García Gomis han retirat una pancarta d'Esquerra Republicana del País Valencià (ERPV) situada en un pont sobre l'autovia A-7 a l'altura d'Ontinyent (Vall d'Albaida).</p>
      <p>Els representants de la formació d'extrema dreta ho han publicat a les xarxes socials, en què han qualificat la pancarta d'ERPV de "fems separatistes a les nostres carreteres". "No consentirem que el separatisme entre a les nostres províncies. Lluitem contra el pancatalanisme dins i fora de les institucions", ha afirmat Ana Vega en un vídeo publicat al seu compte de Twitter.</p>
      <figure>
        <iframe data-src="https://twitter.com/AnaVegaVOX/status/1191633733415256064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>El president d'Esquerra Republicana del País Valencià, Josep Barberà, hi ha respost també per Twitter dient que la seva formació "sempre lluitarà contra el feixisme" i que les accions de la formació d'extrema dreta no els "fan por". Barberà ha lamentat que representants públics "pagats per tots els valencians es dediquen a retirar la propaganda electoral" d'altres formacions.</p>
      <figure>
        <iframe data-src="https://twitter.com/Josep_Barbera/status/1191688984147243008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>