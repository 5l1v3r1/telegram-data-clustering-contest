<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42654_Na-Donbasi-okupanti-poranili-nepovnolitnoho-tsivilnoho"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T16:24:00+00:00"/>
    <meta property="og:title" content="На Донбасі окупанти поранили неповнолітнього цивільного"/>
    <meta property="og:description" content="Спеціальною моніторинговою місією ОБСЄ зафіксовано поранення зі стрілецької зброї 16-річного хлопця. Подія сталася 21 вересня 2019 року у к"/>
  </head>
  <body>
    <article>
      <h1>На Донбасі окупанти поранили неповнолітнього цивільного</h1>
      <address>
        <time datetime="2019-11-05T16:24:00+00:00">05 Nov 2019, 16:24</time>
      </address>
      <p>
        <b>Спеціальною моніторинговою місією ОБСЄ зафіксовано поранення зі стрілецької зброї 16-річного хлопця. Подія сталася 21 вересня 2019 року у кав’ярні на вулиці Войкова в населеному пункті Золоте-5 на тимчасово окупованій, і у вересні, і зараз, території.</b>
      </p>
      <p>Про це 5 листопада повідомив прес-центр ООС.</p>
      <related>
        <h4>Читайте також:</h4>
        <a href="http://press-centr.com/ua/news/42624_Ostannya-doba-na-Donbasi-14-obstriliv-Odnoho-ukrantsya-poraneno"/>
      </related>
      <blockquote>
        <i>1 листопада команда СММ уточнювала повідомлення про те, що 21 вересня 2019 року хлопець (16 років) отримав поранення внаслідок вогню зі стрілецької зброї у н. п. Золоте-5 (Михайлівка; непідконтрольний урядові, 61 км на північний захід від Луганська). У лікарні в н. п. Первомайськ (непідконтрольний урядові, 58 км на захід від Луганська) медпрацівники повідомили про те, що 21 вересня 2019 року в лікарню доправили хлопця, якому зробили операцію у зв’язку з пораненнями ребер внаслідок вогню зі стрілецької зброї. За словами медпрацівників, у лікарні хлопцю також надано психологічну допомогу. 1 жовтня 2019 року матір (40 років) хлопця та 5 сусідів (віком 55–65 років) повідомили, що хлопець отримав поранення перед кав’ярнею на вулиці Войкова внаслідок вогню зі стрілецької зброї після урочистостей з нагоди Дня села, - </i>
        <b>
          <i>зі звіту СММ ОБСЄ за 2 листопада 2019 року.</i>
        </b>
      </blockquote>
      <p>Командування Об’єднаних сил закликає з метою уникнення небезпеки для життя та здоров’я утримуватися від поїздок на непідконтрольну територію. </p>
      <p>
        <i>Фото прес-центр ООС</i>
      </p>
    </article>
  </body>
</html>