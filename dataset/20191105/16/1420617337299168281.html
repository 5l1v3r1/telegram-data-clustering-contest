<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/gaeta-e-terracina/gaeta-si-attiva-la-macchina-della-solidarieta-per-la-piccola-micol-la-bambola-di-porcellana.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-05T16:23:19+00:00"/>
    <meta property="og:title" content="Gaeta, si attiva la macchina della solidarietà per la piccola Micol: la bambola di porcellana"/>
    <meta property="og:description" content="La iena Veronica Ruggieri si era occupata qualche tempo fa della storia di Micol, una bambina di due anni affetta da una rarissima malattia degenerativa mortale, la malformazione del gene wwox.  La piccola Micol è originaria di Massa, in Toscana, e deve lottare contro un brutto male che colpisce solo 20 persone in tutto il […]"/>
  </head>
  <body>
    <article>
      <h1>Gaeta, si attiva la macchina della solidarietà per la piccola Micol: la bambola di porcellana</h1>
      <h2>L'Associazione Sportiva Caieta Gladiatores ha organizzato un evento speciale, sabato 9 novembre, per aiutare la famiglia della piccola Micol - l'unica bambina in Italia affetta dalla malformazione del gene wwox</h2>
      <address><time datetime="2019-11-05T16:23:19+00:00">05 Nov 2019, 16:23</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>La iena <b>Veronica Ruggieri</b> si era occupata qualche tempo fa della storia di <b>Micol</b>, una bambina di due anni affetta da una <b>rarissima malattia degenerativa mortale, la malformazione del gene wwox.</b> </p>
      <p>La piccola Micol è originaria di Massa, in Toscana, e deve lottare <b>contro un brutto male che colpisce solo 20 persone in tutto il mondo</b>. La rarissima malattia è ancora poco conosciuta: si tratterebbe di un particolare caso di encefalopatia. Per questo motivo, Micol che fin da primi giorni di vita ha sofferto di crisi epilettiche e apnee, probabilmente a causa del ritardo psicomotorio, non potrà mai né parlare né camminare. </p>
      <p><b>La storia di Micol ha colpito tutti e ha fatto sì che si attivasse una vera e propria macchina della solidarietà.</b> <b>L’Associazione Sportiva Caieta Gladiatores</b> ha organizzato un evento speciale per sostenere la battaglia di Micol. “I ragazzi di Judge Rules hanno lanciato una raccolta fondi per sostenere la battaglia in sostegno di Micol, noi di Caieta Gladiatores ASD, abbiamo deciso di offrire il nostro contributo, organizzando un evento di beneficenza, assieme ai ragazzi della Functional Training, per cercare di aiutare Micol”, ha dichiarato il club sportivo. </p>
      <p><b>A Gaeta quindi, sabato 9 novembre dalle 10 alle 13</b>, chiunque voglia dare un contributo alla piccola può recarsi presso <b>la sede centrale Ludus Club</b>. Sarà così possibile aiutare la famiglia di Micol e sostenerla economicamente – visti i costi delle cure che sono sempre più ingenti. Inoltre, l’Associazione sportiva Caieta Gladiatores ci ha tenuto a specificare che “Nel corso dell’evento si svolgerà un allenamento speciale (ore 10.30 workout) seguito da un piccolo aperitivo, al quale tutti potranno partecipare, allenandosi con i nostri istruttori o soltanto per venire a portare il proprio sostegno”. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/paura-allappio-tuscolano-involucro-sospetto-lasciato-davanti-ad-un-negozio.html"/>
        <a href="https://www.ilcorrieredellacitta.com/news/pomezia-nando-colelli-ospite-a-live-non-e-la-durso-dal-gf-ai-film-hard-ma-ora-ho-smesso-per-amore.html"/>
        <a href="https://www.ilcorrieredellacitta.com/cultura/attraverso-i-miei-occhi-gigi-proietti-simmedesima-in-enzo-per-narrare-le-vicissitudini-di-una-famiglia.html"/>
        <a href="https://www.ilcorrieredellacitta.com/news-roma/rifiuti-nelle-strade-a-roma-i-carabinieri-denunciano-di-dirigenti-ama-per-stoccaggio-illecito.html"/>
        <a href="https://www.ilcorrieredellacitta.com/news/cisterna-ottobre-rosa-visitate-oltre-250-donne.html"/>
        <a href="https://www.ilcorrieredellacitta.com/ultime-notizie/roma-cinghiali-litigano-tra-i-rifiuti-a-aggrediscono-una-donna.html"/>
      </related>
    </article>
  </body>
</html>