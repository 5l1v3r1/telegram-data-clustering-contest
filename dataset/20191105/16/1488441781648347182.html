<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/chrome-si-aggiorna-riceve-un-menu-contestuale-link-lavete-ricevuto-foto-678484/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T16:45:40+00:00"/>
    <meta property="og:title" content="Chrome si aggiorna e riceve un menù contestuale per i link tutto nuovo: l’avete ricevuto? (foto)"/>
    <meta property="og:description" content="Google ha rilasciato un nuovo aggiornamento per l’app Android di Chrome, il suo browser web multi-piattaforma, che ha introdotto una..."/>
  </head>
  <body>
    <article>
      <h1>Chrome si aggiorna e riceve un menù contestuale per i link tutto nuovo: l’avete ricevuto? (foto)</h1>
      <address><time datetime="2019-11-05T16:45:40+00:00">05 Nov 2019, 16:45</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Google ha rilasciato un <b>nuovo aggiornamento</b> per l’app Android di <a href="https://www.androidworld.it/tag/chrome/">Chrome</a>, il suo browser web multi-piattaforma, che ha introdotto una notevole novità per il menù contestuale dei link.</p>
      <p>Come potete vedere dall’esempio che abbiamo riportato nella <b>galleria in basso</b>, la novità consiste nel <b>rinnovamento grafico</b> del menù che appare dopo la <b>pressione prolungata</b> di un link presente nella pagina web. Il nuovo menù è inoltre associato ad una <b>nuova animazione a comparsa</b>, che potete vedere nell’animazione riportata in basso. L’esempio in galleria mostra anche come sia stato integrato il <b>collegamento diretto</b> all’app più usata per la condivisione del link.</p>
      <p>La pressione prolungata <b>su un’immagine</b> darà accesso al menù contestuale che vedete nella seconda immagine in galleria: trovate la stessa opzione per <b>condividerla velocemente</b> attraverso l’app usata più recentemente.</p>
      <p>La novità appena descritta è stata implementata nella <b>versione 78</b> di Chrome, in fase di distribuzione attraverso il Play Store. Alternativamente potete <b>scaricarla ed installarla manualmente</b> attraverso il link riportato qui sotto. Potete anche abilitare manualmente la feature, attraverso il corrispondente <b><i>flag</i> </b><i>enable revamped context menu</i>.</p>
      <p>
        <a href="https://play.google.com/store/apps/details?id=com.android.chrome">Disponibile su Google Play</a>
      </p>
      <p>
        <a href="https://www.apkmirror.com/apk/google-inc/chrome/chrome-78-0-3904-90-release/">Google Chrome: Fast &amp; Secure 78.0.3904.90 | Download APKMirror</a>
      </p>
      <p>Via: <a href="https://www.androidpolice.com/2019/11/05/google-chrome-78-redesigned-context-menu/">Android Police</a></p>
    </article>
  </body>
</html>