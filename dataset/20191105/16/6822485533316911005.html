<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814130.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T16:12:00+00:00"/>
    <meta property="og:title" content="۴۰۰ هزار مسکن ارزان قیمت ساخته می‌شود"/>
    <meta property="og:description" content="به گزارش تسنیم، مهدی عبوری امروز در مراسم تودیع و معارفه مدیرکل راه و شهرسازی استان قزوین که با حضور جمعی از مسئولین استانی و کشوری برگزار شد، اظهار داشت: یکی از مهم‌ترین اقدامات در حوزه ساماندهی به بخش مسکن در کشور ساخت مسکن در شهرهای با تجمع جمعیتی بالا و کمبود مسکن است که 10 استان کشور با این مسئله مواجه هستند."/>
  </head>
  <body>
    <article>
      <h1>۴۰۰ هزار مسکن ارزان قیمت ساخته می‌شود</h1>
      <address>
        <time datetime="2019-11-05T16:12:00+00:00">05 Nov 2019, 16:12</time>
      </address>
      <p>معاون وزیر راه و شهرسازی گفت: مراحل ساخت ۴۰۰ هزار واحد کسن ارزان قیمت در ۱۰ استان کشور به زودی آغاز می‌شود.</p>
      <p>به گزارش تسنیم، مهدی عبوری امروز در مراسم تودیع و معارفه مدیرکل راه و شهرسازی استان قزوین که با حضور جمعی از مسئولین استانی و کشوری برگزار شد، اظهار داشت: یکی از مهم‌ترین اقدامات در حوزه ساماندهی به بخش مسکن در کشور ساخت مسکن در شهرهای با تجمع جمعیتی بالا و کمبود مسکن است که 10 استان کشور با این مسئله مواجه هستند.</p>
      <p>وی گفت: ساخت 400 هزار واحد مسکونی در این 10 استان از اقدامات این حوزه است و به زودی عملیات ساخت و ثبت نام این مسکن‌ها درکشور آغاز می‌شود.</p>
      <p>معاون وزیر راه و شهرسازی اظهار داشت: براساس پیش‌بینی‌ها مقرر شده از 18 آبان ماه امسال عملیات مطالعات، انتخاب زمین و مراحل اجرایی ساخت در استان‌های کشور آغاز شود.</p>
      <p>عبوری خاطرنشان کرد:ساخت نزدیک به 10 هزار واحد مسکن در استان قزوین نیز در فاز بعدی این طرح در نظر گرفته شده است که امیدواریم به زودی اجرایی شود.</p>
      <p>وی عنوان کرد: یکی از مشکلات اساسی در کشور در حوزه راه و شهرسازی حوزه ساماندهی راه‌های روستایی است و با برنامه‌ریزی‌های صورت گرفته بیش از 5 هزار کیلومتر راه روستایی در آینده نزدیک در کشور ساماندهی می‌شود.</p>
      <p>معاون وزیر راه و شهرسازی گفت: توسعه، اصلاح، مرمت و ساماندهی راه‌های روستایی می‌تواند از اقدامات مناسب در این حوزه باشد که قطعا به افزایش رفاه در روستاها منجر شود.</p>
      <p>عبوری با اشاره به اجرای راه‌آهن قزوین- رشت و قزوین، ساوه و بوئین زهرا خاطرنشان کرد: استان قزوین به دلیل موقعیت خاص جغرافیایی درکریدور ارتباطی استان‌های کشور واقع شده است و همین موضوع می‌تواند به عنوان یک ویژگی منحصر به فرد برای استان مورد استفاده قرار گیرد.</p>
      <p>وی گفت: احداث این دو خط آهن در سال گذشته از اقدامات برجسته در این حوزه است که برقراری ارتباط آسان بین استان‌های کشور وایجاد شرایط نقل و انتقال محصول را فراهم کند.</p>
      <p>معاون وزیر راه و شهرسازی گفتک دو خطه شدن مسیر ریلی قزوین به زنجان نیز از دیگر اقدامات برجسته در این حوزه است که می‌تواند استان قزوین را به استان‌های همجوار متصل و عبور و مرور راه تسهیل گرداند.</p>
    </article>
  </body>
</html>