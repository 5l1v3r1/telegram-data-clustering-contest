<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/sinat-na-holifijld-debjutira-s-nokaut-za-16-sekundi-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T16:34:00+00:00"/>
    <meta property="og:title" content="Синът на Холифийлд дебютира с нокаут за 16 секунди (ВИДЕО)"/>
    <meta property="og:description" content="Евън мечтае за олимпийско злато, вече издаде и първата си книга"/>
  </head>
  <body>
    <article>
      <h1>Синът на Холифийлд дебютира с нокаут за 16 секунди (ВИДЕО)</h1>
      <h2>Евън мечтае за олимпийско злато, вече издаде и първата си книга</h2>
      <address>
        <time datetime="2019-11-05T16:34:00+00:00">05 Nov 2019, 16:34</time>
      </address>
      <p>По време на бляскавата си боксова кариера Ивендър Холифийлд спечели световната титла в тежка категория и загуби част от ухото си, отхапана в свиреп сблъсък с Майк Тайсън. Сега наред е синът му. 22-годишният Евън дебютира на професионалния ринг със светкавичен нокаут само за 16 секунди.</p>
      <p>Холифийлд-младши вече премина през аматьорите и записа над 80 мача, но така и не попадна в олимпийския отбор на САЩ. Преходът му при професионалистите обаче изглежда обещаващ - може да го потвърди първата му жертва на име Ник Уинстед.</p>
      <p>„В бокса съм вече 10 години. Време е да направя следващата крачка. Докато приятелите ми в гимназията играеха футбол или баскетбол, аз бях в залата всеки ден. Сега е моето време“, заяви Холифийлд-младши, който се изявява успешно и на още един фронт - литературата. Младежът вече може да се похвали с първата си книга - 12 rounds of victory for youth (12 рунда от победата на младостта).</p>
      <p>Той има всички предпоставки да успее - тренира при някогашните наставници на баща си Морис Уоткинс и Тим Холмарк и е част от промоутърската компания Main Eventsу, с която Ивендър подписа първия си професионален договор.</p>
      <p>Евън продължава да мечтае и за олимпийска слава, а сред главните му цели е златото в Токио догодина.</p>
      <figure>
        <iframe data-src="https://twitter.com/BleacherReport/status/1190797126504026113?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>