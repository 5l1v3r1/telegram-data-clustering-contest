<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/zinedin-zidan-komentira-sluhovete-za-mbape-1403235.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T16:52:00+00:00"/>
    <meta property="og:title" content="Зинедин Зидан коментира слуховете за Мбапе"/>
    <meta property="og:description" content="Френският наставник на Реал Мадрид Зинедин Зидан даде пресконференция преди утрешния сблъсък с Галатасарай от груповата фаза на Шампионската лига На нея той бе запитан за евентуалното привличане в отбора на звездата на Пари Сен Жермен и френския футбол Килиан Мбапе"/>
  </head>
  <body>
    <article>
      <h1>Зинедин Зидан коментира слуховете за Мбапе</h1>
      <address><time datetime="2019-11-05T16:52:00+00:00">05 Nov 2019, 16:52</time> by <a rel="author">Sportlive.bg</a></address>
      <p>Френският наставник на Реал Мадрид <a href="https://www.sportlive.bg/tags/4321">Зинедин Зидан</a> даде пресконференция преди утрешния сблъсък с Галатасарай от груповата фаза на Шампионската лига. На нея той бе запитан за евентуалното привличане в отбора на звездата на Пари Сен Жермен и френския футбол <a href="https://www.sportlive.bg/tags/55701">Килиан Мбапе</a>. Когато напусна Монако преди две години, самият Мбапе заяви, че един ден би искал да облече екипа на Реал Мадрид. Зидан обаче беше пестелив в думите си по адрес на френския нападател.</p>
      <p>„Играчът сам ще вземе решение за бъдещето си. В момента той е в ПСЖ. Ще видим за в бъдеще, той винаги е казвал, че мечтата му е да играе за <a href="https://www.sportlive.bg/tags/3457">Реал Мадрид</a>“ заяви Зидан, който ще има възможност да наблюдава Мбапе отблизо в края на месеца, когато Кралският клуб посреща Пари Сен Жермен в мач от Шампионската лига.</p>
      <p>Зидан бе запитан и за контузията на <a href="https://www.sportlive.bg/tags/7204">Гарет Бейл</a>. Много привърженици на „Лос Бланкос“ бяха изненадани от решението на селекционера на Уелс Райън Гигс да прати повиквателна на Бейл в последната пауза за срещи на националните отбори през октомври. Френският мениджър обаче защити колегата си Гигс.</p>
      <p>„Уелс имат правото да го повикат. Това, което искаме е играчът да е възстановен, но в момента той не е готов да играе на пълни обороти. Няма съмнение около това, че Бейл иска да бъде здрав. Ще видим какво е състоянието му в края на седмицата, в момента не е готов“ сподели Зизу.</p>
      <p>
        <i>
          <a href="https://www.sportlive.bg/worldfootball/spain/Zidan-Iskam-Bejl-da-ostane-1403211.html">Ето какво още каза Зидан по адрес на Гарет Бейл.</a>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/3000-fenove-na-Galatasaraj-v-Madrid-Falkao-ostava-tam-i-sled-macha-1403178.html"/>
        <a href="https://www.sportlive.bg/worldfootball/spain/Real-usileno-shte-tyrsi-krilo-Sancho-syshto-e-v-radara-1403139.html"/>
        <a href="https://www.sportlive.bg/worldfootball/spain/Predlozhenie-ot-Real-Garet-Bejl-i-tlysta-torba-s-pari-za-zvezdata-na-Manchestyr-Siti-1392914.html"/>
        <a href="https://www.sportlive.bg/worldfootball/france/Vsichki-iskat-Mbape-no-toj-izbra-kyde-shte-prodylzhi-karierata-si-1390296.html"/>
        <a href="https://www.sportlive.bg/worldfootball/france/Mbape-predi-podpisa-s-PSZh-Ot-Real-Madrid-shte-me-pochakat-1391358.html"/>
      </related>
    </article>
  </body>
</html>