<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277461/inbeslagnames-bij-onderzoek-naar-verdovende-middelen.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-05T16:39:23+00:00"/>
    <meta property="og:title" content="Inbeslagnames bij onderzoek naar verdovende middelen"/>
    <meta property="og:description" content="Bij een groot onderzoek naar verdovende middelen heeft de politie vandaag meerdere woningen en garageboxen doorzocht en een grote hoeveelheid geld, wapens en verdovende middelen aangetroffen. Tien personen, vijf mannen en vijf vrouwen uit Kerkrade, zijn hierbij aangehouden."/>
  </head>
  <body>
    <article>
      <h1>Inbeslagnames bij onderzoek naar verdovende middelen</h1>
      <address>
        <time datetime="2019-11-05T16:39:23+00:00">05 Nov 2019, 16:39</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/hennepteelt.jpg?itok=1-fmG0Vl"/>
        <figcaption>Foto: Archief MV</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/hennepteelt.jpg?itok=1-fmG0Vl"/>
        <figcaption>Foto: Archief MV</figcaption>
      </figure>
      <p><b>Kerkrade - </b>Bij een groot onderzoek naar verdovende middelen heeft de politie vandaag meerdere woningen en garageboxen doorzocht en een grote hoeveelheid geld, wapens en verdovende middelen aangetroffen. Tien personen, vijf mannen en vijf vrouwen uit Kerkrade, zijn hierbij aangehouden.</p>
      <p><b>Kerkrade - </b>Bij een groot onderzoek naar verdovende middelen heeft de politie vandaag meerdere woningen en garageboxen doorzocht en een grote hoeveelheid geld, wapens en verdovende middelen aangetroffen. Tien personen, vijf mannen en vijf vrouwen uit Kerkrade, zijn hierbij aangehouden.</p>
      <p>Door onderzoek kwam de politie uit bij zeven woningen en meerdere garageboxen in Kerkrade. Bij controle hiervan troffen de agenten verschillende wapens aan, waaronder vuurwapens met munitie, slagwapens (ploertendoder en boksbeugel), een gasalarmpistool, een vlindermes en busjes pepperspray. Daarnaast werden er gestolen kentekenplaten en inbrekerswerktuig aangetroffen, evenals ruim 25 kilo hennep, 6900 henneptoppen en een kleine hoeveelheid harddrugs.</p>
      <p>Tevens is er beslag gelegd op meerdere autoâ€™s en motoren, (luxe) horloges, een quad en een speedboot met trailer. De politie heeft het vermoeden dat deze middelen met crimineel geld verkregen zijn.</p>
    </article>
  </body>
</html>