<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/zelenskyj-initsiyuye-stvorennya-vijskovoyi-politsiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-05T16:49:09+00:00"/>
    <meta property="og:title" content="Зеленський ініціює створення Військової поліції"/>
    <meta property="og:description" content="Президент України Володимир Зеленський вважає за необхідне створити Військову поліцію та до кінця року розробити концепцію об’єднаного реєстру ветеранів. Як повідомляє Офіс президента, під час зустрічі з керівництвом Верховної Ради та урядом Володимир Зеленський поставив низку завдань у сфері оборони та безпеки України. Зокрема, міністр оборони Андрій Загороднюк до 31 грудня має впровадити нову об’єднану […]"/>
  </head>
  <body>
    <article>
      <h1>Зеленський ініціює створення Військової поліції</h1>
      <address><time datetime="2019-11-05T16:49:09+00:00">05 Nov 2019, 16:49</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/17-2-620x420.jpg"/>
      </figure>
      <p>Фото ОПУ<br/><b><b>Президент України Володимир Зеленський вважає за необхідне створити Військову поліцію та до кінця року розробити концепцію об’єднаного реєстру ветеранів.</b></b></p>
      <p>Як <a href="https://president.gov.ua/news/minoboroni-maye-stvoriti-vijskovu-policiyu-ta-vprovaditi-sis-58205?fbclid=IwAR1ycl6gIh_ZOFTjHFEjvSo063uXBoq8nVABGrKegglXmdJGTdjKlDOoQlw">повідомляє</a> Офіс президента, під час зустрічі з керівництвом Верховної Ради та урядом Володимир Зеленський поставив низку завдань у сфері оборони та безпеки України.</p>
      <p>Зокрема, міністр оборони Андрій Загороднюк до 31 грудня має впровадити нову об’єднану систему керівництва та управління силами оборони, яка відповідатиме стандартам НАТО. Крім того, у структурі Міноборони має бути створений сучасний ефективний правоохоронний орган – Військова поліція.</p>
      <p>Також Президент вважає за потрібне, щоб до кінця року Міністерство у справах ветеранів, тимчасово окупованих територій та внутрішньо переміщених осіб України створило концепцію об’єднаного реєстру ветеранів та розробило проект технічного завдання платформи «Е-ветеран».</p>
      <p>Крім того, Глава держави поставив завдання міністру внутрішніх справ Арсену Авакову до кінця року вдосконалити процедури видачі посвідчень водія, а також спростити процедури акредитації закладів, що здійснюють підготовку та підвищення кваліфікації водіїв.</p>
      <p>Раніше <a href="https://rubryka.com/2019/11/04/prezydent-ukrayiny-pidpysav-zakon-pro-sudovu-reformu-yakyj-krytykuvav-yes/">Зеленський підписав закон про судову реформу, який критикував ЄС.</a></p>
    </article>
  </body>
</html>