<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545192.html/%D9%87%D8%B4%D8%AF%D8%A7%D8%B1-%D9%81%D8%B1%D8%AE%D8%B2%D8%A7%D8%AF-%D8%A8%D9%87-%D8%B3%D8%A7%D8%AE%D8%AA-%D9%88-%D8%B3%D8%A7%D8%B2%D9%87%D8%A7%DB%8C-%D8%BA%DB%8C%D8%B1%D9%85%D8%AC%D8%A7%D8%B2-%D8%AF%D8%B1-%D9%82%D8%B2%D9%88%DB%8C%D9%86--%D8%B3%DB%8C%D8%A7%D8%B3%D8%AA%DA%AF%D8%B0%D8%A7%D8%B1%DB%8C-%D8%BA%D9%84%D8%B7-%D8%A8%D8%A7%D8%A8-%D8%AA%D8%AE%D9%84%D9%81-%D8%B1%D8%A7-%D8%A8%D8%A7%D8%B2-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T16:06:00+00:00"/>
    <meta property="og:title" content="هشدار فرخزاد به ساخت و سازهای غیرمجاز در قزوین/ سیاستگذاری غلط باب تخلف را باز می‌کند"/>
    <meta property="og:description" content="معاون هماهنگی امور عمرانی استاندار قزوین گفت: در یکی از شهرستان‌های استان ساخت و ساز غیرمجاز در حد هکتار است که ما نتوانستیم سیاست‌گذاری درستی داشته باشیم لذا باید در همه ساخت و سازها بازنگری‌هایی صورت گیرد."/>
  </head>
  <body>
    <article>
      <h1>هشدار فرخزاد به ساخت و سازهای غیرمجاز در قزوین/ سیاستگذاری غلط باب تخلف را باز می‌کند</h1>
      <h2>در گفتگو با معاون امور عمرانی استان قزوین مطرح شد؛</h2>
      <address>
        <time datetime="2019-11-05T16:06:00+00:00">05 Nov 2019, 16:06</time>
      </address>
      <p>معاون هماهنگی امور عمرانی استاندار قزوین گفت: در یکی از شهرستان‌های استان ساخت و ساز غیرمجاز در حد هکتار است که ما نتوانستیم سیاست‌گذاری درستی داشته باشیم لذا باید در همه ساخت و سازها بازنگری‌هایی صورت گیرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://shakhesnews.com/">شاخص</a>، علی فرخزاد در مراسم تودیع و معارفه مدیرکل راه و شهرسازی استان که ظهر امروز در سالن اجتماعت این سازمان برگزار شد، اظهار کرد: اداره کل راه و شهرسازی یکی از حوزه‌های مهم در حوزه عمرانی است که سازمان‌های شهرداری‌ها، تعاونی‌های مسکن و بخش‌های خصوصی به این سازمان مراجعه می‌کنند و میزان رضایت‌مندی مردم از دولت به این سازمان برمی‌گردد.</p>
      <p>وی افزود: با توجه به تغییر وضعیت اعتبارات نسبت به گذشته و افزایش حجم مراجعات، مدیریت‌ها سخت شده ولی با این حال معتقدم بخشی از مشکلات بدون توجه به اعتبارات و با تدبیر مدیریتی حل خواهند شد.</p>
      <p>معاون هماهنگی امور عمرانی استاندار قزوین بیان کرد: شایسته‌سالاری در میزان رضایت‌مندی مردم موثر است، در حوزه راه و شهرسازی کارهای زیادی شده و بخشی از آن باقی مانده که امیدوارم با همت مدیرکل جدید به سرانجام برسد.</p>
      <p>فرخزاد ابراز کرد: از مدیرکل جدید درخواست داریم یک زمان یک روزه در هفته برای پاسخگویی به مردم داشته باشیم چراکه با این کار می‌توان حداقل رضایت‌مندی را ایجاد کرد.</p>
      <h3>سیاستگذاری غلط باب تخلف را باز می‌کند</h3>
      <p>این مسئول خاطرنشان کرد: ما در بخشی از شهرها ساخت و ساز غیرمجاز داریم که نیازمند اقدامات و سیاست‌گذاری‌های صحیح است چراکه اگر سیاست‌گذاری در گروه‌های زیربنایی، کمیسیون ماده پنج و کارگروه قلع و قم به درستی انجام شود خواسته‌ها و نیازمندی‌های مردم حل می‌شود.</p>
      <p>معاون هماهنگی امور عمرانی استاندار قزوین بیان کرد: در یکی از شهرستان‌های استان ساخت و ساز غیرمجاز در حد هکتار است که ما نتوانستیم سیاست‌گذاری درستی داشته باشیم لذا باید در همه ساخت و سازها بازنگری‌هایی صورت گیرد.</p>
      <p>فرخزاد با بیان اینکه بخشی از مشکلات با تکیه به سیاست‌گذاری‌های مسئولین قابل حل است و نباید باب تخلف را باز کنیم، اظهار کرد: در استان قزوین قیمت ملک و زمین بسیار بالاست و از آنجایی که تقاضاهای زیادی وجود دارد باید ضمن اینکه به سرمایه‌گذار بخش خصوصی اهمیت دهیم نیز اهلیت آن‌ها مشخص شود.</p>
      <p>وی ادامه داد: در حوزه روستایی نیازهایی مختلفی وجود دارد که نیاز به برگزاری جلسات مختلف دارد اما در حوزه راه با کمبود اعتبارات زیادی همراه هستیم.</p>
      <p>این مسئول افزود: ۴۵ تعاونی مسکن در استان داریم که تملکات بسیار زیادی انجام داده‌اند که باید با آن‌ها توافق کنیم و نیاز است که مشکلات با جلسه و مذاکره برطرف شود؛ امیدوارم سطح اختیارات به استان سپرده شود و در صورت نیاز ما آمادگی حمایت برای اخذ مجوز‌ها را داریم.</p>
      <p>وی در پایان گفت: باید به دور از حاشیه‌ها کار درست را در جهت رضایت مندی مردم انجام دهیم چراکه میزان رضایت خدواند در رضایت مندی مردم است.</p>
      <p>انتهای پیام/</p>
    </article>
  </body>
</html>