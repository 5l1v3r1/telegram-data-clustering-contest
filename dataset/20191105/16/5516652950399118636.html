<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425168/phge-na-bohthhsei-kai-ton-eklepsan"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-05T16:20:01+00:00"/>
    <meta property="og:title" content="Πήγε να βοηθήσει και τον έκλεψαν..."/>
    <meta property="og:description" content="Συμπατριώτη του θέλησε αλλοδαπός από τη Ρουμανία να βοηθήσει στις εργασίες που έκανε και τελικά έπεσε θύμα κλοπής από δύο Ιρανούς."/>
  </head>
  <body>
    <article>
      <h1>Πήγε να βοηθήσει και τον έκλεψαν...</h1>
      <address>
        <time datetime="2019-11-05T16:20:01+00:00">05 Nov 2019, 16:20</time>
      </address>
      <p>
        <b>Συμπατριώτη του θέλησε αλλοδαπός από τη Ρουμανία να βοηθήσει στις εργασίες που έκανε και τελικά έπεσε θύμα κλοπής από δύο Ιρανούς.</b>
      </p>
      <p>Το περιστατικό σημειώθηκε στην Κω και σύμφωνα με όσα έγιναν γνωστά, ο Ρουμάνος βρισκόταν στην αυλή του σπιτιού συμπατριώτη του τον οποίο και βοηθούσε σε κάτι εργασίες που έκανε.</p>
      <p>Ο Ρουμάνος κατά τη διάρκεια των εργασιών αυτών είχε αφήσει το τσαντάκι του που περιείχε το χρηματικό ποσό των 180 ευρώ και διάφορα αντικείμενα, σε σημείο της αυλής.</p>
      <p>Εκεί το εντόπισαν οι δύο Ιρανοί ηλικίας 32 και 41 ετών και εκμεταλλευόμενοι το γεγονός ότι δεν τους είχαν αντιληφθεί οι Ρουμάνοι, το αφαίρεσαν.</p>
      <p>Μόλις ο Ρουμάνος κατάλαβε ότι το τσαντάκι του είχε κλαπεί, κατήγγειλε το περιστατικό στο Τμήμα Ασφαλείας Κω, αστυνομικοί του οποίου λίγες ώρες αργότερα εντόπισαν και συνέλαβαν τους δύο Ιρανούς.<br/>Σε βάρος των συλληφθέντων κινήθηκε η προβλεπόμενη από τον νόμο διαδικασία.</p>
    </article>
  </body>
</html>