<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620068/%D9%81%D8%B1%D8%A7%D8%AE%D9%88%D8%A7%D9%86-%D9%85%D8%B4%D9%85%D9%88%D9%84%D8%A7%D9%86-%DA%A9%D8%A7%D8%B1%D8%AF%D8%A7%D9%86%DB%8C-%D8%AF%DB%8C%D9%BE%D9%84%D9%85-%D9%88-%D8%B2%DB%8C%D8%B1%D8%AF%DB%8C%D9%BE%D9%84%D9%85-%D8%AF%D8%B1-%D8%A2%D8%A8%D8%A7%D9%86-%D9%85%D8%A7%D9%87-%D8%B3%D8%A7%D9%84-%DB%B9%DB%B8"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T16:24:00+00:00"/>
    <meta property="og:title" content="فراخوان مشمولان کاردانی، دیپلم و زیردیپلم در آبان ماه سال ۹۸"/>
    <meta property="og:description" content="سازمان وظیفه عمومی ناجا کلیه مشمولان دارای مدرک تحصیلی فوق دیپلم، دیپلم و زیردیپلم که برگ آماده به خدمت به تاریخ آبان ماه سال جاری دریافت کرده اند را به خدمت سربازی فراخواند."/>
  </head>
  <body>
    <article>
      <h1>فراخوان مشمولان کاردانی، دیپلم و زیردیپلم در آبان ماه سال ۹۸</h1>
      <address>
        <time datetime="2019-11-05T16:24:00+00:00">05 Nov 2019, 16:24</time>
      </address>
      <p>
        <i>سازمان وظیفه عمومی ناجا کلیه مشمولان دارای مدرک تحصیلی فوق دیپلم، دیپلم و زیردیپلم که برگ آماده به خدمت به تاریخ آبان ماه سال جاری دریافت کرده اند را به خدمت سربازی فراخواند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سازمان وظیفه عمومی ناجا روز سه شنبه در اطلاعیه ای اعلام کرد: کلیه مشمولان فارغ التحصیل مقاطع کاردانی، دیپلم و زیردیپلم که برگ آماده به خدمت به تاریخ ۱۹ آبان ماه سال ۹۸ دریافت کرده اند، می بایست با مراجعه به یکی از دفاتر خدمات الکترونیک انتظامی پلیس+۱۰، برگ معرفی نامه مشمولان به مراکز آموزش را دریافت و برابر اطلاعات مندرج در آن اقدام کنند.</p>
      <p>در این اطلاعیه آمده است: مشمولان ساکن تهران بزرگ هم می بایست ساعت ۶ صبح روز یکشنبه، ۱۹ آبان ماه سال ۱۳۹۸ و مشمولان ساکن سایر استان ها نیز ساعت ۷ صبح تاریخ ذکر شده، در محل و مراکزی که در برگ معرفی نامه مشمولان به مراکز آموزش نیروهای مسلح اعلام شده، حضور یابند تا به خدمت دوره ضرورت اعزام شوند.</p>
      <p>بنابراین گزارش، عدم حضور به موقع در زمان و محل های تعیین شده، غیبت محسوب شده و برابر ماده ۵۸ قانون خدمت وظیفه عمومی، محرومیت های اجتماعی را برای آنان در برخواهد داشت.</p>
      <p>گفتنی است، متقاضیان در صورت نیاز به اطلاعات بیشتر می توانند از طریق پایگاه اطلاع رسانی سازمان به نشانی www.vazifeh.police.ir، سامانه تلفن گویا به شماره ۰۹۶۴۸۰ و یا کانال سازمان در پیام رسان سروش به نشانی sarbazvazifeh @ از آخرین اخبار مطلع شوند.</p>
    </article>
  </body>
</html>