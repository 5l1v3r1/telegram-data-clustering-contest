<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76249-Ma-Twitch-problem-Uz-od-neho-utiekol-CouRage-Shroud-aj-Ninja"/>
    <meta property="og:site_name" content="REFRESHER"/>
    <meta property="article:published_time" content="2019-11-05T16:27:00+00:00"/>
    <meta property="og:title" content="Má Twitch problém? Už od neho utiekol CouRage, Shroud aj Ninja"/>
    <meta property="og:description" content="Známe mená čoraz častejšie odchádzajú ku konkurencii."/>
  </head>
  <body>
    <article>
      <h1>Má Twitch problém? Už od neho utiekol CouRage, Shroud aj Ninja</h1>
      <address><time datetime="2019-11-05T16:27:00+00:00">05 Nov 2019, 16:27</time> by <a rel="author">Matej Krajčovič</a></address>
      <p>
        <b>Známe mená čoraz častejšie odchádzajú ku konkurencii.</b>
      </p>
      <p>Platforma <b>Twitch</b> si napriek kauzám spokojne žila až do leta tohto roku. Potom ale jeden z najznámejších streamerov <b>Ninja </b>ohlásil náhly <b>prechod na konkurenčný Mixer</b> vlastnený Microsoftom.</p>
      <p>Podľa špekulácií hral v Ninjovom prípade hlavnú úlohu štedrý bonus vo výške 50 miliónov dolárov, no jeho príklad už odvtedy nasledovali viaceré známe mená. </p>
      <related>
        <a href="https://refresher.sk/68867-Hraju-hry-a-zarabaju-miliony-eur-Streamovanie-na-Twitchi-zivi-tisice-mladych-ludi"/>
      </related>
      <p>Na konci októbra prechod na Mixer oznámil aj <b>Shroud</b>, ktorý túto zmenu <a href="https://dotesports.com/streaming/news/shroud-explains-his-decision-to-move-to-mixer">podľa Dotesports</a> označil za <i>„najlepší krok vo svojej kariére“ </i>už po prvom dni na novom webe. </p>
      <figure>
        <iframe data-src="https://twitter.com/shroud/status/1187413389582061568?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ku hladkému prechodu prispieva aj samotný Mixer, ktorý počas prvých týždňov umožní predplatenie si Shroudovho kanálu (tzv. subscription) <b>úplne zadarmo</b>. Predplatitelia, ktorí ho svojimi mesačnými príspevkami podporovali na Twitchi, tak v zásade neprídu o žiadne peniaze. </p>
      <p>V posledných dňoch sa k úniku slávnych mien z Twitchu pridal aj <b>CouRage</b>, vlastným menom Jack Dunlop,<a href="https://www.engadget.com/2019/11/04/courage-twitch-youtube-gaming-exclusive-streaming/"> informuje Engadget</a>. </p>
      <p>Ten streamoval najmä hru Fortnite a jeho kanál mal viac než <b>dva milióny followerov</b>. Teraz pre zmenu zamieril na YouTube, kde sa už teší približne rovnako veľkej komunite. </p>
      <p>  </p>
      <figure>
        <iframe src="https://www.youtube.com/embed/0ruEtnIFQ1s" width="700" height="393" data-service="Youtube" scrolling="no"/>
      </figure>
      <p>Web tiež špekuluje, že za čoraz väčším počtom odchodov je samotná politika Twitchu, ktorý má svojim <b>veľkým hviezdam brániť v nadväzovaní nových obchodných a sponzorských dohôd</b> s ostatnými firmami.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/55143-Facebook-chce-konkurovat-Twitchu-s-novou-platformou-pre-streamovanie-hier"/>
        <a href="https://refresher.sk/61726-Streamer-Ninja-si-vdaka-hraniu-Fortnite-v-roku-2018-zarobil-az-10-milionov-dolarov"/>
        <a href="https://refresher.sk/63037-DJ-Deadmau5-si-zrusil-svoj-Twitch-kanal-po-tom-co-na-streame-pouzil-homofobne-nadavky"/>
        <a href="https://refresher.sk/53395-Drake-dal-svojmu-oblubenemu-streamerovi-4tisic-eur-Vyhral-totiz-vo-Fortnite"/>
        <a href="https://refresher.sk/45682-Hracka-na-Twitchi-si-pocas-streamu-nechtiac-podpalila-vlasy-Ohen-na-vlastnej-hlave-si-vsimla-az-po-par-sekundach"/>
        <a href="https://refresher.sk/69540-Pocitacove-hry-budu-olympijskym-sportom-tvrdi-najznamejsi-streamer-Ninja"/>
        <a href="https://refresher.sk/57823-Youtuber-nechal-rozmixovat-iPhone-X-a-potom-sa-vyslednu-zmes-pokusil-vypit-specialnou-slamkou-na-prezitie"/>
        <a href="https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania"/>
      </related>
    </article>
  </body>
</html>