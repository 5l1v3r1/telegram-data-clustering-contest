<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/lifestyle/divchina-dopomogla-bezdomnomu-groshima-i-odyagom-cherez-14-rokiv-vin-znayshov-jiji-shchob-viddyachiti-50051745.html"/>
    <meta property="og:site_name" content="НВ"/>
    <meta property="article:published_time" content="2019-11-05T16:26:00+00:00"/>
    <meta property="og:title" content="Дівчина допомогла бездомному грошима і одягом. Через 14 років він знайшов її, щоб віддячити"/>
    <meta property="og:description" content="Американка Джена Номеллі розповіла зворушливу історію про безпритульного, який скористався своїм другим шансом."/>
  </head>
  <body>
    <article>
      <h1>Дівчина допомогла бездомному грошима і одягом. Через 14 років він знайшов її, щоб віддячити</h1>
      <h2>Американка Джена Номеллі розповіла зворушливу історію про безпритульного, який скористався своїм другим шансом.</h2>
      <address>
        <time datetime="2019-11-05T16:26:00+00:00">05 Nov 2019, 16:26</time>
      </address>
      <p>14 років тому Вілл був бездомним - більше того, він був залежним від героїну. Джена зустріла його, коли Вілл копався в смітнику і вирішила запитати, що його довело до такого життя.</p>
      <p>«Він сказав, що його дружина несподівано померла. У розпачі після її смерті він спробував героїн - всього один раз - і підсів. Через це він втратив роботу і дім», - <a href="https://www.facebook.com/lovewhatreallymatters/photos/a.710462625642805/2884071378281908/?type=3&amp;theater">пише</a> Джена.</p>
      <p>Вона вирішила допомогти Віллу - за декілька місяців вони стали хорошими друзями. Джена купила йому одяг, взуття і дала йому 7 доларів на відновлення паспорта. Але одного разу він пропав.</p>
      <p>«Всі ці роки я задавалася питанням, що з ним сталося, і чи живий він взагалі», - розповідає дівчина.</p>
      <p>Зустрілися вони лише 14 років потому - Джена виходила з громадського туалету в одному з супермаркетів, де і помітила чоловіка, який дивився на неї і плакав. «Це був мій Вілл».</p>
      <p>Всі ці роки Джена побоювалася, що Вілл повернувся до наркотиків і кочового способу життя. Виявилося все зовсім інакше - він не просто прийняв її допомогу, а й повністю змінив своє життя: відновив документи, знайшов роботу і одружився.</p>
      <p>«Ми ридали, обнявшись, стоячи посеред супермаркету, а потім попросили співробітника зробити цю фотографію», - зізнається Джена.</p>
      <p>Читайте також:<br/><a href="https://nv.ua/ukr/world/countries/amerikanka-kilka-rokiv-pisala-povidomlennya-batka-yakogo-vtratila-i-odnogo-razu-otrimala-vidpovid-50050261.html">&amp;nbspДівчина кілька років писала повідомлення загиблому батькові. Через чотири роки вона отримала відповідь від чоловіка, який втратив дочку <br/></a>Читайте також:<br/><a href="https://nv.ua/ukr/lifestyle/cholovik-vipadkovo-kupiv-tisyachu-kurey-za-pivtora-dolara-i-shukaye-jim-noviy-budinok-novini-svitu-50051531.html">&amp;nbspЧоловік випадково купив тисячу курей всього за півтора долара. Тепер він шукає птахам новий дім</a></p>
    </article>
  </body>
</html>