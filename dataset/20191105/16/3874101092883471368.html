<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/xiaomi-108mp-kamerali-mi-cc9-pro-tanitti_84910.html"/>
    <meta property="og:site_name" content="CHIP Online"/>
    <meta property="article:published_time" content="2019-11-05T16:00:00+00:00"/>
    <meta property="og:title" content="Xiaomi, 108MP Kameralı Mi CC9 Pro'yu Tanıttı"/>
    <meta property="og:description" content="Çinli dev Xiaomi, megapiksel sayısında bir ilke imza atan telefonu Mi CC9 Pro'yu duyurdu."/>
  </head>
  <body>
    <article>
      <h1>Xiaomi, 108MP Kameralı Mi CC9 Pro'yu Tanıttı</h1>
      <h2>Çinli dev Xiaomi, megapiksel sayısında bir ilke imza atan telefonu Mi CC9 Pro'yu duyurdu.</h2>
      <address><time datetime="2019-11-05T16:00:00+00:00">05 Nov 2019, 16:00</time> by <a rel="author">CHIP Online</a></address>
      <p><b>Xiaomi</b>, arka yüzünde beş farklı kamera bulunduran yeni telefonu <b>Mi CC9 Pro</b>'yu Çin'de tanıttı. Beş kameranın arasında Xiaomi'nin Samsung'la birlikte geliştirdiği <b>108MP HMX</b> sensör de bulunuyor.</p>
      <figure>
        <img src="https://cdn.chip.gen.tr/images/content/2019/11/05/2019110514331730172.jpg"/>
      </figure>
      <p>Satışa sunulan ilk 108MP kameralı telefon olan Mi CC9 Pro, varsayılan olarak 108MP kamerayla yakalanan kareleri özel bir piksel gruplandırma teknolojisiyle <b>27MP</b> olarak kaydediyor. Aynı kamera sensörüne sahip Mi Mix Alpha daha önce duyurulmuştu, ancak Mi Mix Alpha aralık ayında satışa sunulacak.</p>
      <p>Telefonun arka yüzündeki lensler arasında iki farklı telefoto lens, bir ultra geniş lens ve bir makro lens bulunuyor. Mi CC9 Pro'nun kameralarının teknik özellikleri şöyle sıralanıyor:</p>
      <p>
        <i>108MP 1/1.33 inç Samsung HMX sensör, f/1.69 diyafram, OIS</i>
        <br/>
        <i>12MP 1 / 2.6-inç sensör, 50mm odak uzaklığı, f/2.0 diyafram</i>
        <br/>
        <i>8MP 1/3.6-inç sensör, 94mm odak uzaklığı, f/2.0 diyafram, OIS, 5x optik, 10x melez ve 50x dijital zoom</i>
        <br/>
        <i>20MP 1/8 inçlik sensör, 117 derecelik görüş alanı, 16mm odak uzaklığı, f / 2.2 diyafram</i>
        <br/>
        <i>2MP makro lens, f/2.4 diyafram</i>
        <br/>
        <i>Çift led flaş</i>
        <br/>
        <i>32MP ön kamera</i>
      </p>
      <p>Xiaomi, Mi CC9 Pro'nun 8 bileşenli plastik lense sahip üst düzey bir sürümünü de satışa sunuyor.</p>
      <p>Mi CC9 Pro'nun diğer özellikleri arasında 6,47 inç FHD+ kavisli AMOLED ekran, Snapdragon 740G yonga seti, 6GB/8GB RAM, 128GB/256GB UFS 2.1 depolama, ekran içi parmak izi sensörü, 5260mAh pil ve MIUI 11 var.</p>
      <p>Renk seçenekleri "Black", "Aurora Green" ve "Snow Aurora"dan oluşan Mi CC9 Pro'nun Çin'deki fiyatı yaklaşık <b>400 dolardan</b> başlıyor. Mi CC9 Pro ve Mi Note 10 Pro, Avrupa pazarı için İspanya'daki bir etkinlikte yarın tanıtılacak.</p>
    </article>
  </body>
</html>