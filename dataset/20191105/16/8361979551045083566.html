<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/zastupnik-golovi-minekonomrozvitku-rozpoviv-pro-zakon-pro-kasovi-aparati-dlya-fop-novini-ukrajini-50051784.html"/>
    <meta property="og:site_name" content="НВ"/>
    <meta property="article:published_time" content="2019-11-05T16:57:00+00:00"/>
    <meta property="og:title" content="Касові апарати для ФОПів: заступник голови Мінекономрозвитку заявив, що його хвилюють протести через підписані Зеленським закони"/>
    <meta property="og:description" content="Заступник голови Міністерства розвитку економіки, торгівлі і сільського господарства України Дмитро Романович заявив, що його «дуже хвилюють» протести, викликані підписанням президентом Володимиром Зеленським законів про обов’язкове використання касових апаратів малим бізнесом."/>
  </head>
  <body>
    <article>
      <h1>Касові апарати для ФОПів: заступник голови Мінекономрозвитку заявив, що його хвилюють протести через підписані Зеленським закони</h1>
      <h2>Заступник голови Міністерства розвитку економіки, торгівлі і сільського господарства України Дмитро Романович заявив, що його «дуже хвилюють» протести, викликані підписанням президентом Володимиром Зеленським законів про обов’язкове використання касових апаратів малим бізнесом.</h2>
      <address>
        <time datetime="2019-11-05T16:57:00+00:00">05 Nov 2019, 16:57</time>
      </address>
      <p>Про це він розповів в інтерв'ю <a href="https://radio.nv.ua/">Радіо НВ</a>.</p>
      <p>«Мене це дуже турбує. Кабінетом міністрів створена координаційна рада з питань розвитку мікро- і малого бізнесу. Найближчими днями відбудеться перше засідання, де ми будемо детально розмовляти про те, що треба виправити для того, щоби вони [закони, - Ред.] запрацювали», - зазначив заступник міністра.</p>
      <p>Відповідаючи на питання журналіста НВ про те, чи можуть відповідні закони бути змінені, Романович сказав: «Теоретично, так».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/013/152/original/ca766348adf5ea4d0fd554ec39b0de55.png?stamp=1&amp;q=85&amp;w=115"/>
      </figure>
      <p>Ігор Лавриненко<br/>Смартфон замість касових апаратів для бізнесу</p>
      <p>Нагадаємо, 17 жовтня <a href="https://nv.ua/ukr/biz/markets/zelenskiy-pidpisav-zakoni-pro-keshbek-ta-kasovi-aparati-novini-ukrajini-50048354.html">президент Володимир Зеленський підписав закони, які розширюють обов'язкове використання касових апаратів</a> і програмних реєстраторів розрахункових операцій для малого бізнесу, а також запроваджують механізм кешбеку.</p>
      <p>Закони підтримала Європейська Бізнес Асоціація. У той же час, на думку співзасновника Нової Пошти Володимира Поперешнюка, вони є свідченням того, що «<a href="https://nv.ua/ukr/biz/experts/fop-chomu-nova-vlada-yde-proti-biznesu-novini-ukrajini-50041904.html">нова влада пішла в наступ на бізнес</a>». Проти виступав також власник Розетки Владислав Чечоткін.</p>
      <p>Підписаний президентом пакет документів також викликав критику з боку самого малого бізнесу, представники якого організували 4 листопада акцію навпроти Офісу президента <i>Врятуйте малий бізнес</i> з вимогою скасувати відповідні закони.</p>
    </article>
  </body>
</html>