<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88780"/>
    <meta property="og:site_name" content="Denník politika"/>
    <meta property="article:published_time" content="2019-11-05T16:35:08+00:00"/>
    <meta property="og:title" content="Rozvoju internetu vecí môžu pomôcť aj mikrodátové centrá"/>
    <meta property="og:description" content="5.11.2019 (Webnoviny.sk) – Schneider Electric prestavuje nástenný modul EcoStruxure Micro Data Center 6U, ktorý je prvým svojho druhu medzi mikro-dátovými centrami EcoStruxure. Dizajnu dominuje úzky profil, čo prináša úsporu z hľadiska podlahovej plochy."/>
  </head>
  <body>
    <article>
      <h1>Rozvoju internetu vecí môžu pomôcť aj mikrodátové centrá</h1>
      <address><time datetime="2019-11-05T16:35:08+00:00">05 Nov 2019, 16:35</time> by <a rel="author">Webnoviny</a></address>
      <p>5.11.2019 (Webnoviny.sk) – Schneider Electric prestavuje nástenný modul EcoStruxure Micro Data Center 6U, ktorý je prvým svojho druhu medzi mikro-dátovými centrami EcoStruxure. Dizajnu dominuje úzky profil, čo prináša úsporu z hľadiska podlahovej plochy.</p>
      <p>Spoločnosti od tých najmenších až po najväčšie prechádzajú zásadnou digitálnou transformáciou. V rámci tohto trendu sú IT technológie nasadzované na miesta, kde vznikajú dáta alebo procesy, tak dochádza k fenoménu <a href="https://www.apc.com/us/en/solutions/business-solutions/edge-computing/what-is-edge-computing.jsp">edge computing</a>.</p>
      <p>Edge computing prináša prostredie s mnohými distribuovanými systémami v lokalitách bez IT infraštruktúry, s novými požiadavkami na kybernetickú a fyzickú bezpečnosť a v prostrediach, ktoré nie sú optimalizované pre tradičné nasadenie IT systémov. <b>Nástenný modul EcoStruxure Micro Data Center 6U od Schneider Electric</b> je navrhnutý pre prostredie, kde je nevyhnutný malý rozmer a odolnosť.</p>
      <p>Systém umožňuje bezpečnú montáž rozmerných serverov, sieťových zariadení a záložných zdrojov UPS na steny, tak že nezaberajú žiadnu podlahovú plochu. Týmto dokážu ušetriť až 60 percent podlahovej plochy. Vyhotovenie umožňuje predinštaláciu mnohých komponentov. Konštrukciu dopĺňa prachový filter a ventilátorové vetranie, komponenty vhodné pre oblasť ľahkého priemyslu. Tento systém prináša podporu kritických biznis činností aj mimo IT prostredia.</p>
      <p>S rozširovaním edge sietí sa musia IT manažéri vysporiadať s novými bezpečnostnými rizikami. Podľa odhadov kybernetické útoky každoročne zasiahnu až 61 % malých a stredných podnikov. Na ochranu proti kybernetickým hrozbám uviedla spoločnosť Schneider Electric <a href="https://ecostruxureit.com/ecostruxure-it-expert/">EcoStruxure IT Expert™</a>, monitorovací a riadiaci cloudový softvér určený pre edge prostredie aj tradičné dátové centrá. Táto novinka obsahuje hodnotiacu metodiku pre všetky zariadenia Schneider Electric s potenciálnym rozšírením pre ďalších vendorov.</p>
      <p>Inzercia</p>
      <p>Viac k témam: <a href="https://www.webnoviny.sk/tag/ecostruxure-micro-data-center-6u/"><u>EcoStruxure Micro Data Center 6U</u></a>, <a href="https://www.webnoviny.sk/tag/internet/"><u>internet</u></a>, <a href="https://www.webnoviny.sk/tag/pr/"><u>PR</u></a>, <a href="https://www.webnoviny.sk/tag/schneider-electric/"><u>Schneider Electric</u></a><br/>Zdroj: Webnoviny.sk – <a href="https://www.webnoviny.sk/rozvoju-internetu-veci-mozu-pomoct-aj-mikrodatove-centra/"><u>Rozvoju internetu vecí môžu pomôcť aj mikrodátové centrá</u></a> © SITA Všetky práva vyhradené.</p>
    </article>
  </body>
</html>