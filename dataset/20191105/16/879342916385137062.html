<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/polityka/holova-dnipropetrovskoyi-oblrady-zayavyv-pro-vidstavku"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T16:19:41+00:00"/>
    <meta property="og:title" content="Голова Дніпропетровської облради заявив про відставку"/>
    <meta property="og:description" content="Голова Дніпропетровської обласної ради Гліб Пригунов у вівторок, 5 листопада, подав у відставку."/>
  </head>
  <body>
    <article>
      <h1>Голова Дніпропетровської облради заявив про відставку</h1>
      <address>
        <time datetime="2019-11-05T16:19:41+00:00">05 Nov 2019, 16:19</time>
      </address>
      <p>
        <b>Голова Дніпропетровської обласної ради Гліб Пригунов у вівторок, 5 листопада, подав у відставку.</b>
      </p>
      <p>Про це він повідомив на своїй сторінці у Facebook.</p>
      <p>Своє рішення Пригунов пояснив зміною політичної картини в області та країні.</p>
      <p>«<i>Чотири роки тому ми об'єдналися в демократичну коаліцію, щоб усунути Партію регіонів від управління процесами в області. І це нам вдалося... Останні шість місяців в облраді відбувається спроба підлаштуватися під всеукраїнську політичну картину за умови підтримки «попередників». Хоча отримати недовіру від Партії регіонів вважаю позитивною оцінкою своєї діяльності, значить, ми все робили правильно!.. У цій ситуації вважаю за доцільне скласти свої повноваження і піти з посади голови обласної ради!</i>» - написав Пригунов, наголосивши, що залишиться в місцевій політиці.</p>
      <p>Він також зазначив, що не згоден з деякими процесами, що відбуваються в місті, наприклад, відключення від електропостачання будівлі «Медіа-простору».</p>
      <p>Як свідчить розпорядження про призначення на 8 листопада чергової сесії Дніпропетровської облради, депутати планували розглянути питання про оголошення недовіри Пригунову та його відставку.</p>
      <p>Раніше у Львівській області <a href="https://www.slovoidilo.ua/2019/10/25/novyna/polityka/lvivshhyni-mer-mista-podav-vidstavku-cherez-zryv-opalyuvalnoho-sezonu">мер міста подав у відставку</a> через зрив опалювального сезону.</p>
      <p>Також раніше на засіданні Кабміну погодили <a href="https://www.slovoidilo.ua/2019/10/20/novyna/polityka/holova-luhanskoyi-oda-podav-vidstavku">звільнення Віталія Комарницького з посади голови Луганської ОДА.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/25/novyna/polityka/lvivshhyni-mer-mista-podav-vidstavku-cherez-zryv-opalyuvalnoho-sezonu"/>
        <a href="https://www.slovoidilo.ua/2019/10/20/novyna/polityka/holova-luhanskoyi-oda-podav-vidstavku"/>
      </related>
    </article>
  </body>
</html>