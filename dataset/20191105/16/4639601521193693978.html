<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/culture/vretaniko-periodiko-qc-gemato-klopimaia-to-vretaniko-mouseio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T16:11:54+00:00"/>
    <meta property="og:title" content="Βρετανικό Περιοδικό QC: Γεμάτο «κλοπιμαία» το Βρετανικό Μουσείο"/>
    <meta property="og:description" content="«Εχουν αφαιρεθεί με τη βία από άλλους λαούς»"/>
  </head>
  <body>
    <article>
      <h1>Βρετανικό Περιοδικό QC: Γεμάτο «κλοπιμαία» το Βρετανικό Μουσείο</h1>
      <h2>«Εχουν αφαιρεθεί με τη βία από άλλους λαούς»</h2>
      <address><time datetime="2019-11-05T16:11:54+00:00">05 Nov 2019, 16:11</time> by <a rel="author">ΤοΒΗΜΑ Team</a></address>
      <p>Ότι εκθέτει κλοπιμαία κατηγορεί το Βρετανικό Μουσείο, το κορυφαίο δικηγορικό γραφείο του Geoffrey Robertson, ο οποίος εξαπολύει σφοδρή επίθεση στη διοίκηση.</p>
      <p>Ο ίδιος μάλιστα τολμά να κάνει λόγο για «κλεμμένη πολιτιστική κληρονομιά» και «ξεναγήσεις στο μουσείο που είναι γεμάτο αντικείμενα που έχουν αφαιρεθεί με τη βία από άλλους λαούς».</p>
      <p>
        <a href="https://www.in.gr/2019/11/05/world/peirateia-se-tanker-sto-kokkino-agonia-gia-ton-20xrono-ellina-pou-vriskontai-oi-omiroi/">Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι</a>
      </p>
      <p>Το δικηγορικό γραφείο QC, αγωνίζεται για την επιστροφή αρχαιοτήτων σε χώρες, από τις οποίες αυτές είχαν αφαιρεθεί με διάφορους τρόπους κατά το παρελθόν.</p>
      <p>Στο στόχαστρο του Ρόμπερτσον μπαίνει ιδιαίτερα το Βρετανικό Μουσείο, ο οποίο «επιτρέπει μια περιήγηση στα κλεμμένα έργα», η οποία «κάνει στάσεις στα μάρμαρα του Έλγιν, το μοάι Hoa Kakananai’a, τα μπρούτζινα αντικείμενα από το Μπενίν και άλλους κλεμμένους εθνικούς θησαυρούς». Τα αντικείμενα στα οποία αναφέρεται ο Ρόμπερτσον διεκδικούνται από την Ελλάδα, τα νησιά του Πάσχα και τη Νιγηρία αντίστοιχα και είναι αντικείμενα διαρκών αντιπαραθέσεων.</p>
      <h3>«Οι μεγαλύτεροι αποδέκτες κλεμμένης ιδιοκτησίας»</h3>
      <p>«Οι διαχειριστές του Βρετανικού Μουσείου έχουν μετατραπεί στους μεγαλύτερους αποδέκτες κλεμμένης ιδιοκτησίας παγκοσμίως και ένα μεγάλο μέρος των λαφύρων δεν εκτίθενται καν στο κοινό» υποστηρίζει ο Robertson, καλώντας τη διοίκηση να επιστρέψει τα αρχαιολογικά ευρήματα που αφαιρέθηκαν από τις χώρες που βρίσκονταν υπό βρετανική κατοχή στο παρελθόν.</p>
      <p>Όπως εξηγεί, το Βρετανικό Μουσείο δεν σταματά να διαδίδει σειρά από «προσεκτικά κατασκευασμένα ψέματα και μισές αλήθειες» για το πώς ο λόργος Έλγιν «έσωσε» τα γλυπτά του Παρθενώνα από την καταστροφή ή για το πώς πέρασαν οι αρχαιότητες αυτές στην κατοχή του με νόμιμο τρόπο.</p>
      <h4>Τι απαντά το Βρετανικό Μουσείο</h4>
      <p>Εκπρόσωπος του Βρετανικού Μουσείου παραδέχτηκε ότι πράγματι γίνεται μια περιήγηση «κλεμμένων έργων», αλλά από εξωτερικό οδηγό και όχι άνθρωπο του Μουσείου.</p>
      <p>Πρόσθεσε ότι ειδικά τα μάρμαρα του Έλγιν αποκτήθηκαν με νόμιμο τρόπο.</p>
      <p>«Οι δραστηριότητες του λόρδου Έλγιν ερευνήθηκαν εκτενώς από μια επιτροπή του κοινοβουλίου το 1816 και βρέθηκαν εντελώς νόμιμες», είπε.</p>
      <p>«Το Βρετανικό Μουσείο αποδέχεται τις δύσκολες ιστορίες κάποιων από τις συλλογές του, όπως και τις συνθήκες κάτω από τις οποίες αποκτήθηκαν, μέσω πολέμου ή λεηλασίας», κατέληξε.</p>
      <p>
        <a href="https://www.tovima.gr/2019/11/05/politics/ti-epidiokei-giati-anisyxei-o-karamanlis/">Τι επιδιώκει, γιατί ανησυχεί ο Κώστας Καραμανλής</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/09/30/culture/oi-vretanoi-ypodexontai-tin-troia/"/>
        <a href="https://www.tovima.gr/2019/09/22/culture/oi-vretanoi-den-prokeitai-na-dosoun-pote-ta-glypta-tou-parthenona/"/>
        <a href="https://www.tovima.gr/2019/09/21/culture/aporriti-allilografia-agapitoi-ellines-ta-glypta-anikoun-sto-mouseio-mas/"/>
        <a href="https://www.tovima.gr/2019/09/17/opinions/karamanlis-tsipras-fofi-mazi-sti-mitropoli/"/>
        <a href="https://www.tovima.gr/2019/09/14/opinions/ellines-arxaiologoi-sto-vretaniko-mouseio/"/>
        <a href="https://www.tovima.gr/2019/09/12/culture/vretaniko-mouseio-yparxoun-simadia-alla-den-apeilountai-ta-glypta-tou-parthenona/"/>
        <a href="https://www.tovima.gr/2019/09/12/vimatv/mendoni-prosvlitiki-i-eikona-tou-vretanikou-mouseiou-na-epistrepsoun-ta-glypta/"/>
        <a href="https://www.tovima.gr/2019/09/11/culture/mendoni-oristiki-i-epistrofi-ton-glypton-tou-parthenona-stin-athina/"/>
        <a href="https://www.tovima.gr/2019/09/10/culture/vretaniko-mouseio-kataggelia-ta-glypta-tou-parthenona-anamesa-se-mouxla/"/>
        <a href="https://www.tovima.gr/2019/09/10/culture/pos-apeikonizetai-o-tymvos-kasta-stin-amfipoli-se-xarti-tou-1918/"/>
        <a href="https://www.tovima.gr/2019/09/08/politics/mitsotakis-gia-ta-glypta-einai-ksekatharo-oti-den-apempoloume-tin-idioktisia-tous/"/>
        <a href="https://www.tovima.gr/2019/09/08/politics/deth-live-i-synenteyksi-typou-tou-kyriakou-mitsotaki/"/>
      </related>
    </article>
  </body>
</html>