<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/okonomi/i/JoXR5X/politiet-vurderer-foretaksstraff-for-forsvaret-og-kystverket-etter-he"/>
    <meta property="og:site_name" content="Bergens Tidende"/>
    <meta property="article:published_time" content="2019-11-05T16:26:35+00:00"/>
    <meta property="og:title" content="Politiet vurderer foretaksstraff for Forsvaret og Kystverket etter «Helge Ingstad»-ulykken"/>
    <meta property="og:description" content="Etterforskningen av havariet til fregatten Helge Ingstad blir neppe avsluttet før nyttår. Politiet vurderer om Forsvaret og Kystverket skal gis foretaksstraff."/>
  </head>
  <body>
    <article>
      <h1>Politiet vurderer foretaksstraff for Forsvaret og Kystverket etter «Helge Ingstad»-ulykken</h1>
      <h2>Etterforskningen av havariet til fregatten Helge Ingstad blir neppe avsluttet før nyttår. Politiet vurderer om Forsvaret og Kystverket skal gis foretaksstraff.</h2>
      <address><time datetime="2019-11-05T16:26:35+00:00">05 Nov 2019, 16:26</time> by <a rel="author">NTB</a></address>
      <p>Det er for forhold knyttet til drift, rutiner, opplæring og risikovurdering politiet vurderer å straffeforfølge Kystverket og Forsvaret, melder <a href="https://www.vg.no/nyheter/innenriks/i/WbXxpj/politiet-vurderer-foretaksstraff-etter-helge-ingstad-forliset">VG.</a></p>
      <p>– Foretakenes ansvar har vært tema under etterforskningen, men det er for tidlig å si hvordan vi konkluderer, sier påtaleansvarlig, politiadvokat Ole Bjørn Mevatne i Vest politidistrikt til avisa.</p>
      <p>Han sier at foretaksstraff heller ikke er utelukket for det greske rederiet som eier tankskipet Sola TS.</p>
      <p>For politiet gjenstår det flere avhør og undersøkelser før påtaleinnstillingen er klar. De avventer også granskningsrapporten til Havarikommisjonen, som skal legges fram på fredag.</p>
      <p>Politiet har tidligere sagt at det er tre personer som har status som mistenkt i saken – losen på tankskipet Sola, vaktsjefen på KNM Helge Ingstad og operatøren ved trafikksentralen på Fedje.</p>
      <p>Fregatten kolliderte med oljetankeren Sola TS fredag 8. november 2018 ved Stureterminalen i Øygarden i Hordaland. Skipet ble totalskadd i kollisjonen.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/okonomi/i/RRXlb8/ble-det-litt-mye-skattestoff-i-dag"/>
        <a href="https://www.bt.no/nyheter/okonomi/i/AdBJQ3/de-unge-rike-en-laerer-fra-etne-suste-inn-paa-formuetoppen"/>
        <a href="https://www.bt.no/sport/i/kJxbaB/rekord-haaland-fortsatte-maalshowet-i-champions-league-jeg-lever-droe"/>
        <a href="https://www.bt.no/nyheter/lokalt/i/e8Re99/varsler-hoey-luftforurensning-i-bergen"/>
        <a href="https://www.bt.no/nyheter/okonomi/i/lAaQpk/skattelistene-sjekk-toppene-i-din-kommune-her"/>
        <a href="https://www.bt.no/nyheter/lokalt/i/pLxnvR/folk-tror-alle-meglere-jobber-90-timer-uken-jeg-har-en-mer-normal-h"/>
      </related>
      <ol>
        <li>
          <a href="https://www.bt.no/tag/KNM_%C2%ABHelge_Ingstad%C2%BB">KNM «Helge Ingstad»</a>
        </li>
        <li>
          <a href="https://www.bt.no/tag/Etterforskning">Etterforskning</a>
        </li>
        <li>
          <a href="https://www.bt.no/tag/Kystverket">Kystverket</a>
        </li>
        <li>
          <a href="https://www.bt.no/tag/Tankskip">Tankskip</a>
        </li>
        <li>
          <a href="https://www.bt.no/tag/%C3%98ygarden">Øygarden</a>
        </li>
      </ol>
    </article>
  </body>
</html>