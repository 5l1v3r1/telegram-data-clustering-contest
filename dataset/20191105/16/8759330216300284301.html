<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902518/de-refs-voor-super-sunday-zijn-gekend-ook-boucaut-mag-aan-de-slag.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T16:28:00+00:00"/>
    <meta property="og:title" content="De volgende refs sluiten de heenronde in de Jupiler Pro League af"/>
    <meta property="og:description" content="Komend weekend staat Speeldag 15 in de Jupiler Pro League op de agenda. Na deze speelronde is de reguliere competitie halfweg. De KBVB maakte alvast de aanduidingen bekend voor de acht geplande wedstrijden."/>
  </head>
  <body>
    <article>
      <h1>De volgende refs sluiten de heenronde in de Jupiler Pro League af</h1>
      <address>
        <time datetime="2019-11-05T16:28:00+00:00">05 Nov 2019, 16:28</time>
      </address>
      <p>
        <b>Komend weekend staat Speeldag 15 in de Jupiler Pro League op de agenda. Na deze speelronde is de reguliere competitie halfweg. De KBVB maakte alvast de aanduidingen bekend voor de acht geplande wedstrijden.</b>
      </p>
      <p>RSC Anderlecht mag vrijdagavond op het veld van Zulte Waregem de speelronde aftrappen. <i>Paars-wit</i> gaat aan de Gaverbeek op zoek naar een zes op zes, nadat het afgelopen weekend won van hekkensluiter Cercle Brugge (2-1). De scheidsrechter van dienst is Lawrence Visser.</p>
      <p>Zondag mag er van een onvervalste 'Super Sunday' gesproken worden. Met Antwerp FC-Club Brugge en KRC Genk-KAA Gent staan er twee beladen toppers op de agenda. Beide wedstrijden worden door respectievelijk Bram Van Driessche en Erik Lambrechts in goede banen geleid. Alexandre Boucaut mag dan weer de speeldag afsluiten met Standard-KV Mechelen.</p>
      <figure>
        <iframe data-src="https://twitter.com/Belgianfootball/status/1191732723515346944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/902030/anderlecht-supporters-krijgen-ongelijk-uitstekend-werk-van-de-var-.html?itm_source=www.voetbalprimeur.be&amp;itm_medium=highlighted-content">Anderlecht-supporters krijgen ongelijk: "Uitstekend werk van de VAR"</a></aside>
    </article>
  </body>
</html>