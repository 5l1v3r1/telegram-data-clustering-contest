<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88777"/>
    <meta property="og:site_name" content="Denník politika"/>
    <meta property="article:published_time" content="2019-11-05T16:35:04+00:00"/>
    <meta property="og:title" content="Foto: Minister Gajdoš ocenil vojaka, ktorý poskytol žene prvú pomoc a zachránil jej život"/>
    <meta property="og:description" content="5.11.2019 (Webnoviny.sk) – Minister obrany Peter Gajdoš (SNS) ocenil profesionálneho vojaka Marcela Barčáka, ktorý poskytol žene prvú pomoc, čím jej zachránil život. Agentúru SITA o tom informovala hovorkyňa rezortu obrany Danka Capáková. Barčák si prevzal medailu ministra obrany III. stupňa."/>
  </head>
  <body>
    <article>
      <h1>Foto: Minister Gajdoš ocenil vojaka, ktorý poskytol žene prvú pomoc a zachránil jej život</h1>
      <address><time datetime="2019-11-05T16:35:04+00:00">05 Nov 2019, 16:35</time> by <a rel="author">Webnoviny</a></address>
      <p>5.11.2019 (Webnoviny.sk) – Minister obrany Peter Gajdoš (SNS) ocenil profesionálneho vojaka Marcela Barčáka, ktorý poskytol žene prvú pomoc, čím jej zachránil život. Agentúru SITA o tom informovala hovorkyňa rezortu obrany Danka Capáková. Barčák si prevzal medailu ministra obrany III. stupňa.</p>
      <p><i>„Zachránili ste ľudský život a to hovorí za všetko. Potvrdili ste, že ste vojak telom a dušou a nie iba počas služobného času,“</i> povedal Barčákovi pri príležitosti ocenenia Gajdoš.</p>
      <p>Barčák vyhlásil, že si ocenenie vysoko váži. <i>„Je to veľká pocta a tiež motivácia do budúcnosti. Avšak mojou najväčšou odmenou je, že táto pani odišla z nemocnice v poriadku,“</i> uviedol. Barčák pomáhal pri záchrane ľudského života aj v minulosti.</p>
      <p>Viac k témam: <a href="https://www.webnoviny.sk/tag/medaila-ministra-obrany-iii-stupna/"><u>medaila ministra obrany III. stupňa</u></a>, <a href="https://www.webnoviny.sk/tag/minister-obrany-sr/"><u>minister obrany SR</u></a>, <a href="https://www.webnoviny.sk/tag/ocenenie/"><u>ocenenie</u></a><br/>Zdroj: Webnoviny.sk – <a href="https://www.webnoviny.sk/foto-minister-gajdos-ocenil-vojaka-ktory-poskytol-zene-prvu-pomoc-a-zachranil-jej-zivot/"><u>Foto: Minister Gajdoš ocenil vojaka, ktorý poskytol žene prvú pomoc a zachránil jej život</u></a> © SITA Všetky práva vyhradené.</p>
    </article>
  </body>
</html>