<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/supercoppa-italiana-arabia-saudita/"/>
    <meta property="og:site_name" content="Il Post"/>
    <meta property="article:published_time" content="2019-11-05T16:42:33+00:00"/>
    <meta property="og:title" content="La Supercoppa Italiana verrà giocata ancora in Arabia Saudita, ma senza più limitazioni per il pubblico femminile"/>
    <meta property="og:description" content="Juventus e Lazio giocheranno la Supercoppa Italiana il prossimo 22 dicembre al King Saud University Stadium di Riyad, in Arabia Saudita, come previsto dall'accordo tra la Lega Serie A e l'autorità sportiva saudita per l'organizzazione di tre edizioni della coppa in cinque anni. A differenza dell'anno scorso, quando"/>
  </head>
  <body>
    <article>
      <h1>La Supercoppa Italiana verrà giocata ancora in Arabia Saudita, ma senza più limitazioni per il pubblico femminile</h1>
      <address>
        <time datetime="2019-11-05T16:42:33+00:00">05 Nov 2019, 16:42</time>
      </address>
      <p>Juventus e Lazio giocheranno la Supercoppa Italiana il prossimo 22 dicembre al King Saud University Stadium di Riyad, in Arabia Saudita, come previsto dall’accordo tra la Lega Serie A e l’autorità sportiva saudita per l’organizzazione di tre edizioni della coppa in cinque anni. A differenza dell’anno scorso, quando la partita si disputò a Gedda in uno stadio con dei settori interamente riservati agli uomini, quest’anno la Lega Serie A ha chiesto e ottenuto che l’accesso ai settori dello stadio di Riyad sia libero per tutti gli spettatori, senza più limitazioni per il pubblico femminile. È la prima volta che le autorità saudite concedono l’ingresso libero a una partita di calcio giocata sul suolo nazionale.</p>
    </article>
  </body>
</html>