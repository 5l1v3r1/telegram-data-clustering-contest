<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/highcourt-order-to-stop-the-cremation-of-maoist8364.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T16:03:00+00:00"/>
    <meta property="og:title" content="കൊല്ലപ്പെട്ട മാവോയിസ്റ്റുകളുടെ ശവസംസ്‌കാരം തടഞ്ഞു; സര്‍ക്കാര്‍ മൃതദേഹം സൂക്ഷിക്കണമെന്നും ഹൈക്കോടതി നിര്‍ദേശം"/>
    <meta property="og:description" content="Maoist Encounter Kerala പാലക്കാട്: അട്ടപ്പാടി മഞ്ചിക്കണ്ടിയില്‍ കൊല്ലപ്പെട്ട മാവോയിസ്റ്റുകളുടെ ശവസംസ്‌കാരം തടഞ്ഞ് ഹൈക്കോടതി. ഇനിയൊരു ഉത്തരവ് ഉണ്ടാവുന്നത് വരെ ശവസംസ്‌കാരം"/>
  </head>
  <body>
    <article>
      <h1>കൊല്ലപ്പെട്ട മാവോയിസ്റ്റുകളുടെ ശവസംസ്‌കാരം തടഞ്ഞു; സര്‍ക്കാര്‍ മൃതദേഹം സൂക്ഷിക്കണമെന്നും ഹൈക്കോടതി നിര്‍ദേശം</h1>
      <address><time datetime="2019-11-05T16:03:00+00:00">05 Nov 2019, 16:03</time> by <a rel="author">ന്യൂസ് ഡെസ്‌ക്</a></address>
      <p>പാലക്കാട്: അട്ടപ്പാടി മഞ്ചിക്കണ്ടിയില്‍ കൊല്ലപ്പെട്ട മാവോയിസ്റ്റുകളുടെ ശവസംസ്‌കാരം തടഞ്ഞ് ഹൈക്കോടതി. ഇനിയൊരു ഉത്തരവ് ഉണ്ടാവുന്നത് വരെ ശവസംസ്‌കാരം പാടില്ലെന്നും സര്‍ക്കാര്‍ മൃതദേഹം സൂക്ഷിക്കണമെന്നും ഹൈക്കോടതി നിര്‍ദേശം നല്‍കി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ബന്ധുക്കളുടെ ഹരജിയിലാണ് ഹൈക്കോടതിയുടെ നടപടി. ശവസംസ്‌കാരം തടയണമെന്നാവശ്യപ്പെട്ട് കൊല്ലപ്പെട്ട കാര്‍ത്തിയുടേയും മണിവാസകിന്റേയും സഹാദരങ്ങളാണ് ഹരജി സമര്‍പ്പിച്ചത്. സംസ്‌കാരം നടത്താനുളള്ള കീഴ്ക്കോടതിയുടെ ഉത്തരവ് നിയമപരമല്ലെന്നാണ് ഹരജിയില്‍ പറയുന്നത്.</p>
      <related>
        <a href="https://www.doolnews.com/ex-mla-to-quit-bjp-as-yediyurappa-battles-audio-tape.html?utm_source=doolnews&amp;utm_medium=related"/>
      </related>
      <p>കൊല്ലപ്പെട്ട നാല് പേരുടേയും മൃതദേഹങ്ങള്‍ തൃശ്ശൂര്‍ മെഡിക്കല്‍ കോളോജിലാണ് സൂക്ഷിച്ചത്. നേരത്തെ മൃതശശീരം റീപോസ്റ്റ്മോര്‍ട്ടം ചെയ്യണമെന്ന ആവശ്യവുമായി ബന്ധുക്കള്‍ പാലക്കാട് കോടതിയെ സമീപിച്ചിരുന്നു. സംഭവത്തില്‍ ശരിയായ അന്വേഷണം നടത്തണമെന്നും ഹരജിക്കാര്‍ ആവശ്യപ്പെടുന്നു.</p>
      <p>അതേസമയം മഞ്ചികണ്ടിയിലേത് വ്യാജ ഏറ്റുമുട്ടല്‍ തന്നെയാണെന്നും പൊലിസ് ഏകപക്ഷീയമായി വെടിവെച്ചതാണെന്നും സി.പി.ഐ സംസ്ഥാന സെക്രട്ടറി കാനം രാജേന്ദ്രന് റിപ്പോര്‍ട്ട് കൈമാറിയിരുന്നു. മഞ്ചിക്കണ്ടിയിലേത് വ്യാജ ഏറ്റുമുട്ടല്‍ തന്നെയാണെന്നും പൊലീസ് ഏകപക്ഷീയമായി വെടിവെച്ചെന്നതാണെന്നുമാണ് റിപ്പോര്‍ട്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/4hbpKvClI6E" width="500" height="281" data-service="Youtube" scrolling="no"/>
      </figure>
    </article>
  </body>
</html>