<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/hubavo-e-i-e-gotovo-rumanska-ulica-svarshva-nasred-poleto-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T16:25:00+00:00"/>
    <meta property="og:title" content="Хубаво е и е готово: Румънска улица свършва насред полето (ВИДЕО)"/>
    <meta property="og:description" content="Обяснението - общината имала пари за толкова, по-нататък щяло да има и още"/>
  </head>
  <body>
    <article>
      <h1>Хубаво е и е готово: Румънска улица свършва насред полето (ВИДЕО)</h1>
      <h2>Обяснението - общината имала пари за толкова, по-нататък щяло да има и още</h2>
      <address><time datetime="2019-11-05T16:25:00+00:00">05 Nov 2019, 16:25</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Хубав, прав асфалт, пешеходна пътека, а след нея… поле. Това представлява чисто нова улица в румънския град Пятра Намц, струваща на данъкоплатеца 100 000 евро. Екстравагантният проект предизвика множество коментари в северната ни съседка и беше сочен за пример за пилеене на пари.</p>
      <p>„Евронюз” нарича 200-метровата отсечка „Път за никъде”. Тя обаче е официално открита, има си даже знак „Стоп” в другия край... който я свързва с черен път. Именно с появата на маркировките местните хора разбрали, че всъщност не им строят паркинг, а става дума за съвсем истинска пътна артерия.</p>
      <p>Улицата, която свършва в нищото, обслужва всичко на всичко четири къщи.</p>
      <figure>
        <iframe src="https://www.youtube.com/embed/YANP3zUl8Xs" width="560" height="315" data-service="Youtube" scrolling="no"/>
      </figure>
      <p>Пред местния сайт „Ди Си Нюз” кметът Драгош Читич коментира, че към момента е имал единствено средства за построеното до момента. Той подчерта, че сегашното положение с крайна точка полето е само началото на мащабен проект за развитие на района.</p>
      <p>Имало много издадени разрешения за строеж и така – когато се появяват новите къщи, ще се появи и още асфалт. Евентуално.</p>
    </article>
  </body>
</html>