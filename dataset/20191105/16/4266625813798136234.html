<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/tretyakova_anonsuvala_shist_reform_u_sotsialniy_politytsi_1684203"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T16:10:00+00:00"/>
    <meta property="og:title" content="Третьякова анонсувала шість реформ у соціальній політиці"/>
    <meta property="og:description" content="Голова парламентського комітету з питань соціальної політики та захисту прав ветеранів Галина Третьякова анонсувала шість пріоритетних реформ у соціальній політиці України."/>
  </head>
  <body>
    <article>
      <h1>Третьякова анонсувала шість реформ у соціальній політиці</h1>
      <address>
        <time datetime="2019-11-05T16:10:00+00:00">05 Nov 2019, 16:10</time>
      </address>
      <p>
        <b>Голова парламентського комітету з питань соціальної політики та захисту прав ветеранів Галина Третьякова анонсувала шість пріоритетних реформ у соціальній політиці України.</b>
      </p>
      <p>Про це вона заявила на пресконференції у Києві, пише <a href="https://ua.interfax.com.ua/news/political/622701.html">Інтерфакс-Україна</a>. </p>
      <p>За її словами, уряд має вирішити ці проблеми у найближчі півтора-два роки. Вона зазначила, що <b>першою проблемою в Україні</b> є АТО/ООС, ті, хто брав участь у війні, та створення пакета соціального захисту для таких людей за стандартами НАТО. </p>
      <p>Ще однією темою <b>є зайнятість українців</b>. Третьякова заявила, що наразі  готується трудовий кодекс. </p>
      <p>Також під час пресконференції вона повідомила, що вже готуються законопроекти, які створюють другий рівень <b>пенсійного забезпечення</b>, і найближчим часом буде проведено дискусію, яка саме пенсійна система має запрацювати в Україні.</p>
      <p>"<b>Четверта тема - це чесна компенсація</b> за нанесення шкоди життю та здоров'ю. Маю констатувати, що за попередні роки ми не виробили механізму надання чесної компенсації. Більше того, ми вже увійшли в систему "Зеленої карти" і, згідно з її положеннями, якщо українець за кордоном унаслідок ДТП завдасть шкоди життю або здоров'ю, наприклад, італійця або англійця, то сума компенсації вимірюватиметься сотнями тисяч і мільйонами євро. У разі, якщо такий самий італієць або австрієць завдасть шкоди українському громадянину, то у цьому разі його відповідальність буде обмежена нашим законом і сумою у 250 тисяч гривень", – заявила голова комітету.</p>
      <p>П'ятою реформою Третьякова назвала <b>суб'єктивізацію домогосподарств</b>. </p>
      <p>"Шостою реформою ми маємо навести порядок у <b>Фонді соціального страхування</b>, подивитися, як його має бути модернізовано. Перший законопроект у цій реформі - №2275 "Про внесення змін до деяких законів України щодо стабілізації функціонування системи загальнообов'язкового державного соціального страхування", – резюмувала голова комітету. </p>
      <p><a href="https://zik.ua/news/2019/11/04/zelenskyy_pidpysav_zakonoproiekt_pro_sudovu_reformu_1683375">Нагадаємо,</a> 4 листопада президент України Володимир Зеленський підписав закон про судову реформу, який критикував ЄС. Дипломати, зокрема, вказали на безпідставність скорочення кількості суддів Верховного Суду й застосування люстрації до членів ВККС.</p>
      <related>
        <h4>читайте також</h4>
        <a href="https://zik.ua/news/2019/11/04/vbyvstvo_gandzyuk_u_yes_nagadaly_shcho_zamovnyky_zlochynu_ne_pokarani_1683611"/>
        <a href="https://zik.ua/news/2019/11/04/u_zelenskogo_ie_ryzyk_z_novoyu_syloyu_buty_vtyagnutym_u_politychnu_borotbu_ssha_1683571"/>
        <a href="https://zik.ua/news/2019/11/04/estoniya_pidtrymuie_vstup_ukrainy_v_yevrosoyuz_ta_nato__glava_mzs_1683353"/>
        <a href="https://zik.ua/news/2019/11/01/posol_frantsii_nadav_rozyasnennya_mzs_zayavy_makrona_shchodo_ukrainskyh_band_1682005"/>
      </related>
    </article>
  </body>
</html>