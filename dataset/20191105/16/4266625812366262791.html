<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/usi_vchyteli_otrymuvatymut_30_nadbavku_za_prestyzhnist__novosad_1684271"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T16:54:00+00:00"/>
    <meta property="og:title" content="Усі вчителі отримуватимуть 30% надбавку за престижність, – Новосад"/>
    <meta property="og:description" content="В проекті Державного бюджету передбачені кошти, які дозволять усім без виключення регіонам країни виплачувати вчителям надбавку за престижність у розмірі 30%."/>
  </head>
  <body>
    <article>
      <h1>Усі вчителі отримуватимуть 30% надбавку за престижність, – Новосад</h1>
      <address>
        <time datetime="2019-11-05T16:54:00+00:00">05 Nov 2019, 16:54</time>
      </address>
      <p>
        <b>В проекті Державного бюджету передбачені кошти, які дозволять усім без виключення регіонам країни виплачувати вчителям надбавку за престижність у розмірі 30%.</b>
      </p>
      <p>Про це, під час презентації проекту Державного бюджету – 2020, повідомила міністр освіти і науки Ганна Новосад,– передає <a href="https://osvita.ua/school/66563/">Освіта.</a></p>
      <p>За словами міністра, що цього року в освітній субвенції вперше закладені кошти на вирішення дуже важливої проблеми, яка супроводжувала попередні уряди – це виплата заробітних плат учителям з розрахунку старого контингенту.</p>
      <p>«Що це означає дуже простими словами. Ми платили заробітну плату за кількістю дітей, яка значно менша від реалістичної. А насправді це означає, що ми просто не доплачували останні 4 роки заробітну плату вчителям. Ми нарешті цю проблему виправляємо і додаємо 2,2 млрд для того, щоб враховувати ту кількість учнів, яка є реалістичною. На сьогодні це дозволить усім без виключення регіонам виплачувати повну надбавку за престижність у розмірі 30%, а не гратися надбавками, як це люблять робити на місцях», – підкреслила Ганна Новосад.</p>
      <p><a href="https://zik.ua/news/2019/11/03/kabmin_zatverdyv_proekt_derzhbyudzhetu2020_do_drugogo_chytannya_1682777">Нагадаємо,</a> 3 листопада, урядовці збиралися на позачергове засідання, під час якого, серед іншого, схвалили проєкт бюджету-2020 до другого читання.</p>
      <related>
        <h4>читайте також</h4>
        <a href="https://zik.ua/news/2019/10/30/u_mon_rozroblyayut_plan_zavdyaky_yakomu_ukrainska_osvita_stane_dostupnishoyu_1679843"/>
        <a href="https://zik.ua/news/2019/10/21/novosad_nasha_tsil__shchob_u_kozhniy_otg_bula_svoya_oporna_shkola_1673187"/>
        <a href="https://zik.ua/news/2019/10/17/mon_zatverdylo_standart_shkilnoi_osvity_naukovogo_spryamuvannya_1670171"/>
        <a href="https://zik.ua/news/2019/10/03/novosad_zustrinetsya_z_ochilnykamy_oblasnyh_upravlin_osvity_1660491"/>
      </related>
    </article>
  </body>
</html>