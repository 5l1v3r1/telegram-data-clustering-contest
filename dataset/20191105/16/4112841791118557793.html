<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76257-Will-Smith-sa-hra-na-Batmana-Nahlaskovany-trailer-pre-Bad-Boys-for-Life-slubuje-pokracovanie-na-ktore-sme-cakali-skoro-20-rokov"/>
    <meta property="og:site_name" content="REFRESHER"/>
    <meta property="article:published_time" content="2019-11-05T16:14:00+00:00"/>
    <meta property="og:title" content="Will Smith sa hrá na Batmana. Nahláškovaný trailer pre Bad Boys for Life sľubuje pokračovanie, na ktoré sme čakali skoro 20 rokov"/>
    <meta property="og:description" content="Trailer je plný explózií, hlášok, akcie a skvelej chémie medzi Martinom Lawrenceom a Willom Smithom."/>
  </head>
  <body>
    <article>
      <h1>Will Smith sa hrá na Batmana. Nahláškovaný trailer pre Bad Boys for Life sľubuje pokračovanie, na ktoré sme čakali skoro 20 rokov</h1>
      <address><time datetime="2019-11-05T16:14:00+00:00">05 Nov 2019, 16:14</time> by <a rel="author">Dominik Vetrák</a></address>
      <p>
        <b>Trailer je plný explózií, hlášok, akcie a skvelej chémie medzi Martinom Lawrenceom a Willom Smithom.</b>
      </p>
      <p>Od premiéry Bad Boys 2 od Michaela Baya ubehlo už viac ako 16 rokov. Tak dlho sme čakali,  na dvojicu Mike-Marcus. <b>A stále im to šliape nadmieru dobre</b>. Chémia medzi hercami sa vôbec nevytratila a my si tak môžeme užívať hláškovania našich obľúbených hrdinov. Režisér Adil El Arbi a Bilall Fallah (obaja natočili Black, Patser a ďalšie, pričom sa upísali aj Policajtovi z Beverly Hills 4) sa snažili zachovať Bayov vizuál a my sme zatiaľ viac než spokojní. </p>
      <p>Dej nás zavedie do obdobia, keď Mike (Smith) stále aktívne poľuje na zločincov a udržiava sa v top forme, zatiaľ čo Marcus sa už teší na dôchodok a dennodenné riskovanie života ho už nebaví, obzvlášť, keď sa musí starať o rodinu. Mikeovi tak pridelia nový tím.</p>
      <figure>
        <iframe src="https://www.youtube.com/embed/R228yPrwqTo" width="700" height="370" data-service="Youtube" scrolling="no"/>
      </figure>
      <p>Volá sa AMMO a bude skladať z hercov, ako Vanessa Hudgens, Charles Melton, Paola Nunez a Alexander Ludwig, známy zo seriálu Vikingovia (stvárňuje v ňom postavu Bjorna, najstaršieho z Ragnarových synov). Mikea sa však niekto pokúsi zabiť, a tak poprosí svojho parťáka, aby sa naposledy vydali na nebezpečnú cestu plnú výbuchov, zbraní, sexy žien, hlášok a mŕtvol.</p>
      <p>Film režíruje už spomínaná dvojica<b> Adil El Arbi a Bilall Fallah,</b> scenár napísal <b>Peter Craig</b> (Top Gun: Maverick) a slovenská i česká premiéra je plánovaná na<b> 16. januára</b> (leden) 2020. Ďalšie informácie o filme nájdeš <a href="https://filmkult.refresher.sk/tag/10981/bad-boys-3">v tomto vlákne.</a></p>
      <figure>
        <img src="https://i.refresher.sk/public/dominik-v/2019/_november/resizer.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/54320-Bad-Boys-3-predsa-len-uvidime-Ocakavane-pokracovanie-s-Willom-Smithom-a-Martinom-Lawrencom-dostalo-novy-datum-premiery"/>
        <a href="https://refresher.sk/71221-Pribeh-Star-Wars-IX-sa-bude-odohravat-rok-po-udalostiach-The-Last-Jedi-a-Bad-Boys-3-nabera-dalsie-herecke-posily"/>
        <a href="https://refresher.sk/71378-Bad-Boys-3-sa-zacne-natacat-v-aprili-zatial-co-Indiana-Jones-5-uz-sperkuje-scenar-Ako-sa-seria-zmeni-oproti-predoslemu-dielu"/>
        <a href="https://refresher.sk/74050-Bad-Boys-3-prichadzaju-o-rezisera-Ma-film-problemy-alebo-problem-tkvie-niekde-uplne-inde"/>
        <a href="https://refresher.sk/74377-Martin-Lawrence-v-tom-ma-jasno-Bad-Boys-for-Life-sa-zacne-natacat-uz-v-marci-2017"/>
        <a href="https://refresher.sk/73270-Soldado-a-spinoff-SpiderMana-maju-datum-premiery-zatial-co-trojka-Bad-Boys-sa-odklada-na-neurcito"/>
        <a href="https://refresher.sk/73128-Nadej-na-Bad-Boys-3-este-zije-Film-dostava-noveho-scenaristu"/>
        <a href="https://refresher.sk/73604-Bud-sa-Bad-Boys-3-zacne-natacat-uz-coskoro-alebo-nikdy-Michael-Bay-ma-v-tom-skratka-jasno"/>
      </related>
    </article>
  </body>
</html>