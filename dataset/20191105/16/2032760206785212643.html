<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88779"/>
    <meta property="og:site_name" content="Denník politika"/>
    <meta property="article:published_time" content="2019-11-05T16:35:08+00:00"/>
    <meta property="og:title" content="Obete sexuálneho zneužívania kňazmi by mohli finančne odškodniť, zvažujú biskupi"/>
    <meta property="og:description" content="5.11.2019 (Webnoviny.sk) – Francúzski biskupi zvažujú možnosť poskytnutia finančného odškodnenia obetiam sexuálneho zneužívania v cirkvi. V Lurdách bude vo štvrtok a v piatok 120 francúzskych biskupov diskutovať o pláne „finančného gesta“ týmto obetiam."/>
  </head>
  <body>
    <article>
      <h1>Obete sexuálneho zneužívania kňazmi by mohli finančne odškodniť, zvažujú biskupi</h1>
      <address><time datetime="2019-11-05T16:35:08+00:00">05 Nov 2019, 16:35</time> by <a rel="author">Webnoviny</a></address>
      <p>5.11.2019 (Webnoviny.sk) – Francúzski biskupi zvažujú možnosť poskytnutia finančného odškodnenia obetiam sexuálneho zneužívania v cirkvi. V Lurdách bude vo štvrtok a v piatok 120 francúzskych biskupov diskutovať o pláne „finančného gesta“ týmto obetiam.</p>
      <p>V princípe sa na vytvorení príslušného fondu dohodli už minulý rok. Hovorca Konferencie biskupov Francúzska Thierry Magnin pre rozhlasovú stanicu France Info povedal, že cirkev by mohla s prerozdeľovaním prostriedkov začať už v roku 2020. Navrhovaný fond označil za „náhradu za utrpenie“ obetí.</p>
      <p>Finančné kompenzácie sú jednou z viacerých iniciatív, ktoré biskupi prisľúbili podniknúť v súvislosti s problematikou zneužívania v cirkvi. Hlasovať budú aj o preventívnych opatreniach či „podpore pre vinných kňazov“.</p>
      <p>Viac k témam: <a href="https://www.webnoviny.sk/tag/katolicka-cirkev/"><u>katolícka cirkev</u></a>, <a href="https://www.webnoviny.sk/tag/sexualne-zneuzivanie-deti/"><u>sexuálne zneužívanie detí</u></a><br/>Zdroj: Webnoviny.sk – <a href="https://www.webnoviny.sk/obete-sexualneho-zneuzivania-knazmi-by-mohli-financne-odskodnit-zvazuju-biskupi/"><u>Obete sexuálneho zneužívania kňazmi by mohli finančne odškodniť, zvažujú biskupi</u></a> © SITA Všetky práva vyhradené.</p>
    </article>
  </body>
</html>