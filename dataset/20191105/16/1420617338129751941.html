<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-ardea/matrimonio-a-prima-vista-sei-mesi-dopo-la-27enne-di-ardea-ci-avra-ripensato.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-05T16:40:03+00:00"/>
    <meta property="og:title" content="Matrimonio a prima vista sei mesi dopo: la 27enne di Ardea ci avrà ripensato?"/>
    <meta property="og:description" content="Matrimonio a prima vista sei mesi dopo. Andrà in onda stasera, martedì 5 novembre 2019, su Real Time, l'attesissima puntata per..."/>
  </head>
  <body>
    <article>
      <h1>Matrimonio a prima vista sei mesi dopo: la 27enne di Ardea ci avrà ripensato?</h1>
      <address><time datetime="2019-11-05T16:40:03+00:00">05 Nov 2019, 16:40</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Matrimonio a prima vista sei mesi dopo. </b>Andrà in onda stasera, <b>martedì 5 novembre 2019</b>, su <b>Real Time,</b> l’attesissima puntata per conoscere gli sviluppi delle storie delle tre coppie che hanno deciso di sposarsi<b> “a scatola chiusa”. </b></p>
      <p>Il programma, com’è noto, mette infatti insieme in un <b>unione perfettamente legale</b> due sconosciuti, che si incontrano per la prima volta sull’altare. Nell’edizione 2019 <a href="https://www.ilcorrieredellacitta.com/news-ardea/matrimonio-a-prima-vista-e-di-ardea-una-delle-ragazze-che-si-sposeranno-con-uno-sconosciuto.html">ha partecipato anche una <b>cittadina di Ardea</b>, <b>Ambra Radicioni</b></a>, che ha sposato il 32enne di Terni organizzare di eventi<b> Marco Rompietti.</b></p>
      <p>Matrimonio a prima vista: la scelta finale</p>
      <p>Dopo il fatidico sì, le coppie hanno avuto <b>5 settimane di tempo </b>per conoscersi e decidere alla fine se continuare il loro matrimonio o chiedere il divorzio.</p>
      <p>Ebbene, dopo un percorso fatto di alti e bassi, <b>la coppia ha deciso di separarsi.</b> In particolare è stata Ambra a voler cessare quest’avventura, al contrario di Marco, che fin dall’inizio era apparso subito molto “preso” dalla storia, il quale avrebbe voluto dare un seguito al matrimonio anche a telecamere spente per così dire.</p>
      <p><b>Tra i due però non è scoccata mai la scintilla</b> sebbene nel corso delle puntate la coppia abbia mostrato una certa complicità, più vicina ad un rapporto di amicizia che di amore tuttavia. </p>
      <p>
        <a href="https://www.realtime.it/matrimonio-a-prima-vista-italia/">GUARDA QUI IL VIDEO DELL’ULTIMA PUNTATA</a>
      </p>
      <h3>Le altre coppie</h3>
      <p>In questa edizione di<b> Matrimonio a Prima Vista</b> soltanto una coppia è rimasta insieme dopo <b>5 settimane</b> (la seconda in assoluto per ciò che riguarda l’edizione italiana del programma) mentre l’altra ha deciso di separarsi: nel primo caso parliamo di <b>Cecilia e Luca</b>, nell’altro di <b>Fulvio e Federica</b>. Ma dopo sei mesi sarà cambiato qualcosa? Vediamo cosa riserva allora l’attesa puntata di <b>Matrimonio a prima vista sei mesi dopo</b>.</p>
      <h3>Matrimonio a prima vista sei mesi dopo: cosa accadrà stasera in tv? [SPOILER]</h3>
      <p><b>Matrimonio a prima vista sei mesi dopo</b> sarà in onda stasera su <b>Real Time</b> dalle ore 21.10. I clienti <b>Dplus</b> tuttavia hanno già potuto guardare la puntata in anteprima. Grazie al <i>Vicolo delle News </i>tuttavia proviamo a darvi le anticipazioni.</p>
      <p><b>Ecco allora qualche anteprima</b>. Anche l’unica coppia che aveva deciso di rimanere assieme, quella formata da Luca e Cecilia, ha deciso di prendere strade diverse. </p>
      <p>Ambra, la 27enne di Ardea, continua a sentirsi con Marco, ma di storia d’amore proprio non vuol sentirne parlare.</p>
      <p>Il format di Matrimonio A Prima Vista</p>
      <p>La trasmissione, che porta alla selezione, attraverso un team di esperti formato da una sessuologa, un sociologo e uno psicoterapeuta, di <b>tre coppie</b> che secondo la scienza possono essere molto affini, ha visto il via della sua seconda stagione proprio questa sera su Real Time.</p>
      <p>Gli esperti, dopo aver valutato attraverso un lungo provino le caratteristiche di ogni partecipante, scelgono tre uomini e le tre donne e li abbinano a coppie, senza però mai farli vedere tra loro fino al momento del <b>matrimonio</b>, che avverrà dopo soli 15 giorni dalla selezione.</p>
      <p>Dopo il fatidico sì, le coppie hanno <b>5 settimane di tempo </b>per conoscersi e decidere alla fine se continuare il loro matrimonio o chiedere il divorzio.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/latina-cronaca/latina-prende-a-calci-la-figlia-poi-aggredisce-il-genero-luomo-era-gia-stato-oggetto-di-un-provvedimento-restrittivo.html"/>
        <a href="https://www.ilcorrieredellacitta.com/news/estrazioni-lotto-superenalotto-e-10elotto-martedi-5-novembre-2019-i-numeri-vincenti-jackpot-da-27-milioni-di-euro.html"/>
        <a href="https://www.ilcorrieredellacitta.com/news-ardea/ardea-massimiliano-giordani-passa-con-cambiamo-maurice-montesi-aderisce-a-fdi.html"/>
        <a href="https://www.ilcorrieredellacitta.com/news/million-day-5-novembre-2019-ecco-i-numeri-vincenti-di-stasera.html"/>
        <a href="https://www.ilcorrieredellacitta.com/news/pomezia-gattino-resta-intrappolato-in-un-foro-di-scolo-liberato-dopo-15-ore.html"/>
        <a href="https://www.ilcorrieredellacitta.com/news/pomezia-paura-alla-stazione-ruba-uno-zaino-e-poi-minaccia-due-persone-con-un-coltello.html"/>
      </related>
    </article>
  </body>
</html>