<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/terremoto-oggi-m-3-0-sion-ingv-ultime-scosse-trema-il-confine-italia-svizzera/1945512/"/>
    <meta property="og:site_name" content="IlSussidiario"/>
    <meta property="article:published_time" content="2019-11-05T16:07:44+00:00"/>
    <meta property="og:title" content="Terremoto oggi M 3.4 Campania/ Ingv ultime scosse: paura a Salerno e lungo la costa"/>
    <meta property="og:description" content="Terremoto oggi di magnitudo 3.4 nel golfo di Salerno, in Campania. Ingv ultime scosse: forte sisma avvertito ad Agropoli e Castellabate. Le ultime notizie"/>
  </head>
  <body>
    <article>
      <h1>Terremoto oggi M 3.4 Campania/ Ingv ultime scosse: paura a Salerno e lungo la costa</h1>
      <h2>Terremoto oggi di magnitudo 3.4 nel golfo di Salerno, in Campania. Ingv ultime scosse: forte sisma avvertito ad Agropoli e Castellabate. Le ultime notizie</h2>
      <address><time datetime="2019-11-05T16:07:44+00:00">05 Nov 2019, 16:07</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Arrivano aggiornamenti in merito alla<b> scossa di terremoto</b> che quest’oggi ha interessato in <b>Campania</b> non solo la zona costiera ma pure i territori del Cilento: stando alle rilevazioni effettuate dall’INGV, il sisma di <b>magnitudo 3.4 delle ore 16.24</b> e con epicentro in località Capaccio Scalo è stato avvertito in tutta l’area del Golfo di Salerno e ha avuto origine a una profondità di circa <b>22 chilometri</b> proprio al largo del golfo del capoluogo campano. Al momento non si segnalano danni a cose o persone ma <b>solo tanta paura</b> da parte dei residenti delle aree interessate, in particolar modo lungo nei pressi del comune di Eboli, lungo la penisola sorrentina, <b>la costiera amalfitana e anche nell’area cilentana</b> di Agropoli. Ad ogni modo pare che la breve scossa sia stata pure avvertita, seppure in forma più lieve, in altri comuni della regione dal momento che segnalazioni arrivano pure<b> da altri centri del Salernitano</b> andando verso il vicino confine con la Basilicata. <i>(agg. di R. G. Flore)</i></p>
      <h4>TERREMOTO OGGI VICINO A SALERNO, M 3.4</h4>
      <p>Una forte scossa di <b>terremoto</b> è avvenuta poco fa in <b>Campania</b>, alle 16:24 di oggi martedì 5 novembre 2019. L’ha segnalata la Sala Sismica di Roma dell’Ingv (Istituto nazionale di geofisica e vulcanologia), fornendo anche i dati relativi alla magnitudo e all’epicentro. L’intensità del terremoto è stata calcolata con magnitudo M 3.4 sulla scala Richter. Invece l’epicentro è stato individuato infatti con le seguenti coordinate geografiche: latitudine 40.41, longitudine 14.78 e ipocentro attestato ad una profondità di 22 chilometri. L’Ingv ha fornito anche la lista dei Comuni entro i 20 chilometri dall’epicentro, quelli cioè interessati dal sisma. Si tratta di Agropoli e Castellabate, entrambi in provincia di Salerno. Malgrado la magnitudo sia stata di 3.4, la scossa avvenuta nell’area del <b>golfo di Salerno</b> è stata avvertita come lieve perché è avvenuta a una profondità stimata di 22 chilometri. (agg. di Silvana Palazzo)</p>
      <h4>TERREMOTO OGGI A SION, TREMA CONFINE ITALIA-SVIZZERA</h4>
      <p>Numerose scosse di <b>terremoto </b>sono state registrate quest’oggi sul confine fra <b>l’Italia e la Svizzera.</b> L’Istituto nazionale italiano di geofisica e vulcanologia, l’Ingv, ha individuato <b><a href="https://www.ilsussidiario.net/news/terremoto-oggi-campania-m-2-6-a-salerno-ingv-ultime-scosse-epicentro-a-ricigliano/1944947/">ben diverse cinque scosse</a> </b>durante la notte appena passata, quella fra lunedì 4 e martedì 5 novembre, sempre nella stessa identica zona, precisamente fra Sion e Sierre, in Svizzera ma non troppo distante dal confine con l’Italia. La sala sismica Ingv di Roma ha registrato cinque scosse di magnitudo 2.1 (due scosse), 2.5 e 3.0 (le più forti, altre due scosse). La località in cui si sono verificate le scosse si trova non troppo lontano dal Monte Bianco, quindi dal confine Francia-Italia, ma anche dal Monte Cervino e dal Monte Rosa, in Piemonte. Tutte le scosse sono state superficiali, ad una profondità variabile fra gli 11 e i 10 chilometri sotto il livello del mare, ma al momento non si sono verificati danni agli edifici o alle strade, ne tanto meno feriti.</p>
      <h4>TERREMOTO ANCHE NELLE MARCHE E IN UMBRIA</h4>
      <p>In attesa di ulteriori aggiornamenti su questo sciame sismico in corso nelle Alpi, segnaliamo anche due altre scosse in Italia, risalenti però al tardo pomeriggio/sera di ieri. Alle ore 21:51 <b><a href="https://www.ilsussidiario.net/news/terremoto-m-2-2-in-calabria-ingv-ultime-scosse-trema-ancora-la-provincia-di-cosenza/1944698/">è tornata a tremate Arquata del Tronto</a>,</b> in provincia di Ascoli Piceno (Marche), una scossa di magnitudo 2.1 gradi sulla scala Richter con profondità 11 chilometri, e che ha interessato da vicino i comuni di Accumuli, Norcia, Montegallo, Amatrice, Acquasanta Terme e Cittareale. A livello di città, invece, si segnalano nel raggio di una cinquantina di chilometri, Teramo, L’Aquila, Foligno e Terni. L’altra scossa è stata invece localizzata dall’Ingv qualche chilometro più a sud, in Umbria, precisamente a Preci in provincia di Perugia. Si è trattato di un movimento tellurico di magnitudo 2.5 gradi sulla scala Richter, con profondità 10 chilometri. In entrambi i casi non si sono verificati danni a edifici ne tanto meno feriti.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/vittima-revenge-porn-denunciata-per-lo-stesso-reato-numeri-di-telefono-su-siti-gay/1946651/"/>
        <a href="https://www.ilsussidiario.net/news/terremoto-oggi-roma-e-laquila-scossa-ingv-tra-m4-4-e-4-9-panico-in-lazio-e-abruzzo/1946615/"/>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-7-novembre-i-numeri-vincenti/1946477/"/>
        <a href="https://www.ilsussidiario.net/news/terremoto-oggi-m-2-5-a-laquila-ingv-ultime-scosse-trema-di-nuovo-il-centro-italia/1946307/"/>
        <a href="https://www.ilsussidiario.net/news/ultime-notizie-oggi-ultimora-isis-trump-pericolo-impeachment-7-novembre/1946225/"/>
        <a href="https://www.ilsussidiario.net/news/arcelormittal-oggi-vertice-a-palazzo-chigi-ex-ilva-rischia-la-chiusura-gli-scenari/1945913/"/>
      </related>
    </article>
  </body>
</html>