<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620069/%D8%A8%D8%B1%D8%AA%D8%B1%DB%8C-%D9%BE%D8%B1-%DA%AF%D9%84-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D9%86%DB%8C%D9%85%D9%87-%D9%86%D8%AE%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T16:28:00+00:00"/>
    <meta property="og:title" content="برتری پر گل استقلال در نیمه نخست"/>
    <meta property="og:description" content="تیم فوتبال استقلال در نیمه نخست دیدار خانگی برابر صنعت‌نفت آبادان با ارائه فوتبالی تماشاگرپسند به برتری چهار بر صفر دست یافت."/>
  </head>
  <body>
    <article>
      <h1>برتری پر گل استقلال در نیمه نخست</h1>
      <h2>لیگ برتر فوتبال؛</h2>
      <address>
        <time datetime="2019-11-05T16:28:00+00:00">05 Nov 2019, 16:28</time>
      </address>
      <p>
        <i>تیم فوتبال استقلال در نیمه نخست دیدار خانگی برابر صنعت‌نفت آبادان با ارائه فوتبالی تماشاگرپسند به برتری چهار بر صفر دست یافت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>از ساعت ۱۵ و ۳۰ دقیقه امروز (سه‌شنبه) در هفته دهم لیگ برتر فوتبال باشگاه‌های ایران، استقلال در ورزشگاه آزادی پذیرای صنعت نفت آبادان است.</p>
      <p>این دیدار با قضاوت «محمدحسین زاهدی‌فر» و در حضور حدود ۱۰ هزار تماشاگر ورزشگاه آزادی در حال برگزاری است.</p>
      <figure>
        <img src="https://aftabnews.ir/files/fa/news/1398/8/14/355818_245.jpg"/>
      </figure>
      <p>این دیدار در حالی آغاز شد که استقلال روی نوار پیروزی گام برمی‌دارد و آبادانی‌ها نیز در بهترین شرایط خود در تاریخ لیگ برتر هستند.</p>
      <p>استقلال این دیدار را تهاجمی آغاز کرد و خیلی زود به خواسته خود رسید.</p>
      <p>در دقیقه نهم اشتباه دروازه‌بان میهمان سبب شد تا «محمد دانشگر» مدافع پیش‌تاخته استقلال به راحتی گلزنی کند.</p>
      <p>در ادامه نیز حملات آبی‌پوشان ادامه یافت و ضربات «علی کریمی» و «شیخ دیاباته» با واکنش دروازه‌بان نفت سبب شد تا گل دیگری به دست نیاید.</p>
      <p>در دقیقه هفدهم، دیاباته در محوطه جریمه صنعت نفت سرنگون شد که داور در صحنه‌ای مشکوک، اعتقادی به پنالتی نداشت.</p>
      <p>در دقیقه بیستم، باز هم دیاباته و اینبار با خطای واضح دروازه‌بان نفت در محوطه جریمه میهمان متوقف شد که داور با تصمیمی عجیب اعتقاد داشت که خطا بیرون از محوطه انجام شده است.</p>
      <p>بلافاصله ارسال «وریا غفوری» را «دیاباته» درون دروازه نماینده آبادان جای داد و برتری استقلال را مستحکم‌تر کند.</p>
      <p>در دقیقه ۲۶ شوت سنگین «وریا غفوری» به دیرک دروازه نفت برخورد کرد.</p>
      <p>ثانیه‌های پس از آن، «مهدی قائدی» ‌با حرکتی تماشایی موفق شد گل سوم استقلال را درون دروازه حریف جای دهد.</p>
      <p>در دقیقه ۳۰، «وریا غفوری» کاپیتان استقلال با ضربه آزاد تماشایی زننده گل چهارم میزبان لقب گرفت.</p>
      <p>در ادامه، استقلالی‌ها که به خواسته خود رسیوده بودند از حملات کاسته و بازی متعادلی را به نمایش گذاشتند.</p>
      <p>ترکیب استقلال</p>
      <p>سیدحسین حسینی، سیاوش یزدانی، محمد دانشگر، عارف غلامی، وریا غفوری، هرویه میلیچ، مسعود ریگی، علی کریمی، مهدی قائدی، فرشید اسماعیلی و شیخ دیاباته</p>
      <p>ترکیب صنعت نفت</p>
      <p>ناصر سالاری، محمد اهل‌شاخه، سیدمحمد قریشی، عبدالله ناصری، عقیل کعبی، مصطفی احمدی، مسلم مجدمی، جعفر سلمانی، طالب ریکانی، محمدرضا غبیشاوی و عیسی آل‌کثیر</p>
    </article>
  </body>
</html>