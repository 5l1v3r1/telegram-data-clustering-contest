<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/ispanak-zehirlenme-vakalarinin-ardindan-turkiye-de-gida-guvenligi-gundemde-888847"/>
    <meta property="og:site_name" content="Onedio"/>
    <meta property="article:published_time" content="2019-11-05T16:01:23+00:00"/>
    <meta property="og:title" content="Ispanak Zehirlenmelerinin Ardından Türkiye'de Gıda Güvenliği Gündemde: Denetimler Yeterli mi?"/>
    <meta property="og:description" content="Son günlerde yaşanan ıspanak zehirlenmelerinin ardından, Türkiye'de gıda güvenliği uygulamaları yeniden gündeme geldi. Uzmanlar, mevzuatların yeterli ..."/>
  </head>
  <body>
    <article>
      <h1>Ispanak Zehirlenmelerinin Ardından Türkiye'de Gıda Güvenliği Gündemde: Denetimler Yeterli mi?</h1>
      <address><time datetime="2019-11-05T16:01:23+00:00">05 Nov 2019, 16:01</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4>Son günlerde yaşanan ıspanak zehirlenmelerinin ardından, Türkiye'de gıda güvenliği uygulamaları yeniden gündeme geldi. Uzmanlar, mevzuatların yeterli ancak denetlemelerin ise yetersiz olduğunu ifade etti.</h4>
      <h3>Ispanak zehirlenmelerinin nedeni 'yetersiz denetim' mi?</h3>
      <figure>
        <img src="https://img-s2.onedio.com/id-5dc19719e2a0a1682cbc20d1/rev-0/w-500/s-6c95365a69dcc83509bd89c67ad282c6103fcfd1.jpg"/>
        <figcaption><a href="https://www.dw.com/tr/t%C3%BCrkiyede-g%C4%B1da-g%C3%BCvenli%C4%9Fine-yabanc%C4%B1-ot-kar%C4%B1%C5%9Ft%C4%B1/a-51110604"><b>DW Türkçe'nin haberine göre</b></a>, 100'ün üzerinde vatandaşın hastaneye kaldırılmasına neden olan ıspanak zehirlenmelerinin ardından, gıda güvenliği ve yetersiz denetim tartışmaları gündeme geldi.<br/>Gıda Mühendisleri Odası <a href="https://onedio.com/etiket/istanbul/501c48f7cc161f8ec13422a8">İstanbul</a> Şube Başkanı Zafer Şenyurt, yaşanan olayların münferit vakalar olmadığını ve denetim süreçleri ile ilgili bir problem olduğunu söyledi.</figcaption>
      </figure>
      <h3>'Bu kadar kontrol noktasından bu ürün nasıl mutfağa kadar girmiş?'</h3>
      <figure>
        <img src="https://img-s2.onedio.com/id-5dc1969d1dd6590d2b6383a1/rev-0/w-500/s-4506f5855eb70874e8acbf488dab3e1fc439c784.jpg"/>
        <figcaption>Türkiye'de denetim sisteminin, kağıt üzerinde mevzuatlar çerçevesinde belirlenmiş olduğunu belirten Şenyurt, kontrol zincirinin hiçbir aşamasında yabani otların fark edilememesi durumuna işaret ederek, "Bu kadar kontrol noktasından bu ürün nasıl mutfağa kadar girmiş ve tüketilmiş. Tüketici nasıl fark edecek, bu kadar birbirine benzeyen ürünü? Tüketici tabii ki dikkatli olmalı. Ama aslolan, denetim sisteminde bir sıkıntı olduğu" yorumunu yaptı.</figcaption>
      </figure>
      <h3>'Doğru hasat için ziraat mühendisi istihdamı, çiftçi ve işçinin eğitilmesi gerekli'</h3>
      <figure>
        <img src="https://img-s2.onedio.com/id-5dc19832ab67c34a2a5aa185/rev-0/w-500/s-58f26e66ed10de95f5d88d0407eb71767be8817f.jpg"/>
        <figcaption>Tüketiciyi Koruma Derneği Genel Başkanı Aziz Koçal da, Şenyurt gibi gıda denetimlerinin yetersizliğine işaret etti ve buna ek olarak, ekonomik nedenlerden ötürü hasatın çiftçi olmayan kişilere yaptırıldığını belirtti.<br/>Koçal, doğru hasat yapılması durumunda yabani otların karışmasının söz konusu olamayacağını ifade ederek, doğru hasatın yapılması için arazilerde yeteri kadar ziraat mühendisinin istihdamı, çiftçi ve işçinin eğitilmesi gerektiğini söyledi.</figcaption>
      </figure>
      <h3>674 bin işletmeyi denetleyen gıda mühendisi sayısı 2 bin 500 civarında</h3>
      <figure>
        <img src="https://img-s1.onedio.com/id-5dc199b342b78e6a2e46a42e/rev-0/w-500/s-dd17fa068a5e21086fb1f8d529c27f02232e55b8.jpg"/>
        <figcaption>Türkiye'de kayıtlı ve onaylı işletme sayısının 674 bin 409 olduğunu söyleyen Zafer Şenyurt, buna karşın bu işletmeleri denetlemekle yükümlü çalışanların sayısının ise 6 bin 825 olduğunu belirtti. Denetleyen arasında gıda mühendisi olanların sayısı ise 2 bin 500 civarında. <br/>Türkiye'de iyi tarım politikaları üretildiğini ve düzenlemelerin <a href="https://onedio.com/etiket/avrupa-birligi/50546ca10228f60917601ac2">Avrupa Birliği</a> mevzuatıyla da uyumlu olduğunu vurgulayan Şenyurt, buna karşın gıda işletmelerinin yılda en az bir kez denetlenebildiğini belirtti.</figcaption>
      </figure>
    </article>
  </body>
</html>