<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Nikolai-Malinov-Putin-kaza-che-bulgarskite-vlasti-sa-postaveni-pod-golyam-natisk-911422"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T16:56:00+00:00"/>
    <meta property="og:title" content="Николай Малинов: Путин каза, че българските власти са поставени под голям натиск"/>
    <meta property="og:description" content="Благодарение на този скандал нашите идеи получиха по-голяма известност. Това заяви председателят на ..."/>
  </head>
  <body>
    <article>
      <h1>Николай Малинов: Путин каза, че българските власти са поставени под голям натиск</h1>
      <address>
        <time datetime="2019-11-05T16:56:00+00:00">05 Nov 2019, 16:56</time>
      </address>
      <p>Благодарение на този скандал нашите идеи получиха по-голяма известност. Това заяви председателят на Национално движение "Русофили“ Николай Малинов, който бе обвинен в шпионаж, а вчера бе награден с орден от руския президент Владимир Путин.</p>
      <p>Чувствам себе си като български патриот, не знам защо някой се е притеснявал, че може да избягам, заяви той и обясни, че след отправено искане към съда, забраната му да излиза извън страната е била вдигната за периода от три дни. През този период е била поканата и мероприятието на Путин, на което той е успял да присъства и е получил ордена.</p>
      <p>Бях поканен от канцеларията на президента Путин да присъствам на моето награждаване заедно със съпругата ми. Малинов показа ордена, който е получил от руския президент.</p>
      <p>Той обясни каква е дейността на организацията му: “Издаваме книжки, правим концерти и конференции. Имаме различни фестивали на патриотични теми". Абсурдно е да говорим за шпионство при условие, че Русия е братска държава за България. Аз заплаха не чувствам, ако погледнете социологията, ще видите, че българският народ не се чувства заплашен, каза Малинов пред бТВ .</p>
      <p>Той заяви, че е разговарял с президента Путин и разговорът им е продължил 5-6 минути. Повдигнах въпроса за шпионския скандал.</p>
      <p>По тази тема му казах, че за съжаление съм пуснат само за три дни. Той се усмихна и каза: Прояви разбиране и търпение към българските власти. Те са поставени на доста голям натиск, разказа Николай Малинов.</p>
    </article>
  </body>
</html>