<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-donbasi-troje-ukrajinskih-viyskovih-postrazhdali-vid-obstriliv-boyovikiv-mapa-bojiv-641548.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T18:10:19+00:00"/>
    <meta property="og:title" content="На Донбасі троє українських військових постраждали від обстрілів бойовиків (мапа боїв)"/>
    <meta property="og:description" content="Окупанти обстріляли позиції українських підрозділів із протитанкових ракетних комплексів, озброєння БМП, гранатометів різних систем і великокаліберних кулеметів"/>
  </head>
  <body>
    <article>
      <h1>На Донбасі троє українських військових постраждали від обстрілів бойовиків (мапа боїв)</h1>
      <address>
        <time datetime="2019-11-21T18:10:19+00:00">21 Nov 2019, 18:10</time>
      </address>
      <h4>Окупанти обстріляли позиції українських підрозділів із протитанкових ракетних комплексів, озброєння БМП, гранатометів різних систем і великокаліберних кулеметів</h4>
      <p>На Донеччині з початку поточної доби, 21 листопада, в районі проведення операції Об'єднаних сил (ООС) збройні формування Російської Федерації чотири рази порушили режим припинення вогню, в результаті чого постраждали три укариснких військовослужбовців. Про це <a href="https://www.facebook.com/pressjfo.news/photos/a.364697644022858/717926892033263/?type=3&amp;theater">повідомив</a> пресцентр штабу ООС.</p>
      <p>Як повідомляється, противник обстріляв позиції українських підрозділів із протитанкових ракетних комплексів (ПТРК), озброєння БМП, гранатометів різних систем і великокаліберних кулеметів.</p>
      <p>По позиціях українських захисників російські окупаційні війська здійснили два обстріли у районі відповідальності оперативно-тактичної угруповання «Північ», а саме неподалік Шумів із протитанкового ракетного комплексу і біля Кіндрашівської-Нової - з підствольних гранатометів.</p>
      <p>Також в районі відповідальності оперативно-тактичної групи «Схід» противник також здійснив два обстріли по укріпленнях Об'єднаних сил - біля Водяного з гармат БМП-1 і автоматичних гранатометів, а також неподалік Невельського з великокаліберних кулеметів.</p>
      <p>
        <i>Натиснути на зображення для збільшення</i>
      </p>
      <figure>
        <img src="https://glavcom.ua/img/forall/users/106/10697/21-11-2019-1.jpg"/>
        <figcaption>Мапа боїв: mediarnbo.org</figcaption>
      </figure>
      <p>«Сьогодні, 21 листопада, бойові травми в результаті обстрілу отримали троє військовослужбовців зі складу Об'єднаних сил», - йдеться в повідомленні.</p>
      <p>Нагадаємо, розвідка зафіксувала <a href="https://glavcom.ua/news/okupanti-vnochi-peremishchuyut-ozbrojennya-na-novi-poziciji-rozvidka-641460.html">збільшення інтенсивності проведення артилерійських навчань бойовиків</a> поблизу ділянок розведення сил на Донбасі. У темну пору доби бойовики переміщують на нові позиції озброєння, яке підлягає відведенню від лінії розмежування.</p>
      <p>Раніше у штабі ООС заявили, що <a href="https://glavcom.ua/news/vibuhi-pid-petrivskim-mogli-vlashtuvati-rosiyski-saperi-shtab-oos-641434.html">«вибухи» під Петрівським могли влаштувати російські сапери</a>. 19 листопада <a href="https://glavcom.ua/news/okupanti-zapustili-feyk-pro-obstrili-bilya-petrivskogo-shtab-oos--641186.html">представники СММ ОБСЄ повідомили, що чули 22 вибухи</a> в межах ділянки розведення сил поблизу Петрівського.</p>
      <related>
        <a href="https://glavcom.ua/news/vibuhi-pid-petrivskim-mogli-vlashtuvati-rosiyski-saperi-shtab-oos-641434.html"/>
        <a href="https://glavcom.ua/news/doba-na-donbasi-poraneno-semero-ukrajinskih-viyskovih-641347.html"/>
        <a href="https://glavcom.ua/news/na-donbasi-boyoviki-trichi-porushili-rezhim-tishi-poraneni-shestero-viyskovih-mapa-bojiv--641283.html"/>
      </related>
    </article>
  </body>
</html>