<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/realme-5-approda-ufficialmente-in-italia-specifiche-e-prezzi-628400"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T18:15:24+00:00"/>
    <meta property="og:title" content="Realme 5 approda ufficialmente in Italia: specifiche e prezzi"/>
    <meta property="og:description" content="Dopo i fratelli Realme X2, Realme X2 Pro e Realme 5 Pro, ecco che arriva in veste ufficiale anche in Italia lo smartphone Realme 5 ad un prezzo molto interessante."/>
  </head>
  <body>
    <article>
      <h1>Realme 5 approda ufficialmente in Italia: specifiche e prezzi</h1>
      <h2>Dopo i fratelli Realme X2, Realme X2 Pro e Realme 5 Pro, ecco che arriva in veste ufficiale anche in Italia lo smartphone Realme 5 ad un prezzo molto interessante.</h2>
      <address><time datetime="2019-11-21T18:15:24+00:00">21 Nov 2019, 18:15</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Realme-5-arrivo-ufficiale-in-Italia.jpg"/>
      </figure>
      <p>Soltanto ieri è stato annunciato ufficialmente per il mercato indiano lo smartphone medio di gamma Realme 5s. Oggi, però, è il turno del fratello maggiore <b>Realme 5</b>. Da oggi, infatti, il nuovo terminale dell’azienda è disponibile all’acquisto in <b>Italia</b>.</p>
      <h3>Realme 5 ufficiale in Italia: ecco le specifiche</h3>
      <p>Ormai <b>Realme</b> è un brand che si sta facendo conoscere nel nostro paese e soprattutto si sta facendo apprezzare per i suoi ottimi prodotti dall’elevato rapporto tra qualità e prezzo. Quest’oggi arriva per il nostro mercato il nuovo <b>Realme 5</b>, il quale va ad aggiungersi al Realme 5 Pro, Realme X2 e Realme X2 Pro già arrivati in Italia nel corso delle prossime settimane.</p>
      <p>Il terminale dell’<a href="https://www.tecnoandroid.it/2019/11/20/samsung-w20-5g-la-nuova-versione-del-galaxy-fold-e-ufficiale-in-cina-627456">azienda cinese</a> è caratterizzato da un display con una diagonale pari a 6.5 pollici in risoluzione HD+. In alto sul pannello è presente un <b>notch a goccia</b> al cui interno troviamo una fotocamera anteriore da 13 megapixel. Per quanto riguarda il resto del comparto fotografico, abbiamo una <b>quad camera posteriore</b> con dei sensori fotografici rispettivamente da <b>12+8+2+2 megapixel</b>.</p>
      <p>In ambito prestazionale, il nuovo dispositivo targato <b>Realme</b> dispone del processore <b>Snapdragon 665</b> di Qualcomm. Come tagli di memoria, troviamo unicamente la versione da <b>4 GB</b> di memoria <b>RAM</b> e <b>128 GB</b> di storage interno (espandibile tramite microSD). La batteria è da <b>5000 mAh</b>, mentre la versione del software è <b>Android 9 Pie</b> con l’interfaccia utente personalizzata da Realme, la <b>ColorOS 6</b>.</p>
      <h3>Prezzi e disponibilità</h3>
      <p>L’ultimo dispositivo dell’azienda è già disponibile all’acquisto in Italia direttamente dallo store ufficiale dell’azienda ad un prezzo di <b>169€</b>. Tuttavia, in occasione del Black Friday <b>Realme</b> offre il terminale con uno sconto di 10€ valido dal 27 novembre al 2 dicembre.</p>
    </article>
  </body>
</html>