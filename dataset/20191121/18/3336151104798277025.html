<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/hulusi-akardan-kritik-aciklamalar-hayali-bitti-21111930.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T18:29:00+00:00"/>
    <meta property="og:title" content="Hulusi Akar'dan kritik açıklamalar: Hayali bitti"/>
    <meta property="og:description" content="Bakan Akar, &quot;Harekatın sonuçları neye vardı: Terör koridoru oluşturulması meselesi bitti. 'Amerikalılar Rojava hayali bitti' diyor&quot; dedi."/>
  </head>
  <body>
    <article>
      <h1>Hulusi Akar'dan kritik açıklamalar: Hayali bitti</h1>
      <h2>Bakan Akar, "Harekatın sonuçları neye vardı: Terör koridoru oluşturulması meselesi bitti. 'Amerikalılar Rojava hayali bitti' diyor" dedi.</h2>
      <address>
        <time datetime="2019-11-21T18:29:00+00:00">21 Nov 2019, 18:29</time>
      </address>
      <p>Milli Savunma Bakanı Hulusi Akar, <b>"Yaptığımız harekatların sonucu terör koridoru, terör devleti oluşturulması hayali bitti"</b> dedi.</p>
      <p>Akar, 53.8 milyar değerindeki Milli Savunma Bakanlığı 2020 yılı bütçesinin ardından, TBMM Plan ve Bütçe Komisyonu'nda vekillerin sorularını yanıtladı. Barış Pınarı Harekatı'na dikkat çeken Akar, <b>"Harekatın sonuçları neye vardı: Terör koridoru oluşturulması meselesi bitti. 'Amerikalılar Rojava hayali bitti' diyor"</b> ifadesini kullandı.</p>
      <p>Yeni adı <b>“Suriye Milli Ordusu”</b> olan Özgür Suriye Ordusu’na (ÖSO) yönelik gelen eleştirilere yanıt veren Akar, “Bu insanların El Kaideci falan olmaları söz konusu değil. Bunların amacı bir şekilde ülkelerini kurtarmaktır. Kendi ülkesi için çalışan bir gruptan söz ediyoruz. Amaçları ülkelerini kurtarmak. Ödemeleri Milli Savunma Bakanlığı bütçesinden yapılmıyor" dedi.</p>
      <p>Akar, Şu ana kadar Afrin'e 400 binden fazla Suriyeli dönüş yaptığını söyledi.</p>
      <p>Akar ayrıca, <b>"MKE'nin özelleştirilmesi söz konusu değil. Özel sektör nasıl çalışıyorsa, benzer bir yöntemle modernize edilecek"</b> ifadelerini kullandı.</p>
      <p>
        <b>Akar'ın açıklamalarından satır başları şöyle:</b>
      </p>
      <p> Yurt içi ve yurt dışındaki faaliyetlerimiz savaş değil, terörle mücadeledir.</p>
      <p>- İHA ve SİHA’ların yüzde 90’ı yerli. Şu anda ülkemiz çok şükür İHA ve SİHA'ları  ihraç edecek duruma geldi.</p>
      <p>- (Yeni askerlik sistemi) Hali hazırda 231 bin 921 yükümlü silah altındadır. Askerliğin 6 aya düşmesiyle herhangi bir zaafiyet söz konusu değil.</p>
      <p>- (Bedelli askerlik uygulaması) Şu ana kadar 20 bin 725 hükümlü bedelli askerlik için başvurdu, 688 milyon civarında bedel tahsis edildi.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>28,738 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/bakanlik-hulusi-akarin-o-sozlerini-yuvarladi-08111920.html"/>
        <a href="https://odatv.com/ypg-uymadi-07111939.html"/>
        <a href="https://odatv.com/o-gorusmedeki-gizli-liste-31101931.html"/>
        <a href="https://odatv.com/yalanin-da-alcakligin-dibi-29101949.html"/>
        <a href="https://odatv.com/amerika-bu-kadar-rezil-birini-nasil-besliyor-10101959.html"/>
        <a href="https://odatv.com/hulusi-akari-uzen-mektup-20061917.html"/>
        <a href="https://odatv.com/aciklamalar-maksadini-asiyor-27051907.html"/>
        <a href="https://odatv.com/abd-ile-stratejik-ortaklik-ve-isbirligi-hayati-16041903.html"/>
        <a href="https://odatv.com/o-haber-dogru-degil-18031930.html"/>
        <a href="https://odatv.com/amerikan-imparatorlugu-cokuyor-24121848.html"/>
        <a href="https://odatv.com/yok-oyle-ucuz-kahramanlik-21121853.html"/>
        <a href="https://odatv.com/turkiyenin-guvenligine-cok-odaklanmis-durumdayiz-18121816.html"/>
        <a href="https://odatv.com/bayram-degil-seyran-degil-abd-bizi-niye-optu-08111807.html"/>
        <a href="https://odatv.com/bakan-hulusi-akarin-askerligi-devam-mi-ediyor-05091830.html"/>
        <a href="https://odatv.com/abd-buyukelciligine-silahli-saldiri-20081849.html"/>
        <a href="https://odatv.com/abd-ile-gorusmeden-ne-cikti-03081848.html"/>
        <a href="https://odatv.com/beyzbol-maci-sirasinda-oyle-bir-sey-oldu-ki...-30051828.html"/>
        <a href="https://odatv.com/hulusi-akara-tane-tane-cevabimdir--29041816.html"/>
        <a href="https://odatv.com/hulusi-akardan-dikkat-ceken-hamle-09021836.html"/>
        <a href="https://odatv.com/hulusi-akarin-iyi-cocugu-firar-etti-0810161200.html"/>
      </related>
    </article>
  </body>
</html>