<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90210"/>
    <meta property="og:site_name" content="Denník politika"/>
    <meta property="article:published_time" content="2019-11-21T18:35:04+00:00"/>
    <meta property="og:title" content="Borussia Mönchengladbach a László Bénes sa dohodli na predĺžení zmluvy"/>
    <meta property="og:description" content="21.11.2019 (Webnoviny.sk) – Slovenský futbalový reprezentant László Bénes predĺžil zmluvu s lídrom nemeckej futbalovej I. bundesligy Borussiou Mönchengladbach do roku 2024. Informuje o tom oficiálny klubový web."/>
  </head>
  <body>
    <article>
      <h1>Borussia Mönchengladbach a László Bénes sa dohodli na predĺžení zmluvy</h1>
      <address><time datetime="2019-11-21T18:35:04+00:00">21 Nov 2019, 18:35</time> by <a rel="author">Webnoviny</a></address>
      <p>21.11.2019 (Webnoviny.sk) – Slovenský futbalový reprezentant László Bénes predĺžil zmluvu s lídrom nemeckej futbalovej I. bundesligy Borussiou Mönchengladbach do roku 2024. Informuje o tom oficiálny klubový web.</p>
      <p>Dvadsaťdvaročný rodák z Dunajskej Stredy podpísal novú zmluvu vo štvrtok. Bénes pôsobí v Nemecku od leta 2016. V aktuálnej sezóne zasiahol do desiatich duelov Borussie v I. bundeslige, no bez gólového zásahu. Okrem toho sa predstavil aj v dvoch zápasoch domáceho pohára a v troch súbojoch Európskej ligy.</p>
      <p><i>„Po hosťovaní v Kieli v minulej sezóne sa ‚Laci‘ naplno etabloval v našom prvom tíme, v tejto sezóne zasiahol už do pätnástich súťažných zápasov. Ide o novú tvár v mužstve a teší nás, že u nás zotrvá dlhší čas,“</i> uviedol športový riaditeľ klubu Max Eberl.</p>
      <p>László Bénes prišiel do Mönchengladbachu po pôsobení v MŠK Žilina, predtým hral aj za maďarský Györ. Mladý futbalista v reprezentácii SR zatiaľ odohral tri stretnutia, v novembri 2019 však proti Chorvátom a Azerbajdžancom absentoval pre problémy s členkom.</p>
      <p>Viac k témam: <a href="https://www.webnoviny.sk/tag/borussia-monchengladbach/"><u>Borussia Mönchengladbach</u></a>, <a href="https://www.webnoviny.sk/tag/bundesliga/"><u>Bundesliga</u></a>, <a href="https://www.webnoviny.sk/tag/i-bundesliga/"><u>I. bundesliga</u></a><br/>Zdroj: Webnoviny.sk – <a href="https://www.webnoviny.sk/borussia-monchengladbach-a-laszlo-benes-sa-dohodli-na-predlzeni-zmluvy/"><u>Borussia Mönchengladbach a László Bénes sa dohodli na predĺžení zmluvy</u></a> © SITA Všetky práva vyhradené.</p>
    </article>
  </body>
</html>