<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/dalsi-rvacka-skolaku-v-ostrave-incident-deti-vysetruje-policie-20191121.html"/>
    <meta property="og:site_name" content="Deník.cz"/>
    <meta property="article:published_time" content="2019-11-21T18:15:00+00:00"/>
    <meta property="og:title" content="Další rvačka školáků v Ostravě? Incident dětí vyšetřuje policie"/>
    <meta property="og:description" content="Na sociální síti se v minulých dnech objevilo video, na kterém je zachycen incident mezi žáky ze základní školy z Ostravy-Zábřehu."/>
  </head>
  <body>
    <article>
      <h1>Další rvačka školáků v Ostravě? Incident dětí vyšetřuje policie</h1>
      <address><time datetime="2019-11-21T18:15:00+00:00">21 Nov 2019, 18:15</time> by <a rel="author">Jaroslav Perdoch</a></address>
      <p>Odehrává se ve večerních hodinách na tramvajové zastávce, kde skupina chlapců obestoupila školáka. Jeden z mladíků mu poté nadává a za přihlížení ostatních mu dává facky - <b><a href="https://vid2.tn.cz/2019/11/21/2336162-hq.mp4">video najdete zde</a></b>.</p>
      <p>Podle tn.cz je autorkou matka jednoho z žáků uvedené školy, která zveřejněním videa chtěla poukázat na poměry ve škole, kde v minulosti docházelo k opakovaným konfliktům mezi žáky. Jak starý je záznam, není jasné.</p>
      <p>Na sociálních sítích je údajně více videí s potyčkami dětí z této školy. Některá z nich byla pořízena před rokem. Situaci již vloni na podzim řešilo vedení školy s rodiči. Situaci tehdy sledoval i Deník:</p>
      <figure>
        <img src="https://g.denik.cz/57/be/zs-jugoslavska201810-03_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/zs-jugoslavska-a-nezvedenci-reseni-je-pry-jen-na-politicich-20181127.html">ZŠ Jugoslávská a nezvedenci: Řešení je prý jen na politicích! Přečíst článek ›</a>
      </aside>
      <figure>
        <img src="https://g.denik.cz/57/3d/181114-ostravska-zs-jugoslavska-aaa_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/inkluze-v-praxi-reditel-skoly-prosi-o-radu-jak-dostat-nezvedence-pryc-20181115.html">Inkluze v praxi: Ředitel školy prosí o radu, jak dostat nezvedence pryč! Přečíst článek ›</a>
      </aside>
      <figure>
        <img src="https://g.denik.cz/57/8e/zs-jugoslavska201810-02_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/zs-jugoslavska-deti-se-boji-rodice-zlobi-reditel-uklidnuje-20181022.html">ZŠ Jugoslávská: děti se bojí, rodiče zlobí, ředitel uklidňuje Přečíst článek ›</a>
      </aside>
      <p>Zda se zveřejněným videem zabývá policie, není jasné. Soňa Štětínská z moravskoslezské policie na dotaz Deníku pouze sdělila, že prověřují incident, který se pravděpodobně týká nezletilých dětí.</p>
      <p>„Ostravští policisté ve středu přijali oznámení týkající se jednání s největší pravděpodobností nezletilých osob. K prověření skutečností zahájili policisté úkony trestního řízení pro podezření ze spáchání trestného činu a věcí se budou nadále intenzivně zabývat. S ohledem na fakt, že se jedná o aktuální věc, a zejména s přihlédnutím k věku poškozeného nelze v této chvíli poskytnout detailnější informace,“ řekla Štětínská.</p>
      <figure>
        <img src="https://g.denik.cz/57/c8/ostrava-zakladni-skola-zs-porubska-12-01_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/velke-dusno-ve-skole-kdo-koho-sikanuje-20181011.html">Velké dusno na základní škole v Porubě. Kdo koho šikanuje? Přečíst článek ›</a>
      </aside>
      <figure>
        <img src="https://g.denik.cz/1/f9/4464272-ostrava-zs-poruba-zapis-skola-ucitel-trida-zak-aktovka_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/zaplati-milionovou-nahradu-ucitele-ze-svych-platu-20140612.html">Ředitel nasekal milionový dluh. Zaplatí ho učitelé ze svých platů? Přečíst článek ›</a>
      </aside>
    </article>
  </body>
</html>