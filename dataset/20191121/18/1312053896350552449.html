<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/suor-giuliana-la-suora-che-ha-fatto-infuriare-i-sovranisti-fa-discutere-il-popolo-del-web/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T18:12:51+00:00"/>
    <meta property="og:title" content="Suor Giuliana, la suora che ha fatto infuriare i sovranisti fa discutere il popolo del web"/>
    <meta property="og:description" content="Suor Giuliana Galli: chi è la religiosa che ha fatto infuriare i sovranisti che insieme a Salvini affidano il paese “al Sacro Cuore Immacolato di Maria” Chi non conosce ancora Giuliana Galli? Prima di arrivare alla ribalta per il post a favore delle “sardine”, la suora era già molto conosciuta a Torino in quanto ex …"/>
  </head>
  <body>
    <article>
      <h1>Suor Giuliana, la suora che ha fatto infuriare i sovranisti fa discutere il popolo del web</h1>
      <address><time datetime="2019-11-21T18:12:51+00:00">21 Nov 2019, 18:12</time> by <a rel="author">Sara Alonzi</a></address>
      <figure>
        <img src="https://www.newnotizie.it/wp-content/uploads/2019/11/Suor-Giuliana-Galli.jpg"/>
      </figure>
      <p>
        <b>Suor Giuliana Galli: chi è la religiosa che ha fatto infuriare i sovranisti che insieme a Salvini affidano il paese “al Sacro Cuore Immacolato di Maria”</b>
      </p>
      <p>Chi non conosce ancora Giuliana Galli? Prima di arrivare alla ribalta per il post a favore delle “sardine”,<b> la suora era già molto conosciuta a Torino</b> in quanto ex vicepresidente della Compagnia di San Paolo (una delle più importanti fondazioni bancarie italiane) e ad oggi è la presidente e fondatrice della <a href="http://www.mamreonlus.org/index.php/associazione#chi-siamo">onlus Mamre</a>, associazione dedita alla mediazione culturale, fornendo assistenza e sostegno a rifiugiati e donne vittime di violenza.</p>
      <p>Ma per il resto del paese non poteva che essere sconosciuta, fino al momento del post che l’ha resa celebre: “Mi piace la trota, mi piace il salmone, mi piace il tonno e mi piacciono anche le alici, e anche le SARDINE: E a voi?” . Tanto è bastato per infiammare le opinioni, a partire dal quotidiano Libero che l’ha definita <b>“la monaca che ama banche e rifugiati”</b> e titola  “Non sa a chi votarsi. Così la sinistra si aggrappa a suor Sardina” . Secondo Alessandro Giuli, Suor Giuliana sarebbe <b>“una Suora di establishment e di potere”</b> e per capirlo basterebbe ricordare che subentrò ad Elsa Fornero nel suo incarico al vertice dell’istituto bancario torinese.</p>
      <p>La suora ha specificato come la sua <b>disponibilità non è contro qualcuno, ma a favore di qualcosa, </b>e in riferimento ai flash mob delle sardine ha aggiunto come “Queste dovrebbero essere le caratteristiche di questa ondata che,<b> ripeto, io non intendo “contro” qualcuno, anche Salvini” </b>di cui però non intende parlare perchè, aggiunge: “Io quella persona non la menziono neanche per sogno perché tutte le volte che si parla di qualcuno gli si dà spazio. È il non violento e molto altro che le sardine portano alla luce”.</p>
      <h3>I commenti di odio non fanno distinzione: scatenati contro la suora</h3>
      <p>Agli haters del web non è piaciuta la presa di posizione della religiosa, e <b>si stanno moltiplicando i commenti duri e sprezzanti a lei rivolti.</b> Alcuni sono stati raccolti da <a href="https://www.nextquotidiano.it/libero-sovranisti-insulti-suor-giuliana-galli-sardine/?fbclid=IwAR0QxFfh6cjCSTYPuROXJeMjyVUmfWe_ST28phqTbzaBCSqziqCZBjkZ8lY">Next quotidiano</a>, dove possiamo leggere affermazioni come: “Vai a trovare le persone nei ospedali o case di riposo grazie” , <b>come se una suora non fosse anche una persona e non avesse diritto di avere proprie idee ed opinioni o di disporre del proprio tempo come chiunque altro</b>. A chiarire questa diffusa posizione provvede un altro commento che precisa “cosa ci vai a fare nelle piazze, la tua vocazione è un altra”. Fino a chi si spinge a scriverle di tornare a pregare e chiedere perdono a Dio per tanta “faziosità”, dipinta così come grave peccato mentre le opinioni di chi vuole che taccia sarebbero invece legittime, chissà perché.</p>
      <p>Tanti anche i commenti per cui la suora dovrebbe dedicarsi a risolvere tutti i problemi del mondo tra cui il “crocifisso tolto e al presepe calpestato”, che con evidente confusione è stato posto nel giorno stesso della commemorazione della nascita, o i bambini di Bibbiano, pur senza averne possibilità ne competenze al pari di chi commenta contro di lei in libertà.</p>
      <p>Suor Giuliana su Facebook sembra prenderla con ironia e ad commentatrice che le fa notare che “non è bello che lei continui a fare politica <b>ed in questo modo poi</b><i>” risponde: </i><b>“davverooooo”</b><i>, </i>lasciando intendere che ne prenderà nota.</p>
    </article>
  </body>
</html>