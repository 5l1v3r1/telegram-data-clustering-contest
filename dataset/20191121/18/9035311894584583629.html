<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/yunan-goc-bakan-komutsakos-turkiye-para-istiyorsa-santaj-ve-tehdidi-birakmali"/>
    <meta property="og:site_name" content="euronews"/>
    <meta property="article:published_time" content="2019-11-21T18:47:10+00:00"/>
    <meta property="og:title" content="Yunanistan: Türkiye AB'den para istiyorsa şantaj ve tehdidi bırakmalı"/>
    <meta property="og:description" content="Yunanistan Göç Bakanı Yorgos Komutsakos'tan &quot;Türkiye Avrupa Birliği'nden daha fazla mali yardım istiyorsa şantaj yapmayı artık bırakmalı&quot; açıklaması geldi."/>
  </head>
  <body>
    <article>
      <h1>Yunanistan: Türkiye AB'den para istiyorsa şantaj ve tehdidi bırakmalı</h1>
      <address><time datetime="2019-11-21T18:47:10+00:00">21 Nov 2019, 18:47</time> by <a rel="author">Sertaç Aktan</a></address>
      <p>Yunanistan Göç Bakanı Yorgos Komutsakos'tan "Türkiye Avrupa Birliği'nden daha fazla mali yardım istiyorsa şantaj yapmayı artık bırakmalı" açıklaması geldi.</p>
      <p>Washington ziyareti sırasında AFP'ye konuşan bakan Komutsakos'un, Türkiye Cumhurbaşkanı Recep Tayyip Erdoğan'ın ve diğer Türk yetkililerin "kapıları açarız tehditleri nedeniyle" bu açıklamayı yapmak gerekliliğini duyduğu aktarılıyor.</p>
      <h3>Kaçak göç yüzde 240 arttı</h3>
      <p>"Türkiye her 'kapıları açarız' dediğinde daha fazla göçmen kapıların açılmasını beklemek üzere kapıya doğru hareket ediyor" diyen Komutsakos, mayıs ayından bu yana Yunan sahillerine gelen kaçak göçmenlerde yüzde 240 oranında artış yaşandığını ifade etti.</p>
      <h3>"AB daha fazla mali yardım yapmayı olumlu değerlendirmeli"</h3>
      <p>6 milyar euroluk yardım paketinin ötesinde daha fazla destek olunması konusunu AB'nin olumlu şekilde değerlendirmesi gerektiğini düşünen Komutsakos şunları söyledi:</p>
      <p>"Evet daha fazla destek konusu gündeme alınmalı ancak Türkiye'nin mali desteği şantaj yoluyla istemesi bunun gerçekleşmesini sağlayacak olumlu politik atmosferi oluşturmuyor. Avrupa şantajler ve tehditler altında hareket edemez. Avrupa Türklerin karşı karşıya kaldığı durumu anlamak zorunda olduğu gibi Ankara da Avrupa ile ilişki kurmanın yolunun bu olmadığını anlamalı."</p>
      <ul>
        <li>
          <b>
            <a href="https://tr.euronews.com/2019/11/20/yunanistan-yeni-yasayla-multeciler-daha-az-bekleyecek-turkiye-ye-daha-kolay-gonderilecek">Yunanistan'da yeni yasa: Mülteciler daha az bekleyecek, Türkiye'ye daha kolay gönderilecek</a>
          </b>
        </li>
        <li>
          <b>
            <a href="https://tr.euronews.com/2019/11/19/onlem-alinmazsa-avrupa-genc-kayip-bir-multeci-nesliyle-karsi-karsiya-kalir">'Önlem alınmazsa Avrupa genç kayıp bir mülteci nesliyle karşı karşıya kalır'</a>
          </b>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>