<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904642/-hoogopgelopen-conflict-rond-genomineerde-robben-verrassend-en-niet-correct-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T18:20:00+00:00"/>
    <meta property="og:title" content="Nominatie Robben zorgt voor 'hoogopgelopen spanningen' in Groningen"/>
    <meta property="og:description" content="Arjen Robben krijgt géén oeuvreprijs tijdens het Groninger Sportgala 2019. Dat meldt het Dagblad van het Noorden. De reden: het zou de derde keer zijn dat de gestopte voetballer de prijs wint. De Sportprijscommissie droeg Robben dit jaar opnieuw voor, maar kreeg nul op het rekest van de provincie. 'Verrassend en niet correct', klonk het uit Groningen. De familie Robben werd al ingelicht dat de prijs naar Bedum zou meegaan, maar is inmiddels op de hoogte gesteld dat het er niet van gaat komen."/>
  </head>
  <body>
    <article>
      <h1>Nominatie Robben zorgt voor 'hoogopgelopen spanningen' in Groningen</h1>
      <address>
        <time datetime="2019-11-21T18:20:00+00:00">21 Nov 2019, 18:20</time>
      </address>
      <p>
        <b>Arjen Robben krijgt géén oeuvreprijs tijdens het Groninger Sportgala 2019. Dat meldt het Dagblad van het Noorden. De reden: het zou de derde keer zijn dat de gestopte voetballer de prijs wint.</b>
      </p>
      <p>De Sportprijscommissie droeg Robben dit jaar opnieuw voor, maar kreeg nul op het rekest van de provincie. 'Verrassend en niet correct', klonk het uit Groningen. De familie Robben werd al ingelicht dat de prijs naar Bedum zou meegaan, maar is inmiddels op de hoogte gesteld dat het er niet van gaat komen.</p>
      <p>De afwijzing zorgt voor 'hoogopgelopen spanningen' tussen de Sportprijscommissie en de provincie, meldt het <a href="https://www.dvhn.nl/sport/Provincie-Groningen-wil-geen-sportprijs-uitreiken-aan-Arjen-Robben-want-de-Bedumer-won-al-twee-keer-25053107.html">Dagblad van het Noorden</a>. Nu resten er verschillende opties. De commissie kan op zoek gaan naar een nieuwe kandidaat, maar vindt dat 'onwenselijk en onhaalbaar'.</p>
      <p>Daarnaast is het mogelijk dat de Sportprijscommissie de opdracht voor het nomineren van sporters teruggeeft. Een derde optie is om nog een keer het gesprek aan te gaan met de provincie in de hoop dat het besluit wordt teruggedraaid. 'Als de provincie dat niet doet, rest het gevoel dat de commissie niet serieus is genomen', aldus <i>DvhN</i>.</p>
    </article>
  </body>
</html>