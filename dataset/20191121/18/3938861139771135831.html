<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_tayemne-vesillya-ronaldu-viyavilosya-fejkom/939325"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T18:51:00+00:00"/>
    <meta property="og:title" content="Таємне весілля Роналду виявилося фейком"/>
    <meta property="og:description" content="Інформація про таємне весілля одного з кращих футболістів сучасності Кріштіану Роналду, яку поширили ЗМІ, виявилася неправдивою. Фейк спростували друзі футболіста. Вони наголосили, що Кріш продовжує жити з Джорджиною Родрігес та не поспішає узаконювати стосунки. Про це повідомляє The Daily ..."/>
  </head>
  <body>
    <article>
      <h1>Таємне весілля Роналду виявилося фейком</h1>
      <address><time datetime="2019-11-21T18:51:00+00:00">21 Nov 2019, 18:51</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939325_w_300.jpg?v=0"/>
        <figcaption>З'явилося спростування інформації про весілля Кріштіану Роналду і Джорджинії Родрігес. Фото: dt.ua</figcaption>
      </figure>
      <p>Інформація про таємне весілля одного з кращих футболістів сучасності <b>Кріштіану Роналду</b>, яку поширили ЗМІ, виявилася неправдивою.</p>
      <p>Фейк спростували друзі футболіста. Вони наголосили, що Кріш продовжує жити з <b>Джорджиною Родрігес</b> та не поспішає узаконювати стосунки. Про це повідомляє <a href="https://www.dailymail.co.uk/tvshowbiz/article-7708253/Cristiano-Ronaldo-denies-reports-secretly-wed-Georgina-Rodr-guez-vowing-tie-knot.html">The Daily Mail</a>.</p>
      <p>Після того, як тему одруження Роналду почали активно обговорювати в мережі і багато ЗМІ, друзі футболіста вирішили втрутитись. Вони спростували чутки, заявивши, що Роналду і досі залишається холостяком.</p>
      <p>Чутки про таємну церемонію в Марокко міг спричинити коментар Кріштіану Роналду про майбутнє весілля. Футболіст заявив, що колись неодмінно піде до вівтаря з Джорджиною, однак не вказав чіткої дати.</p>
      <p>"Звісно, я кохаю її. Одного дня ми точно одружимось. Це ж мама моїх дітей. А чому б і ні? Вона мій друг, ми часто обговорюємо важливі для нас теми. Я відкриваю їй серце, як і вона мені", – написав він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_ronaldu-zaprosiv-na-obid-zhinku-yaka-v-ditinstvi-bezkoshtovno-jogo-goduvala/928951"/>
      </related>
      <p>Після цього у всіх ЗМІ з'явилась інформація, поширена італійським виданням Novella 2000. За даними журналістів, Джорджина Родрігес та Кріштіану Роналду одружились ще у серпні 2019 року. Пара вирішила не влаштовувати гучного свята, адже модель так не змогла налагодити дружні стосунки з матір'ю спортсмена. Тому зірки вирушили у Марокко, де без будь-якого галасу та камер обмінялись клятвами.</p>
      <blockquote>25-річна дівчина футболіста Кріштіану Роналду Джорджина Родрігес <a href="https://gazeta.ua/articles/celebrities/_narechena-ronaldu-prigolomshila-merezhu-napivogolenimi-foto/927214">поділилась відвертими знімками</a> в мережі. Спокуслива рекламна кампанія бренду спідньої білизні з'явилась в її Instagram.</blockquote>
    </article>
  </body>
</html>