<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2407830,Jacek-Nawrocki-ugasil-pozar-w-kadrze-Koniec-pierwszego-etapu-rozmow-z-siatkarkami"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T18:23:00+00:00"/>
    <meta property="og:title" content="Jacek Nawrocki ugasił pożar w kadrze? Koniec pierwszego etapu rozmów z siatkarkami"/>
    <meta property="og:description" content="Selekcjoner reprezentacji Polski siatkarek Jacek Nawrocki wraz z przedstawicielami PZPS zakończył cykl spotkań ze wszystkimi kadrowiczkami, które wystąpiły w barwach narodowych podczas mistrzostw Europy - w których Polki znalazły się w najlepszej czwórce zespołów Starego Kontynentu. "/>
  </head>
  <body>
    <article>
      <h1>Jacek Nawrocki ugasił pożar w kadrze? Koniec pierwszego etapu rozmów z siatkarkami</h1>
      <address>
        <time datetime="2019-11-21T18:23:00+00:00">21 Nov 2019, 18:23</time>
      </address>
      <p>
        <b>Selekcjoner reprezentacji Polski siatkarek Jacek Nawrocki wraz z przedstawicielami PZPS zakończył cykl spotkań ze wszystkimi kadrowiczkami, które wystąpiły w barwach narodowych podczas mistrzostw Europy - w których Polki znalazły się w najlepszej czwórce zespołów Starego Kontynentu. </b>
      </p>
      <ul>
        <li>
          <b>Treść nie będzie podawana do publicznej wiadomości</b>
        </li>
        <li>
          <b>Nawrocki nadal pozostaje w kontakcie z siatkarkami</b>
        </li>
        <li>
          <b>Kadra na styczniowe kwalifikacje do Igrzysk Olimpijskich w Apeldoorn zostanie ogłoszona 4 grudnia </b>
        </li>
      </ul>
      <p>Większość z tych zawodniczek sprawiła także, że biało-czerwone w ostatnim sezonie wygrały prestiżowy turniej w Montreux, awansowały do finału elitarnej Ligi Narodów oraz dzielnie walczyły we wrocławskim turnieju interkontynentalnym do Igrzysk Olimpijskich.</p>
      <related>
        <a href="https://polskieradio24.pl/5/4147/Artykul/2407582,PlusLiga-hit-dla-Vervy-Warszawianie-ograli-mistrza-Polski-na-jego-terenie"/>
      </related>
      <p>Selekcjoner spotkał się z kadrowiczkami sezonu 2019 występującymi w lidze włoskiej oraz siatkarkami grającymi w Lidze Siatkówki Kobiet – w klubach z Łodzi, Polic i Rzeszowa. Rozmowy trenera z zawodniczkami były szczere, rzeczowe i wyczerpujące. Rezultaty tych spotkań należy ocenić jako owocne i perspektywiczne. Niezależnie od powyższych trener nadal będzie w kontakcie z siatkarkami.</p>
      <figure>
        <iframe data-src="https://twitter.com/PolskaSiatkowka/status/1197561982238494721?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ze względu na charakter rozmów ustalono, że ich treść nie będzie podawana do publicznej wiadomości.</p>
      <p>W najbliższych dniach trener Jacek Nawrocki rozpoczyna kolejny cykl spotkań z zawodniczkami, które są w kręgu zainteresowań szkoleniowca w perspektywie nie tylko Europejskiego Turnieju Kwalifikacyjnego do Igrzysk Olimpijskich Tokio 2020, ale i kolejnych wyzwań stojących przed żeńską reprezentacją Polski.</p>
      <ul>
        <li>
          <b>Czytaj więcej: <a href="https://polskieradio24.pl/5/4147/Artykul/2405993,Jacek-Nawrocki-podjal-probe-zalagodzenia-konfliktu-Wyciaganie-wnioskow-jest-bezpodstawne">Nieudana próba załagodzenia konfliktu w kadrze siatkarek? &gt;&gt;&gt;</a> </b>
        </li>
      </ul>
      <p>Szeroki skład kadry kobiet na styczniowe kwalifikacje do Igrzysk Olimpijskich w Apeldoorn podany zostanie 4 grudnia.</p>
      <p>(mb)/Pzps.pl</p>
      <related>
        <a href="https://www.polskieradio.pl/5/4147/Artykul/2399600,Sprawy-zaszly-za-daleko-Kolejny-konflikt-w-polskiej-siatkowce"/>
      </related>
      <related>
        <a href="https://www.polskieradio.pl/5/4147/Artykul/2399699,Jerzy-Matlak-dziewczyny-dobrze-wiedza-kiedy-ktos-z-nich-kpi"/>
      </related>
      <related>
        <a href="https://www.polskieradio.pl/5/4147/Artykul/2402081,Jacek-Nawrocki-fundowal-siatkarkom-lagr-Czytalem-to-i-nie-wierzylem"/>
      </related>
    </article>
  </body>
</html>