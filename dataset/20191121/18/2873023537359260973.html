<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/tehnes/art-nea/219956_kapote-sta-lemonadika"/>
    <meta property="og:site_name" content="Efsyn.gr"/>
    <meta property="article:published_time" content="2019-11-21T18:01:52+00:00"/>
    <meta property="og:title" content="«Κάποτε στα... λεμονάδικα»"/>
    <meta property="og:description" content="Μια ιστορία στα Λεμονάδικα του Πειραιά, με φτωχοδιάβολους, μικρούς ανθρώπους, με φιλοδοξίες απλές, καθημερινές χωρίς χρώματα και φανφάρες, μόνο δίψα για ζωή… και επιβίωση, για περιορισμένο αριθμό παραστάσεων στον πολυχώρο πολιτισμού «Διέλευσις»."/>
  </head>
  <body>
    <article>
      <h1>«Κάποτε στα... λεμονάδικα»</h1>
      <address><time datetime="2019-11-21T18:01:52+00:00">21 Nov 2019, 18:01</time> by <a rel="author">efsyn.gr</a></address>
      <p>Πίσω στο 1936, στις φτωχογειτονιές του Πειραιά και με ρεμπέτικη διάθεση μας μεταφέρει το μουσικο-θεατρικό έργο «Κάποτε στα... λεμονάδικα», που ανεβαίνει για περιορισμένο αριθμό παραστάσεων στον πολυχώρο πολιτισμού «Διέλευσις» και κάνει πρεμιέρα αυτό το Σάββατο, 23 Νοεμβρίου.</p>
      <h3>Λίγα λόγια για το έργο</h3>
      <p>Μια ιστορία στα Λεμονάδικα του Πειραιά, με φτωχοδιάβολους, μικρούς ανθρώπους, με φιλοδοξίες απλές, καθημερινές χωρίς χρώματα και φανφάρες, μόνο δίψα για ζωή… και επιβίωση.</p>
      <p>Ταυτόχρονα το ρεμπέτικο τραγούδι, συνεκτικό στοιχείο της παράστασης, απαλύνει το βάρος της ψυχής των ηρώων από το καθημερινό μακελειό της ζωής. Ιστορία από τα αζήτητα πανέρια των πλανόδιων παλαιοπωλών, με ήρωες πραγματικούς ανθρώπους από άλλες εποχές…όμως πάντα ζωντανές και παρούσες… στο δικό μας καθημερινό περπάτημα…</p>
      <p>Μια «απλή» ιστορία που κάτω από το επίχρισμα της πρώτης της καταγραφής κρύβει ανείπωτα και  σκοτεινά μυστικά που μας υποχρεώνουν να κατεβάζουμε τα μάτια κοιτώντας με απόγνωση τη μάνα γη. Κρύβει μυστικά από την «δοξασμένη» και «δαφνοστεφή»  πορεία του λαού μας. Κρύβει μυστικά χωμένα στις καρδιές των γονιών μας και στα κιτάπια των «κρατούντων», που μας μεταμορφώνουν σε απόλοιμους της ιστορίας μας που δεν γνωρίζουv πότε θα νοσήσουν.</p>
      <p>Μέσα, λοιπόν, στον ορυμαγδό και την σύγχυση της ιστορίας μας εμφανίζεται και ο έρωτας, η κυρίαρχη δύναμη που σπρώχνει τη ζωή, την ομορφαίνει και ανατρέπει καταστάσεις, για όσο καιρό φτερουγίζει τα φτερά του…και χρωματίζει τις ημέρες των πρωταγωνιστών…</p>
      <figure>
        <iframe src="https://www.youtube.com/embed/339JS1HCZh0" width="640" height="360" data-service="Youtube" scrolling="no"/>
      </figure>
      <h3>Συντελεστές</h3>
      <p>Σενάριο- Σκηνοθεσία: Γιώργος Μακρής<br/>Μουσική επιμέλεια και διασκευές τραγουδιών: Σπύρος Γκούμας<br/>Φωτισμός: Φωτεινή Καράμπαμπα<br/>Ρύθμιση Φώτων: Κωνσταντίνος Σακουλάς</p>
      <h3>Παίζουν οι ηθοποιοί</h3>
      <p>Χρυσή Γεράρδη: ως Μερόπη και Κατερίνα<br/>Πέτρος Τσαπαλιάρης: ως Βασίλης<br/>Γιώργος Μακρής:  ως Μπάμπης<br/>Σπύρος Γκούμας : ως Λευτέρης και φωνή Χαρίλαου<br/>Δημήτρης Γκούμας : ως Μήτσος<br/>Φωτεινή Καράμπαμπα: ως Φωτεινή</p>
      <h3>Παίζουν οι μουσικοί</h3>
      <p>Σπύρος Γκούμας: μπουζούκι-τζουρά-τραγούδι<br/>Σοφία Κονταράτου: τραγούδι-κρουστά<br/>Δημήτρης Γκούμας: κιθάρα<br/>Φωτεινή Καράμπαμπα: μπαγλαμά</p>
      <h3>Ημέρες και ώρες παραστάσεων</h3>
      <p>Πρεμιέρα: Σάββατο  23 Νοεμβρίου 2019 8:30 <br/>Σάββατο 7 &amp; Παρασκευή 27 Δεκεμβρίου 2019</p>
      <p>Σάββατο 4 &amp; 18 Ιανουαρίου 2020</p>
      <h3>Info</h3>
      <p>Πολυχώρος πολιτισμού «Διέλευσις» Λέσβου 15 &amp; Πόρου, Κυψέλη, 210-8613739  6977986185</p>
      <related>
        <h4>Σχετικά Άρθρα</h4>
        <a href="https://www.efsyn.gr/tehnes/theatro/219717_mono-me-tin-petria-soy-ftaneis-kapoy"/>
        <a href="https://www.efsyn.gr/tehnes/art-nea/217372_i-istoria-einai-mia-kakia-mitria"/>
        <a href="https://www.efsyn.gr/tehnes/art-nea/213587_o-kato-parthenonas-toy-mina-bintiadi-sto-theatro-alma"/>
        <a href="https://www.efsyn.gr/tehnes/art-nea/212867_festibal-tsepis"/>
        <a href="https://www.efsyn.gr/tehnes/art-nea/209739_londreziko-theatro-stin-athina"/>
        <a href="https://www.efsyn.gr/tehnes/art-nea/209350_oneireyomai-mia-oraia-sympyknomeni-peripeteia"/>
      </related>
    </article>
  </body>
</html>