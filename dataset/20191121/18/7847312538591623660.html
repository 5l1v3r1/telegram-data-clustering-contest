<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/kosciol/474087-ostry-list-abp-vigano-nt-synodu-amazonskiego"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T18:35:15+00:00"/>
    <meta property="og:title" content="Ostry list abp. Viganò nt. Synodu Amazońskiego: To część projektu wspieranego przez wielkie finansowe i masońskie siły"/>
    <meta property="og:description" content="&quot;Papież Franciszek nigdy nikogo nie utwierdził. Z bólem zauważamy, jak dzieląca i destrukcyjna jest jego posługa&quot; - mówił arcybiskup."/>
  </head>
  <body>
    <article>
      <h1>Ostry list abp. Viganò nt. Synodu Amazońskiego: To część projektu wspieranego przez wielkie finansowe i masońskie siły</h1>
      <address><time datetime="2019-11-21T18:35:15+00:00">21 Nov 2019, 18:35</time> by <a rel="author" href="https://wpolityce.pl/autorzy/141-notujemy" target="_blank">Notujemy ...</a></address>
      <p>
        <b>„Przez dwadzieścia stuleci Kościół katolicki wyznawał wiarę w Jezusa Chrystusa, jedynego Zbawiciela, który zszedł do nas niepokalany, jaką otrzymał od Apostołów i Ojców Kościoła za cenę krwi Męczenników oraz poprzez świadectwo wyznawców wiary i niezliczonych świętych każdego narodu i języka” - napisał arcybiskup Carlo Maria Viganò w apelu do wiernych opublikowanym na portalu LifeSiteNews.</b>
      </p>
      <blockquote>Wiara była przekazywana przez rodziców swoim dzieciom, przez księży i wierzących; była rozprzestrzeniania przez gorliwych misjonarzy na wszystkich kontynentach świata, pod przewodnictwem następców apostoła Piotra, który zagwarantował jedność Oblubienicy Chrystusa poprzez utwierdzenie braci w wierze</blockquote>
      <p>— przypomniał.</p>
      <blockquote>Papież Franciszek nigdy nikogo nie utwierdził. Z bólem zauważamy, jak dzieląca i destrukcyjna jest jego posługa</blockquote>
      <p>— zauważył arcybiskup.</p>
      <blockquote>Wraz z deklaracją podpisaną w Abu Dhabi, w której czytamy, że „Bóg w swojej mądrości pragnie pluralizmu i różnorodność religii, kolorów, płci, ras i języków” i przez jego stałe, wypaczone potępienia tzw. „prozelityzmu”, Franciszek nie tylko uśmierca każdy misjonarski impuls, ale w rzeczy samej odrzuca mandat dany przez Chrystusa wszystkim Apostołom: „Idźcie więc i nauczajcie wszystkie narody, udzielając im chrztu w imię Ojca i Syna, i Ducha Świętego. Uczcie je zachowywać wszystko, co wam przykazałem”</blockquote>
      <p>— ocenił.</p>
      <p>Przekonywał, że „strategia obecnego pontyfikatu jest zakamuflowana przez podstępy i kłamstwa, i ukryta w ciszy, kiedy to jest odkrywane w jego wypaczonych intencjach, powodując zamęt wśród wiernych”.</p>
      <blockquote>Synod Amazoński jest również częścią znacznie większego i ukrytego projektu. Stanowi nic innego, jak tylko element, choć destrukcyjny, szerokiego projektu, rozwiniętego pod skrzydłami Organizacji Narodów Zjednoczonych i wspieranego przez wielkie finansowe i masońskie siły. Jak bowiem wyjaśnić, że idol Pachamama jest już obecny, z inicjatywy ONZ, w tekstach stworzonych dla ideologicznej indoktrynacji dzieci?</blockquote>
      <p>— pytał, podkreślając, iż wszystko do siebie pasuje:</p>
      <blockquote>fałszywa nauka oparta o domniemane katastrofalne ocieplenie ziemi, które jest głównie wywołane przez człowieka; integralna ekologia, która stawia w centrum stworzenia nie człowieka stworzonego na obraz i podobieństwo Boga i wezwanego do dzielenia boskiego życia w błogosławionej przyszłości ze swoim Stworzycielem, ale matkę ziemię „boginię” tj. Pachamamę, od której pochodzi człowiek i do której musi wrócić. <br/><br/>Tym samym z tego punktu widzenia nawet idolatria jest chciana przez Boga, a papież Franciszek celebruje ją przed całym światem, profanując najbardziej święte miejsce w chrześcijańskim Rzymie – bazylikę wzniesioną na grobie św. Piotra.</blockquote>
      <p>— nie szczędził gorzkich słów.</p>
      <blockquote>Idolatria oraz jej symulacja stanowi najpoważniejszy z możliwych atak dokonywany przeciwko Majestatowi Bożemu. Męczennicy przelewali swoją krew i płacili za swój opór przeciwko idolatrii, składając najwyższy dar, ze swojego życia. Ci sami męczennicy, którzy zlali [swoją krwią – przyp. red.] i konsekrowali ziemię starożytnego, pogańskiego Rzymu, widzą swoją wspaniałą pamięć sprofanowaną przez celebrację Pachamamy</blockquote>
      <p>— podkreślał hierarcha.</p>
      <blockquote>Kościół katolicki, zamiast być czujnym i potępiającym zagrożenia, które mu grożą i zaciemniają horyzont całej rodziny ludzkiej, wynajmuje się na służbę jako tuba utopijnej i antychrystusowej ideologii, w przerażającym posłuszeństwie potężnym siłom, które dominują na światowej scenie i aktywnie promują olbrzymie procesy mające na celu ustanowienie światowego rządu</blockquote>
      <p>— zauważył.</p>
      <p>Hierarcha podkreślał, iż napisał te słowa, ponieważ czuł się w obowiązku to uczynić.</p>
      <blockquote>Wszyscy biskupi i kardynałowie Kościoła katolickiego powinni czuć się zobligowani do „wystosowania do papieża Franciszka braterskiego upomnienia za te skandale”.</blockquote>
      <p>aw/LifeSiteNews</p>
    </article>
  </body>
</html>