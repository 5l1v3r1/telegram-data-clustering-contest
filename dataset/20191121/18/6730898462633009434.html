<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/samsung_galaxy_a71_se_prvi_put_pojavio_na_renderima_i_iznenadio_nas-82149"/>
    <meta property="og:site_name" content="Benchmark"/>
    <meta property="article:published_time" content="2019-11-21T18:44:00+00:00"/>
    <meta property="og:title" content="Samsung Galaxy A71 se prvi put pojavio na renderima i iznenadio nas"/>
    <meta property="og:description" content="Prema renderima, dizajn Galaxy A71 telefona je jako sličan Galaxy-ju A51 koji se nedavno pojavio"/>
  </head>
  <body>
    <article>
      <h1>Samsung Galaxy A71 se prvi put pojavio na renderima i iznenadio nas</h1>
      <address>
        <time datetime="2019-11-21T18:44:00+00:00">21 Nov 2019, 18:44</time>
      </address>
      <figure>
        <img src="https://www.benchmark.rs/assets/img/news/main/1c1bdf153840a578b149206612560e1d.jpg"/>
      </figure>
      <p>Nedavno su se pojavili renderi <a href="https://www.benchmark.rs/tag/samsung-54"><b>Samsung</b></a> Galaxy A51 pametnog telefona sa Super AMOLED displejom, četvorostrukim kamera setom i punchhole selfi kamerom u ekranu. Sada se pojavljuje još jedan Galaxy telefon iz serije A - <a href="https://www.benchmark.rs/tag/galaxy_a71-25276"><b>Galaxy A71</b></a>, a render nam otkriva neke bitne detalje smartfona, uključujući ekran sa punchhole-om u vrhu ekrana, quad sistem zadnje kamere i još mnogo toga.</p>
      <p>Prema renderima, dizajn Galaxy A71 telefona je jako sličan Galaxy-ju A51 koji se nedavno pojavio, ali okviri nisu toliko uski kao na A51. Što se tiče specifikacija, za Galaxy A71 se kaže da ima veći 6,7-inčni Super AMOLED ekran, ali rezolucija još nije poznata. Možemo očekivati da Samsung ubaci FULL HD+ panel.</p>
      <p>Renderi takođe otkrivaju postavku kamere koja je smeštena u pravougaoni modul i postavljaju se u nizu u obliku slova L. Još nema informacija o rezoluciji kamera, ali se očekuje da će sistem quad kamere biti kombinacija 48MP (primarna) + 12MP (širokougaona) + 12MP (telefoto) + Time of Flight senzor. A71 dolazi sa prednjom kamerom u centru, slično kao i Galaxy Note 10/Note10 +.</p>
      <h3>Pogledajte još: <a href="https://www.benchmark.rs/vesti/geekbench_sugerise_android_10_snapdragon_730_i_8gb_ram-a_za_galaxy_a71-81279">Geekbench sugeriše Android 10, Snapdragon 730 i 8GB RAM-a za Galaxy A71</a></h3>
      <p>Pored toga, navodi se da ga pokreće Qualcomm Snapdragon procesor uparen sa do 8GB RAM-a sa internom memorijom do 128 GB. Međutim neki izveštaji kažu da bi ga mogao pokretati Exynos 980 i da bi mogao imati i 5G podršku. Pored ovoga, navodi se i da je u kućište spakovana velika baterija od 4500mAh i pokretaće ga UI 2.0 baziran na Androidu 10. Dimenzije ovog smartfona bi trebale biti 163,5 x 76 x 7,9 mm i debljina 9,2 mm kod fotoaparata. Renderi nam ne otkrivaju fizički skener otiska prsta, pa možemo očekivati da će imati ugrađeni senzor ispod ekrana, s tim što ne znamo da li je ultrasonični ili ne.</p>
      <p>Još nema informacija o datumu predstavljanja smartfona, ali očekujemo više detalja u narednim danima.</p>
      <p>
        <i>Izvor: <a href="https://www.fonearena.com/blog/298556/samsung-galaxy-a71-image-specs-leak.html">Phone Arena</a></i>
      </p>
      <figure>
        <iframe src="https://www.youtube.com/embed/nGh8jM1f218" width="600" height="450" data-service="Youtube" scrolling="no"/>
      </figure>
    </article>
  </body>
</html>