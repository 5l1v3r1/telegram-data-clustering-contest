<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384053/refakatsiz-cocuk-siginmaci-sayisinda-korkunc-tablo"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T18:58:00+00:00"/>
    <meta property="og:title" content="Refakatsiz çocuk sığınmacı sayısında korkunç tablo"/>
    <meta property="og:description" content="Yunanistan’da refakatsiz çocuk sığınmacı sayısının 4 bin 962’ye ulaştığı, bu çocuklardan çoğunun ‘’uygunsuz’’ şartlarda hayatlarını devam ettirdikleri bildirildi."/>
  </head>
  <body>
    <article>
      <h1>Refakatsiz çocuk sığınmacı sayısında korkunç tablo</h1>
      <h2>Yunanistan’da refakatsiz çocuk sığınmacı sayısının 4 bin 962’ye ulaştığı, bu çocuklardan çoğunun ‘’uygunsuz’’ şartlarda hayatlarını devam ettirdikleri bildirildi.</h2>
      <address>
        <time datetime="2019-11-21T18:58:00+00:00">21 Nov 2019, 18:58</time>
      </address>
      <p>Yunan Sosyal Dayanışma Merkezi’ne göre, ülkede refakatsiz çocuk sayısı 4 bin 962’ye çıkarken, bu çocuklardan dörtte üçü uygun olmayan kamplarda kalıyor. Yunan basınında ise kamplardaki temel eksikliklerin yemek ve temiz suya erişim, devlet desteğinin yetersizliği ve çocukların durumuyla ilgili yasal düzenlemeler olarak sıralanırken, refakatsiz sığınmacı çocuklarla ilgili durumun giderek kötüleştiği kaydedildi. Sınır Tanımayan Doktorlar (MSF) bünyesinde gönüllü olarak çalışan doktor Apostolos Veizis, adalarda yaşanan durumu ‘’suç’’ olarak değerlendirdi.</p>
      <p>Her gün yaklaşık 100 çocukla ilgilendiklerini söyleyen Veizis, çocukların yarısından fazlasının kamplardaki uygunsuz şartlardan kaynaklanan cilt ve solunum yolu rahatsızlıkları gibi sorunlarla karşılaştığını söyledi.</p>
      <p> </p>
    </article>
  </body>
</html>