<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/madman-chi-e-eta-carriera-vita-privata/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T18:54:44+00:00"/>
    <meta property="og:title" content="MadMan, chi è: età, carriera e vita privata del rapper | X-Factor"/>
    <meta property="og:description" content="Conosciamo meglio la storia di MadMan: ecco tutte le curiosità sulla carriera e vita privata del rapper italiano dai suoi inizi"/>
  </head>
  <body>
    <article>
      <h1>MadMan, chi è: età, carriera e vita privata del rapper | X-Factor</h1>
      <address><time datetime="2019-11-21T18:54:44+00:00">21 Nov 2019, 18:54</time> by <a rel="author">Salvatore I</a></address>
      <p>
        <b>Conosciamo meglio la storia di MadMan:  ecco tutte le curiosità sulla carriera e vita privata del rapper italiano</b>
      </p>
      <figure>
        <img src="https://www.viagginews.com/wp-content/uploads/2019/10/Screenshot-646.jpg"/>
        <figcaption>Screenshot video</figcaption>
      </figure>
      <p><b>Pierfrancesco Botrugno</b>, in arte <b>MadMan</b>, nasce a <b>Grottaglie</b> il 25 luglio 1988. Entra a far parte del mondo dell’hip hop partecipando all’edizione del 2006 del Tecniche Perfette (nota competizione di freestyle italiana), in Puglia, vinta poi a Torino da July B. Nel 2007 esordisce con il mixtape autoprodotto Riscatto mixtape, realizzato in collaborazione con TempoXso, seguito nello stesso anno da Prequel (inciso insieme a Esse-P) e nel 2008 da R.I.P. Nel 2010 MadMan pubblica l’album di debutto Escape from Heart, uscito gratuitamente attraverso la Honiro Label. A partire dal 2011 MadMan intraprende una collaborazione musicale con il rapper Gemitaiz, con il quale pubblica il mixtape Haterproof (2011) e l’EP Detto, fatto. (2012), usciti entrambi attraverso la Honiro Label. Il 28 giugno 2013 MadMan rende disponibile gratuitamente attraverso il proprio sito il mixtape MM vol. 1 Mixtape, composto da 18 brani.  Nel 2014 il rapper torna a ollaborare con Gemitaiz per la realizzazione dell’album Kepler, uscito il 24 maggio. Il disco riscuote un buon successo in Italia, debuttando in vetta alla classifica italiana degli album e venendo certificato disco d’oro dalla Federazione Industria Musicale Italiana per le oltre 25.000 copie vendute nel paese. Il 30 luglio 2015, attraverso la sua pagina Facebook, il rapper annuncia il secondo album in studio Doppelganger, pubblicato per Tanta Roba con distribuzione Universal Music Group.  Il 2 febbraio 2018 MadMan pubblica il suo terzo album in studio Back Home, anticipato dai singoli Trapano e Centro (quest’ultima vanta la collaborazione del cantante Coez). Inoltre collabora con Nitro nella traccia O.K. Corral, dell’album No Comment, e con Enigma nella traccia Che roba è?!, contenuta nell’album Shardana. Nel 2019 MadMan torna a collaborare con Gemitaiz per la realizzazione di una nuova parte di Veleno. Il singolo ha ottenuto un buon successo, debuttando in vetta alla Top Singoli e battendo il record di ascolti giornalieri su Spotify Italia.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Chi è MadMan: vita privata del rapper italiano</h3>
      <p>Per diversi anni è stato legato sentimentalmente alla modella sarda molto famosa,<b> Fishball Suicide</b>, alias <b>Felisja Piana</b>. I due si sono frequentati dal 2015 almeno fino al 2017, ma al momento non starebbero più insieme. Sul suo profilo Instagram vanta un milioni di followers.</p>
      <figure>
        <embed-post data-src="https://www.instagram.com/p/B4qA-4kIu2a" data-service="Instagram"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/x-factor-eliminato-chi-deve-abbandonare-programma-diretta-3/"/>
        <a href="https://www.viagginews.com/2019/11/21/roma-15enne-muore-volo-quinto-piano-ipotesi-suicidio/"/>
        <a href="https://www.viagginews.com/2019/11/21/stasera-in-tv-gli-stati-generali-anticipazioni-21-novembre/"/>
      </related>
    </article>
  </body>
</html>