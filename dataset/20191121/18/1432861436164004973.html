<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/atletiko-izprevarva-milan-za-nenuzhen-v-man-yunajted-1408529.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T18:05:00+00:00"/>
    <meta property="og:title" content="Атлетико изпреварва Милан за ненужен в Ман Юнайтед"/>
    <meta property="og:description" content="Атлетико Мадрид ще влязат в битка с Милан за подписа на халфа на Манчестър Юнайтед Неманя Матич Сръбският полузащитник е със статута на резерва след идването на Оле Гунар Солскяер на „Олд Трафорд“ и ще си търси нов отбор през януарския трансферен прозорец"/>
  </head>
  <body>
    <article>
      <h1>Атлетико изпреварва Милан за ненужен в Ман Юнайтед</h1>
      <address><time datetime="2019-11-21T18:05:00+00:00">21 Nov 2019, 18:05</time> by <a rel="author">Sportlive.bg</a></address>
      <p>Атлетико Мадрид ще влязат в битка с Милан за подписа на халфа на <a href="https://www.sportlive.bg/tags/4689">Манчестър Юнайтед</a> Неманя Матич. Сръбският полузащитник е със статута на резерва след идването на Оле Гунар Солскяер на „Олд Трафорд“ и ще си търси нов отбор през януарския трансферен прозорец. Договорът на Матич с Юнайтед изтича в края на сезона, но по всичко личи, че „червените дяволи“ ще са склонни да пуснат футболиста да си тръгне още през зимата.</p>
      <p><a href="https://www.sportlive.bg/tags/43572">Неманя Матич</a> бе спряган за трансфер в Милан, но сега изглежда, че Атлетико Мадрид също ще се включат в борбата за подписа на полузащитника. „Дюшекчиите“ търсят играч на позицията дефанзивен халф и 31-годишният футболист се вписва в изискванията на испанския тим. Бонус за <a href="https://www.sportlive.bg/tags/2351">Атлетико Мадрид</a> е фактът, че Матич игра в Лига Европа и поради тази причина халфът ще бъде на разположение в мачовете на Атлети в Шампионската лига.</p>
      <p>Диего Симеоне търси заместник на напусналия през лятото опорен полузащитник Родри, като за момента разполага на тази позиция единствено Томас Партей и Маркос Йоренте. <i><a href="https://www.sportlive.bg/worldfootball/worldfootballother/Nemanq-Matich-shte-krysti-stadion-v-Syrbiq-na-Zhoze-Mourinxo-1407508.html">А вижте какво направи Матич в чест на бившия си треньор Жозе Моуриньо.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Bivsh-igrach-na-Siti-variant-za-nov-napadatel-v-Manchestyr-Yunajted-1408382.html"/>
        <a href="https://www.sportlive.bg/worldfootball/england/Chetirima-futbolisti-na-Manchestyr-Yunajted-izlqzoha-ot-lazareta-1408222.html"/>
        <a href="https://www.sportlive.bg/worldfootball/worldfootballother/Qq-Ture-obqvi-igrach-kojto-dori-ne-e-titulqr-za-naj-trudniq-mu-sypernik-1407772.html"/>
        <a href="https://www.sportlive.bg/worldfootball/england/Inter-se-gotvi-da-otmykne-pozabravena-zvezda-na-Manchestyr-Yunajted-1380298.html"/>
        <a href="https://www.sportlive.bg/worldfootball/england/Nemanq-Matich-e-gotov-da-napusne-Yunajted-oshte-prez-qnuari-1403652.html"/>
      </related>
    </article>
  </body>
</html>