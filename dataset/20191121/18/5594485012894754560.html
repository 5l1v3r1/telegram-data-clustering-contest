<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/partiyata-na-zaev-obvini-mitskovski-che-lzhe-severna-makedoniya-i-borisov_news710614.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T18:55:00+00:00"/>
    <meta property="og:title" content="Партията на Заев обвини Мицковски, че лъже Северна Македония и Борисов"/>
    <meta property="og:description" content="Декларацията е по повод вчерашната среща на Мицковски с Борисов в Загреб, на която лидерът на ВМРО-ДПМНЕ на ясния въпрос на Борисов дали &quot;подкрепя договора с Бъ"/>
  </head>
  <body>
    <article>
      <h1>Партията на Заев обвини Мицковски, че лъже Северна Македония и Борисов</h1>
      <h2>Декларацията е по повод вчерашната среща на Мицковски с Борисов в Загреб, на която лидерът на ВМРО-ДПМНЕ на ясния въпрос на Борисов дали "подкрепя договора с България" отговори положително</h2>
      <address>
        <time datetime="2019-11-21T18:55:00+00:00">21 Nov 2019, 18:55</time>
      </address>
      <p>https://blitz.bg/svyat/partiyata-na-zaev-obvini-mitskovski-che-lzhe-severna-makedoniya-i-borisov_news710614.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574345938-1.jpg"/>
      </figure>
      <p><b>Християн Мицковски напълно се загуби в пространството. Той трябва да излезе публично и да каже кого лъже за България - нашите граждани или българския премиер Бойко Борисов. Това се казва в специална декларация на управляващата партия на Зоран Заев СДСМ.</b><br/><br/>Декларацията е по повод вчерашната среща на Мицковски с Борисов в Загреб, на която лидерът на ВМРО-ДПМНЕ на ясния въпрос на Борисов дали "подкрепя договора с България" отговори положително.<br/><br/>"Мицковски не може да прикрие провала си. За по малко от две минути снощи Мицковски разкри собственото си лицемерие и фалшив патриотизъм.<br/><br/>Тук в Македония се противопоставяше на Договора за добросъседство с България, но вчера каза, че той е добър и го подкрепя. Мицковски говори едно тук и друго в чужбина. И разбира се сега твърди, че това което е казал на Борисов не го е казал", пише в декларацията на СДСМ.<br/><br/>"Мицковски трябва да каже кого е лъгал до момента - гражданите на страната или българския премиер Бойко Борисов", се казва в заключение на декларацията.</p>
    </article>
  </body>
</html>