<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_ubivstvo-veterana-ato-pidozryuvanim-svitit-dovichne/939228"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T18:10:00+00:00"/>
    <meta property="og:title" content="Убивство ветерана АТО: підозрюваним світить довічне"/>
    <meta property="og:description" content="Підозрюваним у побитті ветерана АТО Ігоря Панова та його дружини Оксани Кавецької в Києві змінили підозру із &quot;замаху на вбивство&quot; на &quot;умисне вбивство&quot;. Це пов'язано зі смертю потерпілого. Чоловікам тепер загрожує 15 років або довічне позбавлення волі, повідомила прес-секретар столичної ..."/>
  </head>
  <body>
    <article>
      <h1>Убивство ветерана АТО: підозрюваним світить довічне</h1>
      <address><time datetime="2019-11-21T18:10:00+00:00">21 Nov 2019, 18:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939228_w_300.jpg?v=0"/>
        <figcaption>У реанімації Головного військового госпіталю в Києві помер ветеран АТО 56-річний Ігор Панов із позивним "Хан". Фото - facebook.com/Тетяна Руденька</figcaption>
      </figure>
      <p>Підозрюваним у побитті ветерана АТО <b>Ігоря Панова</b> та його дружини <b>Оксани Кавецької</b> в Києві змінили підозру із "замаху на вбивство" на "умисне вбивство". Це пов'язано зі смертю потерпілого.</p>
      <p>Чоловікам тепер загрожує 15 років або довічне позбавлення волі, повідомила прес-секретар столичної прокуратури <b>Надія Максимець.</b></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_pomer-veteran-ato-yakogo-pozviryachomu-pobili-bilya-kvartiri/939076"/>
      </related>
      <p>"У зв'язку зі смертю Ігоря Панова обом підозрюваним додатково інкриміновано вже скоєний злочин, а саме - умисне вбивство, вчинене за попередньою змовою групою осіб. 21 листопада їм у присутності захисників повідомлено про зміну раніше повідомленої підозри", - сказала Максимець.</p>
      <p>Підозрювані – син Оксани та їхній сусід - <b>30-річний Максим і Олександр Пінчук, 29 років</b>. Вони продовжують заперечувати свою причетність до скоєного.</p>
      <blockquote>56-річного Ігоря Панова та його дружину Оксану Кавецьку, 51 рік <a href="https://gazeta.ua/articles/scandals-newspaper/_igorevi-panovu-z-druzhinoyu-probili-golovi/938173">знайшли побитими в Києві</a> 10 листопада. Обоє були в комі. Лежали на сходах перед власною квартирою з проламаними головами. Жінка за кілька днів опритомніла. Щодо чоловіка – лікарі не давали ніяких прогнозів. Мав роздроблений череп, багато гематом мозку.</blockquote>
    </article>
  </body>
</html>