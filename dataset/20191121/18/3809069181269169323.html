<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/koinwnia/article/1417177/peyki-odigos-stamatise-leoforeio-gia-na-vrei-thesi-se-kopela-me-paidi-kai-xekinise-afoy-eihan-katsei"/>
    <meta property="og:site_name" content="+PLUS.gr"/>
    <meta property="article:published_time" content="2019-11-21T18:17:00+00:00"/>
    <meta property="og:title" content="Πεύκη: Οδηγός σταμάτησε το λεωφορείο για να βρει θέση σε κοπέλα με παιδί και ξεκίνησε αφού είχαν κάτσει"/>
    <meta property="og:description" content="Ο οδηγός σταμάτησε το λεωφορείο και ζήτησε από τους επιβάτες να σηκωθεί κάποιος για να κάτσει η νεαρή κοπέλα με το παιδί της. "/>
  </head>
  <body>
    <article>
      <h1>Πεύκη: Οδηγός σταμάτησε το λεωφορείο για να βρει θέση σε κοπέλα με παιδί και ξεκίνησε αφού είχαν κάτσει</h1>
      <h2>Ο οδηγός σταμάτησε το λεωφορείο και ζήτησε από τους επιβάτες να σηκωθεί κάποιος για να κάτσει η νεαρή κοπέλα με το παιδί της. </h2>
      <address><time datetime="2019-11-21T18:17:00+00:00">21 Nov 2019, 18:17</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ένα συγκινητικό γεγονός συνέβη σε λεωφορείο στην περιοχή της Πεύκης, όταν οδηγός σταμάτησε το όχημα για να βρει θέση σε μια κοπέλα που μπήκε μέσα με το μικρό παιδί της.</p>
      <p>Συγκεκριμένα ο οδηγός του λεωφορείου Α8 που είχε τελικό προορισμό το κέντρο της Αθήνας, είδε την κοπέλα να μπαίνει μέσα με το παιδί της. </p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Το λεωφορείο ήταν γεμάτο και κανείς δεν σηκώθηκε για να κάτσει η κοπέλα με το παιδί. </p>
      <p>Τότε ο οδηγός σταμάτησε το όχημα και σηκώθηκε από την θέση του για να βρει στην νεαρή μητέρα να κάτσει, όπως ανέφερε κάποιος από τους επιβάτες.</p>
      <p>Εκείνη του είπε πως δεν πειράζει και δεν χρειάζεται, αλλά ο οδηγός επέμεινε πως έχει μαζί και το μικρό παιδί και πρέπει να κάτσει. </p>
      <p>Μάλιστα της είπε πως δεν ξεκινάει ξανά αν δεν βρεθεί θέση. </p>
      <p>Εκείνη την στιγμή προσφέρθηκαν κάποιοι από τους επιβάτες να σηκωθούν και τελικά η γυναίκα έκατσε στη θέση ενός νεαρού. </p>
      <p>Τότε μόνο έβαλε ξανά μπροστά το όχημα και συνέχισε την διαδρομή. </p>
    </article>
  </body>
</html>