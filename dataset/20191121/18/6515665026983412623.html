<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3362151/maloletnik-iz-srbije-divljao-na-malti-pretukao-i-opljackao-starca-dok-je-podizao-novac-sa-bankomata-uzeo-mu-1100-evra"/>
    <meta property="og:site_name" content="kurir.rs"/>
    <meta property="article:published_time" content="2019-11-21T18:32:00+00:00"/>
    <meta property="og:title" content="MALOLETNIK IZ SRBIJE DIVLJAO NA MALTI: Pretukao i opljačkao starca dok je podizao novac sa bankomata, uzeo mu 1.100 evra"/>
    <meta property="og:description" content="Maloletni Srbin (16) priznao je nakon hapšenja da je pretukao i opljačkao 74-godišnjeg starca u zalivu Svetog Pavla na Malti i od njega oteo 1.100 evra.Tamošnji mediji preneli su da je maloletnik video starijeg čoveka pred bankomatom dok je podizao novac, ..."/>
  </head>
  <body>
    <article>
      <h6 class="kicker">kriminal</h6>
      <h1>MALOLETNIK IZ SRBIJE DIVLJAO NA MALTI: Pretukao i opljačkao starca dok je podizao novac sa bankomata, uzeo mu 1.100 evra</h1>
      <address>
        <time datetime="2019-11-21T18:32:00+00:00">21 Nov 2019, 18:32</time>
      </address>
      <p>Maloletni Srbin (16) priznao je nakon hapšenja da je pretukao i opljačkao 74-godišnjeg starca u zalivu Svetog Pavla na Malti i od njega oteo 1.100 evra.</p>
      <p>Tamošnji mediji preneli su da je maloletnik video starijeg čoveka pred bankomatom dok je podizao novac, a zatim ga pratio do kuće, gde je nasrnuo na njega i oteo mu 1.100 evra.</p>
      <p>Malteška policija je ovaj slučaj okarakterisala kao tešku krađu, a kao otežavajuća okolnost uzete su u obzir godine žrtve.</p>
      <figure>
        <img src="https://www.kurir.rs/data/images/2019/10/01/11/2004063_1277477-profimedia0011443699-edit23232_ff.jpg?ver=1574357494"/>
        <figcaption>Ilustracija<cite>foto: Profimedia</cite></figcaption>
      </figure>
      <p>Identitet 16-godišnjeg lopova nije naveden, jer je reč o maloletniku, zbog čega se sud morao obratiti i njegovom ocu kako bi dopunio izveštaj. Očekuje se da suđenje bude nastavljeno u decembru.</p>
      <p>Inače, ovo je samo jedan u nizu mnogobrojnih incidenata koje su izazvali naši državljani na tom ostrvu.</p>
      <p>Javnost je nedavno ostala šokirana video snimkom sa sigurnosnih kamera, na kom je zabeleženo kako Srbin zaposlen kao obezbeđenje jednog kluba u distriktu Pejsvil, poznatom po noćnim klubovima, brutalno napada jednog Poljaka, udara ga i šutira dok ovaj leži na zemlji.</p>
      <p>(Kurir.rs/Blic, J.A.)</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3361235/uhapsen-biznismen-koji-stoji-iza-ubistva-malteske-novinarke-policija-mu-presrela-jahtu-kad-je-pokusao-da-pobegne"/>
        <a href="https://www.kurir.rs/planeta/3360637/hapsanje-na-malti-zbog-brutalne-likvidacije-priveden-posrednik-u-ubistvu-poznate-novinarke-video"/>
        <a href="https://www.kurir.rs/crna-hronika/3348327/krvnicki-srbin-pretukao-mladica-na-malti-izbacivac-pesnicio-i-sutirao-poljaka-neneo-mu-teske-telesne-povrede-uznemirujuci-video"/>
      </related>
    </article>
  </body>
</html>