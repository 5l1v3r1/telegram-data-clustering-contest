<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/21/maturita-fioramonti-abolite-buste_8jDyo6lCzaUqg7xqFPr42I.html"/>
    <meta property="og:site_name" content="Adnkronos"/>
    <meta property="article:published_time" content="2019-11-21T18:31:00+00:00"/>
    <meta property="og:title" content="Maturità, Fioramonti: &quot;Abolite le buste&quot;"/>
    <meta property="og:description" content="Proprio oggi il titolare del dicastero di viale Trastevere ha firmato il Decreto Maturità, che disciplina l'Esame di Stato che si svolgerà a giugno 2020. Il ministro dell'Istruzione: &quot;Erano motivo di stress&quot;. E aggiunge: &quot;Torna il tema di storia&quot;"/>
  </head>
  <body>
    <article>
      <h1>Maturità, Fioramonti: "Abolite le buste"</h1>
      <address>
        <time datetime="2019-11-21T18:31:00+00:00">21 Nov 2019, 18:31</time>
      </address>
      <p>Torna la traccia di storia mentre le buste verranno abolite. E' il ministro dell'Istruzione Lorenzo Fioramonti, in un'intervista a 'Skuola.net, a comunicare le novità della maturità 2020.</p>
      <p>Proprio oggi il titolare del dicastero di viale Trastevere, a quanto apprende l'Adnkronos, ha firmato il Decreto Maturità, che disciplina l'Esame di Stato che si svolgerà per questo anno scolastico.</p>
      <p>"Resta l’impianto generale della maturità - ha spiegato Fioramonti - ma dopo aver ascoltato i docenti abbiamo deciso di reinserire la traccia di storia". "Seconda novità, che farà piacere agli studenti, è l'abolizione delle buste", ha aggiunto il ministro per il quale "non devono esistere trabochetti".</p>
      <p>"Manterremo i materiali ma le buste saranno eliminate'', ha sottolineato Fioramonti. ''Non vogliamo che l'esame di Stato sia un motivo di stress. Questo non fa bene a nessuno. Gli studenti devono andare all'esame fieri della propria preparazione", ha sottolineato.</p>
    </article>
  </body>
</html>