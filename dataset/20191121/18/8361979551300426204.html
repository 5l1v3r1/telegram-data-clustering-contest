<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/v-ukrajini-visokiy-riven-antisemitizmu-novini-ukrajini-50054993.html"/>
    <meta property="og:site_name" content="НВ"/>
    <meta property="article:published_time" content="2019-11-21T18:35:00+00:00"/>
    <meta property="og:title" content="В Україні один з найвищих в Європі рівень антисемітських поглядів — дослідження"/>
    <meta property="og:description" content="За останні 4 роки в Україні на 14% зріс рівень антисемітизму й показав найвищий ступінь у Європі."/>
  </head>
  <body>
    <article>
      <h1>В Україні один з найвищих в Європі рівень антисемітських поглядів — дослідження</h1>
      <h2>За останні 4 роки в Україні на 14% зріс рівень антисемітизму й показав найвищий ступінь у Європі.</h2>
      <address>
        <time datetime="2019-11-21T18:35:00+00:00">21 Nov 2019, 18:35</time>
      </address>
      <p>Про це <a href="https://www.adl.org/news/press-releases/adl-global-survey-of-18-countries-finds-hardcore-anti-semitic-attitudes-remain">йдеться</a> у дослідженні ADL Global 100 Index.</p>
      <p>Жителям 14 європейських країн пропонували низку запитань щодо певних негативних стереотипів, необхідно було відповісти, чи вважають респонденти певний стереотип «ймовірно правдивими» або «ймовірно помилковими».</p>
      <p>Найвищий рівень антисемітизму у Польщі − за 4 роки він збільшився з 37% до 48%, в Україні − з 32% до 46%, це найбільше зростання у списку.</p>
      <p>Зазначається, що єврейські групи виступали з критикою урядів України, Польщі та Угорщини. Зокрема в Україні через вшанування лідера націоналістів Степана Бандери.</p>
      <p>У Західній Європі невелике зниження антисемітських поглядів зафіксували у Великій Британії, Іспанії, Нідерландах, Німеччині, Австрії та Італії.</p>
      <p>Стереотипні питання стосувалися таких розповсюджених думок, як вплив євреїв на світові фінансові ринки, медіа тощо. Наприклад, у Західній Європі найрозповсюдженіший стереотип, що євреї більш лояльні Ізраїлю, ніж країні, у якій вони проживають.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/712/original/fda2f9f56fd4a2fd8758390d055ae065.png?stamp=1&amp;q=85&amp;w=115"/>
      </figure>
      <p>Степан Кубів<br/>Що дасть Україні угода з Ізраїлем</p>
      <p>Понад 40% німців та австрійців вважають, що євреї занадто багато говорять про те, що відбувалося під час Голокосту.</p>
      <p>Опитування проводилося в період з квітня до червня у 18 країнах, крім 14 європейських це Канада, Південна Африка, Аргентина та Бразилія. У ньому взяли участь понад 9 тисяч респондентів віком від 18 років.</p>
    </article>
  </body>
</html>