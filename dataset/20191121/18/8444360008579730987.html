<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/panathinaikos-me-kolovo-kai-kataigida-i-proponisi/2920744/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T18:41:28+00:00"/>
    <meta property="og:title" content="Παναθηναϊκός: Με Κολοβό και… καταιγίδα η προπόνηση!"/>
    <meta property="og:description" content="Ο Παναθηναϊκός δεν κατάφερε να ολοκληρώσει την προπόνησή του την Πέμπτη (21/11) στο Κορωπί, καθώς η ξαφνική καταιγίδα έβαλε πρόωρο τέλος στις προσπάθειες των παικτών, ανάμεσα στους οποίους βρέθηκε και ο Δημήτρης Κολοβός, που ξεπέρασε τον τραυματισμό του."/>
  </head>
  <body>
    <article>
      <h1>Παναθηναϊκός: Με Κολοβό και… καταιγίδα η προπόνηση!</h1>
      <h2>Ο Παναθηναϊκός δεν κατάφερε να ολοκληρώσει την προπόνησή του την Πέμπτη (21/11) στο Κορωπί, καθώς η ξαφνική καταιγίδα έβαλε πρόωρο τέλος στις προσπάθειες των παικτών, ανάμεσα στους οποίους βρέθηκε και ο Δημήτρης Κολοβός, που ξεπέρασε τον τραυματισμό του.</h2>
      <address><time datetime="2019-11-21T18:41:28+00:00">21 Nov 2019, 18:41</time> by <a rel="author">Newsit Newsroom</a></address>
      <p>Στο τελικό στάδιο της προετοιμασίας του βρίσκεται ο <a href="https://www.newsit.gr/tags/panathinaikos/">Παναθηναϊκός</a> για το παιχνίδι με τον Παναιτωλικό στην επανέναρξη του πρωταθλήματος της Superleague, με τον Γιώργο Δώνη να έχει πλέον στη διάθεσή του και τον Δημήτρη Κολοβό.</p>
      <p>Ο Έλληνας εξτρέμ αντιμετώπισε ένα πρόβλημα με τη διάταση στο γόνατό του, όμως την Πέμπτη (21/11) προπονήθηκε κανονικά και υπολογίζεται κανονικά από τον προπονητή του. Η προπόνηση διεκόπη πάντως στη… μέση <a href="https://www.newsit.gr/kairos/kairos-ayrio-anoixtoi-oi-ouranoi-vroxes-kai-kataigides-ksana/2920714/">εξαιτίας της καταιγίδας στο Κορωπί</a>.</p>
      <h3>Η ενημέρωση από την ΠΑΕ Παναθηναϊκός</h3>
      <p>“Η επάνοδος του Δημήτρη Κολοβού σε φουλ ένταση προγράμματος ήταν το χαρακτηριστικό της σημερινής… μισής προπόνησης. Όση επέτρεψε η καταιγίδα που έπληξε το Κορωπί το απόγευμα της Πέμπτης, αφού περίπου στο μέσον του προγράμματος τα έντονα καιρικά φαινόμενα ανάγκασαν το προπονητικό τιμ να δώσει εντολή για διακοπή της προπόνησης. Οι Ζαχίντ, Ινσούα, Μπεκ, Κότσαρης ακολούθησαν θεραπεία”.</p>
    </article>
  </body>
</html>