<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/basketbols/latvija-un-pasaule-basketbols/petijuma-noskaidrots-ka-nba-lojalakie-fani-ir-lakers-bertana-wizards-pedejie/"/>
    <meta property="og:site_name" content="skaties.lv"/>
    <meta property="article:published_time" content="2019-11-21T18:21:00+00:00"/>
    <meta property="og:title" content="Pētījumā noskaidrots, ka NBA lojālākie fani ir “Lakers”; Bertāna ”Wizards” – pēdējie"/>
    <meta property="og:description" content="Nacionālajā basketbolā līgā lojālākie fani ir Losandželosas ”Lakers” komandai, kamēr Dāvja Bertāna ”Wizards” ieņem pēdējo vietu līgā, noskaidrots pētījumā."/>
  </head>
  <body>
    <article>
      <h1>Pētījumā noskaidrots, ka NBA lojālākie fani ir “Lakers”; Bertāna ”Wizards” – pēdējie</h1>
      <address><time datetime="2019-11-21T18:21:00+00:00">21 Nov 2019, 18:21</time> by <a rel="author">Skaties.lv</a></address>
      <p>Nacionālajā basketbolā līgā lojālākie fani ir Losandželosas ”Lakers” komandai, kamēr Dāvja Bertāna ”Wizards” ieņem pēdējo vietu līgā, noskaidrots pētījumā.</p>
      <p>Pētījumu veicis ”Emory University” mārketinga analītikas centra direktors Maikls Luiss. Viņš vērtējis NBA fanu lojalitāti un iesaisti komandas darbību norisēs, izmantojot 3 kritērijus: mājas spēļu ieņēmumus, izbraukuma spēļu ienākumus pretējām komandām un spēju sociālajā medijā ”Twitter” sasniegt savus sekotājus.</p>
      <p>”Lakers” savu pirmo vietu nopelnīja ar otro labāko rādītāju mājas spēlēs (atpaliekot tikai no Ņujorkas ”Knicks”), ar pirmo vietu izbraukuma spēlēs un pirmo vietu sociālajā kategorijā.</p>
      <p>Otro vietu topā nopelnījusi Goldensteitas ”Warriors” komanda, kuras rādītāji, vērtējot šīs sezonas sākumu (3-13), noteikti kritīsies, trešajā un ceturtajā vietā ierindojas Čikāgas ”Bulls” un Bostonas ”Celtics”, savukārt top 5 noslēdz Klīvlendas ”Cavaliers”.</p>
      <p>No Latvijas spēlētāju pārstāvētajām vienībām visaugstākie rādītāji sasniegti Kristapa Porziņģa ”Mavericks”, kas ierindojas 11. vietā, tam seko Rodiona Kuruca ”Nets” (26. vieta) un Bertāna ”Wizards” ieņem noslēdzošo 30. pozīciju visā līgā.</p>
      <figure>
        <iframe data-src="https://twitter.com/The4Major/status/1197257640071573505?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>