<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/nemackim-pogrebnim-preduzecima-nedostaju-nosaci-kovcega/"/>
    <meta property="og:site_name" content="Krstarica"/>
    <meta property="article:published_time" content="2019-11-21T18:01:00+00:00"/>
    <meta property="og:title" content="Nemačkim pogrebnim preduzećima nedostaju nosači kovčega"/>
    <meta property="og:description" content="BERLIN - Nemački pogrebnici upozoravaju na problem s kojim se suočavaju u svakodnevnom poslovanju - nedostaju im nosači pogrebnih kovčega. &quot;Njihov"/>
  </head>
  <body>
    <article>
      <h1>Nemačkim pogrebnim preduzećima nedostaju nosači kovčega</h1>
      <address><time datetime="2019-11-21T18:01:00+00:00">21 Nov 2019, 18:01</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BERLIN – Nemački pogrebnici upozoravaju na problem s kojim se suočavaju u svakodnevnom poslovanju – nedostaju im nosači pogrebnih kovčega.</p>
      <p>„Njihov nedostatak još nije doveo do odgađanja sahrana“ izjavio je Kristijan Jeger, direktor udruženja pogrebnika u Severnoj Rajni-Vestfaliji, prenosi portal Klix.ba.</p>
      <p>Nekada je, kaže, bilo uobičajeno da prijatelji ili rođaci preuzmu taj zadatak, dok su porodice živele blizu jedna druge.</p>
      <p>Sada penzioneri ili studenti koji žele dodatno da zarade rade kao nosači kovčega, dodaje Jeger.</p>
      <p>Mihael Voš iz pogrebnog preduzeća „Veber“ u Dortmundu, navodi da stariji nosači imaju, međutim, imaju problem, jer su, kaže, ljudi danas puno teži, i zajedno sa cvećem i kovčegom šest nosaca često mora da podigne 200 kilograma.</p>
      <p>U Nemačkoj pogrebna preduzeća ne zapošljavaju nosače jer im se to finansijski ne isplati.</p>
      <p>Pored toga, broj polaganja urni nakon kremiranja je znatno porastao, na oko 70 posto, saopštio je Federalni savez nemačkih pogrebnika. U tim slucajevima urnu obično nosi sveštenik ili član porodice, prenosi Klix.ba.</p>
      <p>(Tanjug)</p>
    </article>
  </body>
</html>