<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/petrescu-urmeaza-o-perioada-si-mai-grea-in-aceste-opt-meciuri-putem-pierde-tot-ce-am-facut-bun-intr-un-an-1922404721172019111819176911"/>
    <meta property="og:site_name" content="News.ro"/>
    <meta property="article:published_time" content="2019-11-21T18:47:17+00:00"/>
    <meta property="og:title" content="Petrescu: Urmează o perioadă şi mai grea. În aceste opt meciuri putem pierde tot ce am făcut bun într-un an"/>
    <meta property="og:description" content="Tehnicianul echipei CFR Cluj, Dan Petrescu, a declarat joi, într-o conferinţă de presă, că pentru formaţia sa urmează o perioadă grea, în care poate pierde tot ce a făcut bun într-un an."/>
  </head>
  <body>
    <article>
      <h1>Petrescu: Urmează o perioadă şi mai grea. În aceste opt meciuri putem pierde tot ce am făcut bun într-un an</h1>
      <address><time datetime="2019-11-21T18:47:17+00:00">21 Nov 2019, 18:47</time> by <a rel="author">Leila Bolat</a></address>
      <p>
        <b>Tehnicianul echipei CFR Cluj, Dan Petrescu, a declarat joi, într-o conferinţă de presă, că pentru formaţia sa urmează o perioadă grea, în care poate pierde tot ce a făcut bun într-un an.</b>
      </p>
      <p>“Aveam nevoie de pauză, am jucat foarte multe meciuri, dar perioada care urmează mi se pare şi mai grea. Vom avea un meci foarte, foarte greu mâine. Chindia a pus probleme la toată lumea. La noi doar Pereira are o mică accidentare şi a lipsit în ultimele trei zile de la antrenamente. În rest toată lumea e validă. În aceste opt meciuri vom şti dacă a fost un an foarte bun, sau un an bun. Sau un an normal. Putem pierde tot ce am făcut bun într-un an de zile. Meciul cu Chindia dacă nu-i trezesc pe jucători va fi foarte greu să câştigăm. Eu o să factot ce pot să-i motivez sută la sută. Dacă nu abordăm meciul… să fim umili, să-I respectăm, să nu-i subestimăm pe cei de la Chindia, atunci avem o şansă să câştigăm”, a spus Petrescu.</p>
      <p>CFR Cluj va întâlni Chindia Târgovişte, vineri, de la ora 20.30, în etapa a XVII-a a Ligii I.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>