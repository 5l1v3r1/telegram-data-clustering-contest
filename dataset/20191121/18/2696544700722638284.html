<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191121_ludovic_orban_orban_viktor_europai_neppart_roman_miniszterelnok"/>
    <meta property="og:site_name" content="HVG.hu"/>
    <meta property="article:published_time" content="2019-11-21T18:36:00+00:00"/>
    <meta property="og:title" content="Orban közölte, hogy ő véletlenül sem Orbán"/>
    <meta property="og:description" content="A román miniszterelnök egyértelműen elhatárolódott névrokonától."/>
  </head>
  <body>
    <article>
      <h1>Orban közölte, hogy ő véletlenül sem Orbán</h1>
      <address><time datetime="2019-11-21T18:36:00+00:00">21 Nov 2019, 18:36</time> by <a rel="author">hvg.hu</a></address>
      <p>
        <b>A román miniszterelnök egyértelműen elhatárolódott névrokonától.</b>
      </p>
      <blockquote>Engedjék meg, hogy elmondjak valamit magamról. A nevem: Orban. De hogy eloszlassam a kételyeket: a nevem Ludovic Orban</blockquote>
      <p>– így fogalmazott az <i><a href="https://azonnali.hu/cikk/20191121_-orban-a-nevem-de-eloszlatom-a-ketelyeket-ludovic-orban-?fbclid=IwAR1JsZSfyS5bh_V7wfwwdyLD6KzTI0ioSiTM9jRvD8ujtQmbTBcocYvZ2No">Azonnali</a></i> szerint a román miniszterelnök, Ludovic Orban az Európai Néppárt zágrábi kongresszusán, csütörtökön.</p>
      <p>Orban felszólalásával finoman elhatárolódott névrokonától, hogy véletlenül se keverjék össze magyar kollégájával, Orbán Viktorral.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpnl.ro%2Fvideos%2F395087584707675%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>A román kormányfő csipkelődése annyira tetszett a néppárti delegáltaknak, hogy Orban nagy tapsot kapott érte a teremben.</p>
      <p>Az előző, szociáldemokrata román kormányt még november elején buktatták meg a bukaresti parlamentben, amellyel megbukott Viorica Dăncilă exkormányfő is. <a href="https://hvg.hu/vilag/20191104_ludovic_orban_kormany_romania">Az ő helyét vette át az immár jobboldali Ludovic Orban</a>.</p>
      <related>
        <a href="https://hvg.hu/vilag/20191015_Romaniaban_Orban_alakithat_kormanyt"/>
        <a href="https://hvg.hu/vilag/20191018_Egy_oldalra_kerult_Romaniaban_a_kormany_es_az_allamfo"/>
      </related>
    </article>
  </body>
</html>