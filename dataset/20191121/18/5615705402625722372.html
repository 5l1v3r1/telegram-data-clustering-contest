<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204752-ukrayina-pidnyalasya-na-5-pozicij-u-rejtingu-najbazhanishih-pasportiv-svitu"/>
    <meta property="og:site_name" content="Mind UA"/>
    <meta property="article:published_time" content="2019-11-21T18:19:00+00:00"/>
    <meta property="og:title" content="Україна піднялася на 5 позицій у рейтингу найбажаніших паспортів світу"/>
    <meta property="og:description" content="В лідерах рейтингу – західноєвропейські країни"/>
  </head>
  <body>
    <article>
      <h1>Україна піднялася на 5 позицій у рейтингу найбажаніших паспортів світу</h1>
      <h2>В лідерах рейтингу – західноєвропейські країни</h2>
      <address>
        <time datetime="2019-11-21T18:19:00+00:00">21 Nov 2019, 18:19</time>
      </address>
      <p>Український паспорт зайняв 75-те місце в рейтингу громадянств країн світу, який щороку складають експерти міжнародної консалтингової компанії Henley &amp; Partners і Гронінгенского університету – одного з найстаріших вузів Нідерландів.</p>
      <p>При цьому порівняно з попереднім роком Україна піднялася в рейтингу на 5 сходинок, передає <a href="https://vgolos.com.ua/news/rejtyng-gromadyanstva-ukrayina-suttyevo-pokrashhyla-pozytsiyi_1109267.html">vgolos.com.ua</a>.</p>
      <p>При розрахунку якості громадянства укладачі рейтингу враховують десятки факторів, серед яких масштаб економіки, рівень освіти і добробуту населення, тривалість життя, розвиток людського потенціалу, громадський порядок і стабільність в державі, кількість країн, в які громадянин даної країни може в'їхати без візи, а також кількість країн, в яких він має право вільно жити і працювати.</p>
      <p>Перше місце вже кілька років поспіль в рейтингу займає Франції, яка набрала 83,5% з можливих 100%. За нею йдуть Німеччина та Нідерланди. Франція випередила їх за рахунок вищого показника в можливостях для громадян жити і працювати в інших країнах.</p>
      <p>У п’ятірку лідерів увійшли Данія, Норвегія, Швеція та Ісландія. Великобританія за рік піднялася на три позиції і зараз перебуває на 8-му місці (80,3%). Але невизначеність  щодо Brexit може істотно погіршити позицію країни в рейтингу.</p>
      <p>США займають 25-е місце, поступаючись країнам Євросоюзу в можливості жити і працювати в інших країнах без необхідності отримання візи.</p>
      <p>Країни, які дозволяють іноземцям отримати громадянство в обмін на інвестиції, перебувають на верхніх сходинках рейтингу. Австрія займає 12-е місце з показником 79,7%. Мальта за рік піднялася з 23-го на 16-е місце (77,6%), Кіпр – з 25-го на 21-е (75,3%). Чорногорія, яка нещодавно почала прийом заявок на участь у новій інвестиційній програмі, займає 64-е місце (40,9%).</p>
      <p>Російський паспорт зайняв 62-ге місце.</p>
      <p>Найнижче всіх у рейтингу – громадянства Сомалі, Афганістану і Південного Судану.</p>
      <p>Загалом  рейтинг громадянств країн світу охоплє 159 держав.</p>
      <p>Більше про переваги різних громадянств у матеріалі «<a href="https://mind.ua/news/20192252-indeks-pasportiv-z-yakim-gromadyanstvom-najlegshe-mandruvati-po-svitu-bez-viz">Індекс паспортів: з яким громадянством найлегше мандрувати по світу без віз?</a>»</p>
      <related>
        <h4>Також читайте</h4>
        <a href="https://mind.ua/news/20204717-rf-vvede-mita-na-ocinkovanij-prokat-z-ukrayini-ta-knr-na-5-rokiv"/>
        <a href="https://mind.ua/news/20204702-partneri-ministra-energetiki-ssha-perri-vidobuvatimut-naftu-i-gaz-v-ukrayini-ap"/>
        <a href="https://mind.ua/news/20204690-v-polshchu-pribuv-tanker-z-amerikanskim-gazom-dlya-ukrayini"/>
      </related>
    </article>
  </body>
</html>