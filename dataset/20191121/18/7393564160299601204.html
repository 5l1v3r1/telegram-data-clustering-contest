<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2579448/bezkostovni-podii-na-vihidnih-23-24-listopada-u-lvovi"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T18:31:00+00:00"/>
    <meta property="og:title" content="Безкоштовні події на вихідних, 23 – 24 листопада, у Львові"/>
    <meta property="og:description" content="Куди піти у Львові безкоштовно 23, 24 листопада."/>
  </head>
  <body>
    <article>
      <h1>Безкоштовні події на вихідних, 23 – 24 листопада, у Львові</h1>
      <address><time datetime="2019-11-21T18:31:00+00:00">21 Nov 2019, 18:31</time> by <a rel="author">Катерина Тополюк</a></address>
      <p>
        <i>Традиційно кореспондент 032.ua підготував для своїх читачів добірку цікавих та безкоштовних подій, які можна  відвідати на вихідних, 23 – 24 листопада, у Львові. </i>
      </p>
      <p>
        <b>Вечір українських короткометражних фільмів</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/464/apdtucgied2crgxl_5dd5553a592e4.jpg"/>
      </figure>
      <p>Громадська організація "Львівський Молодіжний Клуб" презентує новий проєкт - Lviv Cinema Club by LMK. Його метою є крізь призму кіноіндустрії донести важливі речі до суспільства.Цього разу покажуть українські короткометражні фільми. Серед них: "Mia Donna" Павла Острікова, "Колір фасаду-синій" Олексія Радинського та низка інших.</p>
      <p><b>Де? </b>Перша Львівська Медіатека (вул. Мулярська 2А);</p>
      <p><b>Коли?</b> 23 листопада, о 17:00; </p>
      <p><b>Скільки?</b> Безкоштовно за <a href="https://docs.google.com/forms/d/e/1FAIpQLSdroMxGWf4LOFO0t5ogzF-vR2SV2Q7-PTVfYnPDzYZ0vnRrCw/viewform">реєстрацією</a>. </p>
      <p>
        <b>Виставка «Рожева»</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/464/image5dd279dba1d11326105434_5dd5499d43595.jpg"/>
      </figure>
      <p>У Львові всі бажаючі зможуть оглянути "Рожеву виставку" до 4 грудня. Як зазначають організатори, рожева виставка нагадає, що у кольору немає гендеру. Вона складе ряд ситуацій, які по-різному представлять цей колір. Рожева виставка створить тимчасовий світ спогадів,  мрійливості і сумніву та покаже вам багато рожевого. </p>
      <p><b>Де?</b> Мистецька галерея Гері Боумена (вул. Наливайка, 18);</p>
      <p><b>Коли?</b> 23 -24 листопада;</p>
      <p><b>Скільки?</b> Безкоштовно.</p>
      <p>
        <b>Показ фільму "Живі. The living"</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/464/ac0b7657-7550-47de-9305-c7b8122ad50bw1080h608_5dd543e63147b.jpg"/>
      </figure>
      <p>Бажаючим пропонують переглянути стрічку “Живі.The living”. Це документальна картина Сергія Буковського, яка розповідає про Голодомор в Україні 1932-1933 рр. Спогади людей, які пережили Голодомор переплітаються зі свідченнями журналіста Гарет Джонса, який попри заборону Радянського Союзу зміг добратися до України. Після повернення до Британії, Гарет першим розповів про Голодомор в Україні світу. Він не побоявся наголосити на рукотворності українського голоду ціною власного життя, адже після поширення свого прес-релізу Джоунс був оголошений ворогом Радянського Союзу, а потім й убитий.</p>
      <p><b>Де?</b> Urban (вул. Устияновича, 4); </p>
      <p><b>Коли?</b> 23 листопада о 18:00;</p>
      <p><b>Скільки?</b> Безкоштовно за <a href="https://docs.google.com/forms/d/19smPvcAFT55wAjkfxwXI8VdjarQj4aMpzUNKXtfj8ec/viewform?fbclid=IwAR3NDaFS4-_ZPP9RrN0XYr_00OSIJy01YjBJ1QUip-CVvNTw5iXzPzmw4u8&amp;edit_requested=true">реєстрацією</a>. </p>
      <p>
        <b>Концерт "Танго і джаз, вибране"</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/463/t1tsitra-1_5dd535e0807aa.jpg"/>
      </figure>
      <p>У суботу всі бажаючі зможуть послухати збірку танцювальних і джазових мелодій у виконанні Олексія Карпенка. У програмі безліч композицій, серед них: Carlos Gardel “Por una Cabeza”; Astor Piazzolla “Libertango”; Matos Rodriguez “La Cumparsita”; Johannes Brahms “Hungarian dance №5”; Earl Wild “The Man I Love”; George Gershwin “Summertime”; Louis Armstrong “Go Down Moses”; Joseph Kosma “Autumn leaves”.</p>
      <p><b>Де?</b> кав’ярня-галерея «Штука» (вул. Котлярська, 8); </p>
      <p><b>Коли?</b> 23 листопада о 19:00;</p>
      <p><b>Скільки?</b> Безкоштовно. </p>
      <p>
        <b>Концерт "І ще раз ва-банк!.."</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/464/47119151-un-telon-de-fondo-aun-vida-de-violin-guitarra-y-libros-con-el-fondo-de-madera_5dd53cbdbbc3d.jpg"/>
      </figure>
      <p>У неділю виступлять акордеоніст Мирон Остюк та скрипаль Зеновій Сороківський. Серед запланованих композицій у програмі концерту "І ще раз ва-банк!..":  Frank Sinatra “Strangers in the night”; Mieczysław Fogg “Ostatnia niedziela”; Johannes Brahms “Hungarian dance #5”; Scott Joplin “Ragtime”; Sebastián Iradier “La paloma”; Kurt Weill “Mackie Messer”; Frank Sinatra “My way”.</p>
      <p><b>Де?</b> кав’ярня-галерея «Штука» (вул. Котлярська, 8); </p>
      <p><b>Коли?</b> 24 листопада о 19:00;</p>
      <p><b>Скільки?</b> Безкоштовно.</p>
      <p>
        <b>Тренінг з ораторського мистецтва</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/469/events-7704-img20191119191012844-14002-kb_5dd6b5dfd1f69.jpg"/>
      </figure>
      <p>Львів'янам пропонують розвинути свої навики на тренінгу ораторського мистецтва. Він допоможе покращити ваші здібності. В результаті тренінгу придбаєте, розкриєте в собі та відпрацюєте навички виступів перед будь-якою публікою, а також відпрацюєте навички грамотного написання мовлення. </p>
      <p><b>Де?</b> на вул. Шпитальна, 9 (2 поверх, 8 кабінет); </p>
      <p><b>Коли? </b>24 листопада о 19:00;</p>
      <p><b>Скільки?</b> Безкоштовно.</p>
      <p>
        <b>Концерт Dzyga Jazz Quintet</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/464/dzygajazz-1200-800-525x3005dc3e84de3bc95dcd25e3322f7_5dd540271d92e.jpg"/>
      </figure>
      <p>У Львові виступлять музиканти з яких розпочався джаз -  Володимира Кіта та Аркадія Орєхова. Вони розпочали джазувати у далеких 60-их роках минулого століття. Музика Dzyga Jazz Quintet - інтелектуальна, вона з безмежним полем для інтерпретацій та дисонансів, із домішками етнічного мелосу та стрункою чоловічою харизмою. </p>
      <p><b>Де? </b>арт-центр «Дзиґа» (вул. Вірменська, 35); </p>
      <p><b>Коли?</b> 24 листопада о 20:00;</p>
      <p><b>Скільки?</b> Безкоштовно.</p>
      <p>
        <b> Виставка "?сАЛОН?"</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/469/16093555dc3f80ba98e4_5dd6b55bf361d.jpg"/>
      </figure>
      <p>Львів'яни зможуть на вихідних відвідати виставку "?сАЛОН?". На ній буде презентовано дев’ять художників. Вони працюють, як і у більш класичних , так і використовують авторські техніки живопису, графіки та колажу.</p>
      <p><b>Де?</b> Перший театр (вул. Гнатюка, 11); </p>
      <p><b>Коли?</b> до 24 листопада;</p>
      <p><b>Скільки?</b> Безкоштовно. </p>
      <p>Нагадаємо, кореспондент 032.ua дізнався у стилістки про найактуальніші модні в'язані речі сезону. Отож, фото модних та теплих речей можна переглянути <a href="https://www.032.ua/news/2564089/vazanij-sarm-so-nositi-lvivanam-cogo-sezonu-foto">ТУТ</a>. </p>
      <p>Більше інформації про культурні події у Львові можна отримати у рубриці <a href="https://www.032.ua/afisha">“Афіша”</a> на сайті 032.ua. </p>
    </article>
  </body>
</html>