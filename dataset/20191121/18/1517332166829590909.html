<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/previsioni-meteo-22-novembre-nuova-perturbazione-allerta-maltempo-al-nord/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T18:30:22+00:00"/>
    <meta property="og:title" content="Previsioni meteo 22 novembre: nuova perturbazione, allerta maltempo al Nord"/>
    <meta property="og:description" content="Come sarà il tempo domani? Secondo le previsioni meteo del 22 novembre gran parte dell’Italia dovrà fare i conti con il maltempo. Sta arrivando una nuova perturbazione di origine atlantica e la Protezione civile ha diramato allerta arancione su settori di Veneto ed Emilia-Romagna. Nel weekend il tempo peggiorerà ancora."/>
  </head>
  <body>
    <article>
      <h1>Previsioni meteo 22 novembre: nuova perturbazione, allerta maltempo al Nord</h1>
      <h2>Come sarà il tempo domani? Secondo le previsioni meteo del 22 novembre gran parte dell’Italia dovrà fare i conti con il maltempo. Sta arrivando una nuova perturbazione di origine atlantica e la Protezione civile ha diramato allerta arancione su settori di Veneto ed Emilia-Romagna. Nel weekend il tempo peggiorerà ancora.</h2>
      <address><time datetime="2019-11-21T18:30:22+00:00">21 Nov 2019, 18:30</time> by <a rel="author" href="https://www.fanpage.it/author/susanna-picone/" target="_blank">Susanna Picone</a></address>
      <figure>
        <video src="http://fanpage-a.akamaihd.net/XdYpNeSwJB6SpS8y_1.mp4"/>
      </figure>
      <p>Le<b> previsioni meteo di domani 22 novembre</b> indicano l’arrivo di una nuova perturbazione di origine atlantica sull'Italia. Sulla base delle previsioni disponibili il Dipartimento della Protezione Civile d'intesa con le regioni coinvolte, a cui spetta l'attivazione dei sistemi di protezione civile nei territori interessati, ha emesso un avviso di condizioni meteorologiche avverse. Per la giornata del 22 novembre è stata valutata <b>allerta arancione</b> su settori di Veneto ed Emilia-Romagna; allerta gialla su parte di Piemonte, Liguria, Toscana, Lazio, Campania, Provincia Autonoma di Bolzano e Provincia Autonoma di Trento e sui settori restanti di Veneto ed Emilia-Romagna.</p>
      <h3>Previsioni meteo 22 novembre</h3>
      <p>Secondo le previsioni meteo del 22 novembre dobbiamo ancora fare i conti col<b> maltempo</b>. Il tempo da domani <b>andrà rapidamente peggiorando</b> a partire dal lato più occidentale del Nord e sui settori centrali tirrenici. Le piogge saranno sempre più intense soprattutto verso la sera su basso Piemonte, Liguria di ponente e versante tirrenico del Centro.</p>
      <h3>Previsioni meteo domani, l’elenco delle regioni a rischio</h3>
      <p>Il Dipartimento della Protezione Civile ha emesso un avviso di condizioni meteorologiche avverse sulla base delle previsioni disponibili. I fenomeni meteo potrebbero determinare delle <b>criticità idrogeologiche e idrauliche.</b> L'avviso prevede precipitazioni diffuse, anche a carattere di rovescio o temporale, sulla Liguria e sul Piemonte. Sulla base dei fenomeni previsti e in atto è stata valutata per la giornata di venerdì 22 novembre allerta arancione su settori di Veneto ed Emilia-Romagna. Valutata, inoltre, allerta gialla su parte di Piemonte, Liguria, Toscana, Lazio, Campania, Provincia Autonoma di Bolzano e Provincia Autonoma di Trento e sui settori restanti di Veneto ed Emilia-Romagna.</p>
      <figure>
        <iframe data-src="https://twitter.com/DPCgov/status/1197543710654947331" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Previsioni meteo weekend: ciclone tra sabato e domenica</h3>
      <p>Purtroppo, secondo le <b>previsioni meteo del weekend</b>, il tempo continuerà a peggiorare nei prossimi giorni. Nella giornata di<b> sabato</b> forti rovesci, localmente a carattere temporalesco, si abbatteranno sulle regioni nord-occidentali insistendo per gran parte della giornata. Occhi puntati soprattutto sulla Liguria di Ponente e sul Piemonte occidentale. La situazione resterà invece più tranquilla al Centro-Sud.</p>
      <p>Forte maltempo atteso anche <b>domenica</b> quando il vortice si sposterà verso Sud-Est portando il suo carico di rovesci e temporali sulle regioni del Centro-Sud, soprattutto Sicilia orientale, Calabria centro-meridionale, Basilicata costiera e il settore ionico della Puglia. In queste regioni sono attesi quantitativi di pioggia fino ad oltre 100 mm in pochissimo tempo. Altre precipitazioni, inoltre, interesseranno ancora il Nord-Italia durante il weekend.</p>
    </article>
  </body>
</html>