<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/true-wireless-sluchatka-q3-2019-prodeje"/>
    <meta property="og:site_name" content="Cnews.cz"/>
    <meta property="article:published_time" content="2019-11-21T18:52:10+00:00"/>
    <meta property="og:title" content="Letos se prodá 120 milionů plně bezdrátových sluchátek. Dominují AirPods"/>
    <meta property="og:description" content="Popularita true wireless sluchátek roste každým čtvrtletím. Podle marketingové agentury Counterpoint se jich v uplynulém kvartálu prodalo již 33 milionů."/>
  </head>
  <body>
    <article>
      <h1>Letos se prodá 120 milionů plně bezdrátových sluchátek. Dominují AirPods</h1>
      <address><time datetime="2019-11-21T18:52:10+00:00">21 Nov 2019, 18:52</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <p>Popularita sluchátek typu true wireless roste každým čtvrtletím. Podle marketingové agentury Counterpoint se jich v uplynulém kvartálu prodalo již 33 milionů a výrobci na nich utržili 4,1 miliardy dolarů. Během celého roku 2019 by se mělo prodat až 120 milionů sluchátek, které se vyznačují dvěma oddělenými špunty či peckami, které se nabíjejí ve zvláštním pouzdře.</p>
      <p>Trhu nepřekvapivě vládne Apple se svými AirPody, které sice nebyly prvními svého druhu, ale cupertinská společnost opět byla tou, která jako první dokázala produkt prodat masám a inspirovat konkurenci.</p>
      <p><b>TEST:</b> <a href="https://www.cnews.cz/bezdratova-sluchatka-true-wireless-apple-airpods-sony-wf1000x-samsung-iconx-beoplay-e8-test/">Velké srovnání true wireless sluchátek Applu, Samsungu, Sony a Beoplay</a></p>
      <p>Soupeři však posilují. Ještě v minulém čtvrtletí měly AirPody 53% podíl, v tom nedávno skončeném to bylo už 45 procent (<a href="https://www.cnews.cz/bezdratova-sluchatka-apple-airpods-parametry-cena">AirPods Pro</a> byly uvedeny až později). V tržbách je rozdíl ještě vyšší, tam Apple bere zhruba 60 % celého trhu. Oproti Xiaomi je s 9% zastoupením druhé co do počtu prodaných sluchátek, ale v tržbách je s 2% podílem až osmé.</p>
      <figure>
        <a href="https://www.cnews.cz/true-wireless-sluchatka-q3-2019-prodeje/galerie-179545-5">
          <img src="https://www.cnews.cz/wp-content/uploads/2019/11/true-wireless-sluchatka-q3-2019.png"/>
        </a>
      </figure>
      <p>Po Applu a Xiaomi prodají nejvíce true wireless sluchátek Samsung, JBL (patří Samsungu), Beats (patří Applu), Amoi, QCY, Skullcandy, Jlab a Jabra.</p>
      <p><b>TEST:</b> <a href="https://www.cnews.cz/sony-wf-1000x-m3-to-nejlepsi-recenze/">Sony WF-1000X M3: to nejlepší do uší</a></p>
      <p>Zdroj: <a href="https://www.counterpointresearch.com/global-true-wireless-hearables-market-reaches-33-million-units-q3-2019/">Counterpoint</a></p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/smartphony-statistiky-idc-q3-2019"/>
        <a href="https://www.cnews.cz/nejprodavanejsi-smartphony-usa-britanie-japonsko-korea-cervenec-2019"/>
        <a href="https://www.cnews.cz/razer-hammerhead-true-wireless-parametry-cena"/>
        <a href="https://www.cnews.cz/adduplex-rijen-2019-windows-10-podily/"/>
        <a href="https://www.cnews.cz/tablety-statistiky-idc-q3-2019"/>
      </related>
    </article>
  </body>
</html>