<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904649/can-luidt-alarmbel-bij-juventus-mijn-situatie-moet-veranderen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T18:08:00+00:00"/>
    <meta property="og:title" content="Can luidt alarmbel bij Juventus: &quot;Mijn situatie moet veranderen&quot;"/>
    <meta property="og:description" content="Emre Can heeft zijn zinnen gezet op een vertrek bij Juventus. De ploegmaat van Matthijs de Ligt komt dit seizoen amper aan bod bij Juventus en moet zelfs vrezen voor een EK-selectie. De Duits international luidt de alarmbel en is duidelijk over zijn toekomst."/>
  </head>
  <body>
    <article>
      <h1>Can luidt alarmbel bij Juventus: "Mijn situatie moet veranderen"</h1>
      <address>
        <time datetime="2019-11-21T18:08:00+00:00">21 Nov 2019, 18:08</time>
      </address>
      <p>
        <b>Emre Can heeft zijn zinnen gezet op een vertrek bij Juventus. De ploegmaat van Matthijs de Ligt komt dit seizoen amper aan bod bij Juventus en moet zelfs vrezen voor een EK-selectie. De Duits international luidt de alarmbel en is duidelijk over zijn toekomst.</b>
      </p>
      <p>Maurizio Sarri lijkt het niet zo op Can te hebben en doet amper een beroep op de middenvelder. "Het zal voor iedereen duidelijk zijn dat ik niet tevreden ben met mijn situatie", zegt de 25-jarige middenvelder bij <i>Corriere dello Sport</i>.</p>
      <p>Opgeven wil Can echter nog niet doen. "Ik neem geen gas terug en blijf op iedere training honderd procent geven", voegt Can er nog aan toe. "Ik probeer mijn situatie te veranderen, want geen enkele speler is gelukkig als hij niet speelt", zegt hij.</p>
      <p>Een winters vertrek sluit hij niet uit. "Dit is mijn situatie in Turijn en ik moet na gaan denken wat het beste voor me is in de winter. Ik zie mezelf nog in Turijn, maar de situatie moet veranderen", zegt Can, die nog een contract tot de zomer van 2022 heeft bij Juventus.</p>
      <p>Can kwam dit seizoen niet verder dan 150 speelminuten voor Juventus, met één basisplek. Afgelopen seizoen kwam hij nog aan 37 wedstrijden, goed voor zo'n 2255 speelminuten.</p>
    </article>
  </body>
</html>