<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-a-united-states-company-will-pay-two-lakh-rupees-per-month-to-test-marijuana-products-dgtl-1.1073638"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-21T18:31:15+00:00"/>
    <meta property="og:title" content="গাঁজা খেয়ে বলতে হবে তার মান কেমন, এই চাকরিতে বেতন মাসে ২ লক্ষ ১৫ হাজার টাকা"/>
    <meta property="og:description" content="‘আমেরিকান মারিজুয়ানা’ (চিকিত্সার কাজে ব্যবহৃত গাঁজা সংক্রান্ত অনলাইন ম্যাগাজিন) ওই গাঁজা বিশেষজ্ঞকে মাসে তিন হাজার ডলার, ভারতী মুদ্রায় যা প্রায় ২ লক্ষ ১৫ হাজার টাকা বেতন দিতে রাজি।"/>
  </head>
  <body>
    <article>
      <h1>গাঁজা খেয়ে বলতে হবে তার মান কেমন, এই চাকরিতে বেতন মাসে ২ লক্ষ ১৫ হাজার টাকা</h1>
      <address><time datetime="2019-11-21T18:31:15+00:00">21 Nov 2019, 18:31</time> by <a rel="author">সংবাদ সংস্থা</a></address>
      <p>কোন <a href="https://www.anandabazar.com/topic/marijuana">গাঁজা</a> কেমন স্বাদের, কোনটির কেমন গুণাগুণ, তা যদি কেউ বলতে পারেন, তবে তাঁর জন্য ২ লক্ষ ১৫ হাজার টাকার চাকরি অপেক্ষা করছে। একটি সংবাদমাধ্যম জানিয়েছে, চিকিত্সার কাজে ব্যবহৃত গাঁজা বিক্রয়কারী একটি কোম্পানি এমনই এক ব্যক্তিকে খুঁজছে। তবে চাকরির একটি শর্তও রয়েছে।</p>
      <p><a href="https://www.anandabazar.com/topic/usa">মার্কিন</a> সংবাদমাধ্যম 'এবিসি ১৩' জানিয়েছে, ‘আমেরিকান মারিজুয়ানা’ (চিকিত্সার কাজে ব্যবহৃত গাঁজা সংক্রান্ত অনলাইন ম্যাগাজিন) ওই গাঁজা বিশেষজ্ঞকে মাসে তিন হাজার ডলার, ভারতী মুদ্রায় যা প্রায় ২ লক্ষ ১৫ হাজার টাকা বেতন দিতে রাজি।</p>
      <p>‘আমেরিকান মারিজুয়ানা’ বিভিন্ন ধরনের গাঁজা এবং ভাং জাতীয় দ্রব্য নিয়ে পরীক্ষানিরীক্ষা করে। তাদের পাঠকরা এই ম্যাগাজিনের রিভিউে জানতে চান বিভিন্ন ধরনের গাঁজা সম্পর্কে। তাঁদের এই বিশেষজ্ঞকে গাঁজা বা ভাংয়ের বিভিন্ন বাক্স পরীক্ষা করে মতামত দিতে হবে। সে জন্য ওই বিশেষজ্ঞ গাঁজা খেতে পারেন।</p>
      <p>
        <b>আরও পড়ুন: <a href="https://www.anandabazar.com/national/viral-a-27-year-old-man-got-the-dream-job-with-ratan-tata-dgtl-1.1073558">রতন টাটার কাছ থেকে সরাসরি ফোন, সঙ্গে চাকরির প্রস্তাব!</a></b>
      </p>
      <p>তবে এই চাকরির একটি শর্ত রয়েছে। চাকরি প্রার্থীকে মার্কিন যুক্তরাষ্ট্র বা কানাডায় বসবাস করতে হবে। কারণ, এখানে চিকিত্সার কাজে ব্যবহৃত গাঁজা ব্যবহার আইনসিদ্ধ।</p>
      <p>
        <b>আরও পড়ুন: <a href="https://www.anandabazar.com/national/mumbai-s-first-home-system-auto-rickshaw-s-picture-goes-viral-dgtl-1.1073605">মুম্বইয়ের প্রথম ‘হোম সিস্টেম’ অটোতে পাবেন বেসিন, কুলার, কম্পিউটার মনিটর</a></b>
      </p>
      <p>চাকরির বিজ্ঞাপনটিতে স্পষ্ট উল্লেখ করা হয়েছে, এটি একটি গুরুত্বপূর্ণ কাজ। তাই কেউ যদি ভাবেন শুধু ধূমপান করার জন্য চাকরি পেতে চান, তবে এটি তাঁর জন্য নয়। এই কাজে,পাঠকদের কাছে সঠিক ভাবে নানান প্রকার গাঁজা বা ভাংয়ের বিভিন্ন দিক তুলে ধরতে হবে।</p>
      <p>এবিসি ১৩ জানাচ্ছে, আমেরিকান মারিজুয়ানার এডিটর ইন চিফ ডুয়াইট কে ব্লেক জানিয়েছেন, ইতিমধ্যেই তাঁরা তিন হাজারের বেশি আবেদনপত্র পেয়েছেন এই পদের জন্য।</p>
    </article>
  </body>
</html>