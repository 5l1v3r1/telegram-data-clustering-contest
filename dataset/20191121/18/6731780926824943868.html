<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/stasera-in-tv-piazzapulita-anticipazioni-oggi-21-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T18:13:23+00:00"/>
    <meta property="og:title" content="Stasera in tv – Piazzapulita, le anticipazioni di oggi 21 novembre"/>
    <meta property="og:description" content="Nella puntata di oggi di Piazzapulita Corrado Formigli si concentrerà su temi profondamente attuali: chi saranno gli ospiti e quali le tematiche trattate "/>
  </head>
  <body>
    <article>
      <h1>Stasera in tv – Piazzapulita, le anticipazioni di oggi 21 novembre</h1>
      <address><time datetime="2019-11-21T18:13:23+00:00">21 Nov 2019, 18:13</time> by <a rel="author">Marta Colanera</a></address>
      <p>
        <b>Nella puntata di oggi di Piazzapulita Corrado Formigli si concentrerà su temi profondamente attuali: chi saranno gli ospiti e quali le tematiche trattate </b>
      </p>
      <figure>
        <img src="https://www.viagginews.com/wp-content/uploads/2019/04/jpg.jpg"/>
      </figure>
      <p>Stasera in tv, a partire dalle 21:20 su La7, <b>Corrado Formigli conduce Piazzapulita</b>, format che ci tiene informati su temi d’attualità fra i più dibattuti.<br/>Le inchieste di Piazzapulita stasera si concentreranno su una grande varietà di argomenti, ma le protagoniste assolute saranno <i>le sardine</i>.<br/>Vediamo insieme cosa accadrà a Piazzapulita questa sera.</p>
      <p>Leggi anche —&gt; <a href="https://www.viagginews.com/2019/11/19/matteo-salvini-sardine-andro-piazza-ringraziarli/"><b>Matteo Salvini spiazza tutti: “Le sardine? Andrò a ringraziarli…”</b></a></p>
      <h3> Piazzapulita, fra sardine e ultras</h3>
      <p>Format di La7 sempre più apprezzato, Piazzapulita torna stasera in tv con molte questioni ad alta temperatura. La rivolta delle <i>sardine </i>contro il salvinismo ne è un esempio.<br/>I piccoli pesci rappresentano il dissenso di parte dell’opinione pubblica nei confronti di Matteo Salvini, da loro considerato una minaccia per l’integrità dei valori repubblicani.<br/>Da quattro amici “<i>che volevano cambiare il mondo</i>” e hanno aperto un gruppo su Facebook, la contestazione si sta sempre più delineando come movimento ben definito.<br/>Le inchieste e i reportage della trasmissione si soffermeranno sulla portata del movimento e su come questo potrebbe (o no) evolversi.<br/>Altro tema trattato da Corrado Formigli e dai giornalisti di Piazzapulita saranno la manovra economica per il 2020 e le nuove tasse che il governo ha vagliato.<br/>Come il potere delle curve Ultras si sia esteso nel tempo al di fuori del calcio sarà un altro argomento spinoso trattato da Piazzapulita. L’inchiesta di Corrado Formigli (e dei <i>suoi</i>) si soffermerà sulla movimento di estrema destra di Verona e sul suo legame con le curve ultras.<br/>Gli ospiti di Piazzapulita stasera saranno: il Direttore dell’Osservatorio Conti Pubblici Italiani Carlo Cottarelli, il Presidente dellINPS Pasquale Tridico, il Direttore di La Repubblica Carlo Verdelli e l’imprenditore Alberto Forchielli.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <p>Marta Colanera</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/stasera-in-tv-adrian-anticipazioni-ospiti-21-novembre/"/>
        <a href="https://www.viagginews.com/2019/11/21/i-goonies-tornano-sale-italiane-date/"/>
        <a href="https://www.viagginews.com/2019/11/21/udine-acquasantiera-morta-bambina/"/>
      </related>
    </article>
  </body>
</html>