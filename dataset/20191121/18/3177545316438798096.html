<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/oradea-va-avea-o-gradina-botanica-vezi-unde-va-fi-ea-amenajata/"/>
    <meta property="og:site_name" content="InfoOradea"/>
    <meta property="article:published_time" content="2019-11-21T18:01:00+00:00"/>
    <meta property="og:title" content="Oradea va avea o gradina botanica. Vezi unde va fi ea amenajata"/>
    <meta property="og:description" content="Consiliul Local a aprobat ieri, în şedinţă extraordinară, realizarea pe un teren viran de aproximativ 5 ha, lângă Parcul Salca, a unei"/>
  </head>
  <body>
    <article>
      <h1>Oradea va avea o gradina botanica. Vezi unde va fi ea amenajata</h1>
      <address><time datetime="2019-11-21T18:01:00+00:00">21 Nov 2019, 18:01</time> by <a rel="author">Redactia</a></address>
      <h4>Consiliul Local a aprobat ieri, în şedinţă extraordinară, realizarea pe un teren viran de aproximativ 5 ha, lângă Parcul Salca, a unei grădini botanice. Realizarea investiţiei pe amplasamentul neîngrijit între strada Meiului și pârâul Peța se dorește să fie realizat din fonduri europene în perioada de finanțare 2021-2027.</h4>
      <p>Conform notei conceptuale elaborate de Instituția Arhitectului Șef, acest obiectiv denumit „Grădină Urbană” va avea o funcțiune mixtă de relaxare și educație, un spațiu activ care va găzdui diverse activități și va cuprinde:</p>
      <ul>
        <li>Accese pietonale multiple</li>
        <li>Zone de acces auto: în exteriorul amenajării, cu parcaje dimensionate</li>
        <li>Circulații pietonale</li>
        <li>Construcții: Casa tropicală cu plante și animale</li>
        <li>Casă cu fluturi</li>
        <li>Restaurant cu bibliotecă Botanică (analogică și digitală)</li>
        <li>Centru de cercetare</li>
        <li>Muzeu Botanic</li>
        <li>Zone pentru copii de diferite grupe de vârstă</li>
        <li>Pavilion de evenimente (petreceri de vară, citiri, concerte, festival de lumini)</li>
      </ul>
      <p>În urma aprobării investiției ”Lucrări de interes public local pentru amenajare de noi spații verzi și pentru construcții cu caracter educativ și sportiv – Amenajare Grădină Urbană Nufărul”, se va trece la finalizarea studiului de fezabilitate și procesul de expropriere aferentă realizării spațiului verde.  </p>
      <p>
        <i>Foto: ilustrativ</i>
      </p>
      <related>
        <h4>Articole similare</h4>
        <a href="https://infooradea.ro/inca-un-accident-pe-o-trecere-de-pietoni-din-oradea-un-barbat-ce-a-traversat-regulamentar-a-ajuns-la-spital/"/>
        <a href="https://infooradea.ro/incepand-de-maine-22-noiembrie-se-sisteaza-circulatia-tramvaielor-pe-bdul-magheru/"/>
        <a href="https://infooradea.ro/minor-acrosat-pe-o-trecerea-de-pietoni-din-oradea/"/>
      </related>
    </article>
  </body>
</html>