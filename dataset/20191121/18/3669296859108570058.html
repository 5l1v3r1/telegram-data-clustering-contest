<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/trumptan-acik-hamle-dusunduklerinden-daha-zengin-oldugumu-gorecekler"/>
    <meta property="og:site_name" content="CNN Türk"/>
    <meta property="article:published_time" content="2019-11-21T18:59:48+00:00"/>
    <meta property="og:title" content="Trump'tan 'açık' hamle: Düşündüklerinden daha zengin olduğumu görecekler"/>
    <meta property="og:description" content="ABD Başkanı Donald Trump, 2020'de yapılacak..."/>
  </head>
  <body>
    <article>
      <h1>Trump'tan 'açık' hamle: Düşündüklerinden daha zengin olduğumu görecekler</h1>
      <h2>ABD Başkanı Donald Trump, 2020'de yapılacak başkanlık seçimleri öncesinde mali kayıtlarını yayımlayacağını açıkladı.</h2>
      <address><time datetime="2019-11-21T18:59:48+00:00">21 Nov 2019, 18:59</time> by <a rel="author">AA</a></address>
      <p><a href="https://www.cnnturk.com/haberleri/trump">Trump</a>, resmi <a href="https://www.cnnturk.com/haberleri/twitter">Twitter</a> hesabından, Demokratlar'ın uzun süredir baskı yaptığı "mali kayıtlarına" ilişkin açıklamalarda bulundu. </p>
      <p><a href="https://www.cnnturk.com/haberleri/rusya">Rusya</a> soruşturmasını yürüten Özel Yetkili Savcı Robert Mueller'in, kendisinin tüm mali ve vergi kayıtlarının üzerinden geçmesine rağmen bir sonuca ulaşmadığına dikkati çeken Trump, "Şimdi bu cadı avı, New Yorklu Demokrat savcıların, benim tüm mali anlaşmalarımı incelemesi ile devam ediyor." ifadelerini kullandı. </p>
      <p>Trump, New York'taki davanın "kanun dışı" olduğunu belirterek, "Ama ben temizim ve mali bildirimimi 2020 seçimlerinden önce yaptığımda -ki bu benim kararım- görecekleri tek şey, insanların düşündüğünden daha zengin olduğum olacak." değerlendirmesinde bulundu. </p>
      <p>
        <b>Trump'ın mali kayıtları tartışması</b>
      </p>
      <p>Başkan Trump, 2016'da yürüttüğü <a href="https://www.cnnturk.com/haberleri/secim">seçim</a> kampanyası sürecinde, vergi beyannamelerini yayımlamayı reddetmiş ve eleştirilerin hedefinde yer almıştı.</p>
      <p>New York Times gazetesinin Ekim 2018'de gündeme getirdiği, "Trump'ın milyonlarca <a href="https://www.cnnturk.com/haberleri/dolar">dolar</a> vergi kaçırdığı" iddiaları da <a href="https://www.cnnturk.com/haberleri/abd">ABD</a> gündemini uzun süre meşgul etmişti.<br/> </p>
      <related>
        <h4>ilgili haberler</h4>
        <a href="https://www.cnnturk.com/dunya/ve-elon-musk-resmen-tanitti-iste-zirhli-ve-elektrikli-pick-up"/>
        <a href="https://www.cnnturk.com/turkiye/cuneyt-ozdemir-abdde-hastaneye-gittim-4-ay-sonraya-randevu-verdiler"/>
        <a href="https://www.cnnturk.com/turkiye/cigir-acacak-yontem-askiya-alinmis-yasam-durumu"/>
      </related>
    </article>
  </body>
</html>