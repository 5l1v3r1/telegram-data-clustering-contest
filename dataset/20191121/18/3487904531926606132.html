<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ston-olimpiako-vlepoun-dikeosi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T18:35:00+00:00"/>
    <meta property="og:title" content="ΑΠΙΣΤΕΥΤΟ: Στον Ολυμπιακό βλέπουν δικαίωση από τη ΦΙΦΑ"/>
    <meta property="og:description" content="Για την επιστολή της FIFA στην ΕΠΟ, αλλά και για την κόντρα Μαρινάκη-Κόκκαλη μίλησε ο Νίκος Γαβαλάς"/>
  </head>
  <body>
    <article>
      <h1>ΑΠΙΣΤΕΥΤΟ: Στον Ολυμπιακό βλέπουν δικαίωση από τη ΦΙΦΑ</h1>
      <h2>Για την επιστολή της FIFA στην ΕΠΟ, αλλά και για την κόντρα Μαρινάκη-Κόκκαλη μίλησε ο Νίκος Γαβαλάς</h2>
      <address><time datetime="2019-11-21T18:35:00+00:00">21 Nov 2019, 18:35</time> by <a rel="author">Metrosport.gr Team</a></address>
      <p><u><a href="http://www.metrosport.gr/article/../../article/stirizi-ked-ke-pereira-fifa">Την εμπιστοσύνη της FIFA απολαμβάνουν η ΚΕΔ και ο Βίτορ Περέιρα. Η εξέλιξη αυτή αποτελεί μια πρώτη «γροθιά» στα σχέδια του Ολυμπιακού να αποδομήσει την ΚΕΔ και την ΕΠΟ μέσω της επιστολής που απέστειλε σε FIFA και UEFA. </a></u>Αλλά στον Ολυμπιακό βλέπουν δικαίωση, σύμφωνα με όσα δήλωσε ο Νίκος Γαβαλάς.</p>
      <p>Παράλληλα, ο υπεύθυνος επικοινωνίας της ερυθρόλευκης ΠΑΕ αναφέρθηκε στην κόντρα Μαρινάκη-Κόκκαλη και διαβεβαίωσε ότι ο κόσμος της ομάδας δεν αποπροσανοτλίζεται.</p>
      <p>Αναλυτικά όσα είπε στον ΣΠΟΡ ΦΜ 94,6:</p>
      <p>«Όπως διαβάζω στο Δελτίο Τύπου της ΕΠΟ τα «μέλη της Εκτελεστικής Επιτροπής ενημερώθηκαν για το περιεχόμενο των επιστολών των FIFA και UEFA οι οποίες ανακοίνωσαν την απόφασή τους να ελευθερώσου κεφάλαια για την ανάπτυξη του ελληνικού ποδοσφαίρου καθώς και για τις προϋποθέσεις που θα πρέπει να ολοκληρωθούν εφεξής ώστε να πραγματοποιηθεί η εκταμίευση των χρημάτων». Αυτό είναι το «κλειδί» διότι πλέον δεν μπορεί να λειτουργεί ανεξέλεγκτα η ΕΠΟ και ουσιαστικά δικαιώνονται οι θέσεις του Ολυμπιακού για τις επιστολής που έχουμε αποστείλει τόσο στον υφυπουργό, με τον οποίο η συνάντηση θα γίνει την επόμενη εβδομάδα, και σε UEFA και FIFA. Ήταν το έσχατο μέσο καθώς εδώ και τρία χρόνια ως Ολυμπιακός ζητάμε τα οικονομικά της ΕΠΟ. Σε αντίθεση με άλλες χώρες που τα χρήματα δόθηκαν για γήπεδα και άλλες εγκαταστάσεις, εδώ από την ΕΠΟ δόθηκαν για λειτουργικές δαπάνες οι οποίες υπερδιπλασιάστηκαν. Εκφράζει την ανησυχία της για τη διαχείριση από τη διοίκηση του κ.Γραμμένου. Αποδεικνύει ότι θα υπάρχει έλεγχος από FIFA και UEFA στην ΕΠΟ. Σε ετήσια βάση η ΕΠΟ εισπράττει 10 εκατομμύρια. Τα 4 εκατομμύρια είναι από τον Ολυμπιακό από πωλήσεις παικτών, συμβολαίων, τηλεοπτικά δικαιώματα και άλλα. Είναι ένα μεγάλο νούμερο. Ήταν το τελευταίο μέσο που είχε ο Ολυμπιακός για να μάθει που καταλήγουν τα χρήματα αυτά.</p>
      <p>Είναι αλήθεια ότι η νούμερα ανταποκρίνονται στην πραγματικότητα. Μισθοί πολλών χιλιάδων ευρώ προκαλούν μεγάλο προβληματισμό. Η ΕΠΟ από τους 70 υπαλληλους έφτασε στους 120. Είναι ξεκάθαρες οι θέσεις του Ολυμπιακού σχετικά με τα οικονομικά θέματα που έχουν σχέση με την ΕΠΟ».</p>
      <p><b>Για την κόντρα Μαρινάκη – Κόκκαλη:</b> «Αντιλαμβάνομαι το πολύ σοβαρό ζήτημα που έχει προκύψει και που απασχολεί έντονα τους φίλους της ομάδας. Έχει προκαλέσει προβληματισμό γιατί όχι και οργή στις τάξεις των φίλων του Ολυμπιακού, η απόφαση του κ. Σωκράτη Κόκκαλη –όπως και το χρονικό σημείο που την έλαβε- να αφαιρέσει από την καθημερινή λειτουργία του αθλητικού κέντρου του Ρέντη και μεσούσης της περιόδου, μία έκταση η οποία ουσιαστικά είναι τα "πνευμόνια" της Ακαδημία μας. Μία έκταση για την οποία δαπανήθηκαν πολλά χρήματα από τη διοίκηση του κ. Μαρινάκη για την κατασκευή σύγχρονων εγκαταστάσεων προκειμένου να προπονούνται τα παιδιά της Ακαδημίας του Ολυμπιακού.</p>
      <p>Ως Ολυμπιακός θέλουμε να διαβεβαιώσουμε τους οπαδούς μας ότι δεν αποπροσανατολίζεται κανείς στο ποδοσφαιρικό τμήμα. Θέλω με τον πλέον ξεκάθαρο τρόπο να μεταφέρω αυτό, ότι δεν αποπροσανατολίζεται κανείς από τις επιλογές του Σωκράτη Κόκκαλη. Η ομάδα έχει μπροστά της μεγάλες προκλήσεις. Και στο πρωτάθλημα και στο Champions League. Αισιοδοξούμε ότι ο Ολυμπιακός θα συνεχίσει στην Ευρώπη και τον χειμώνα προς όφελος και της Ελλάδας για να μη συνεχιστεί η πτώση της χώρας στη βαθμολογία της UEFA. Αντιλαμβάνονται όλοι πόσο σημαντικό είναι να συνεχίσει ο Ολυμπιακός την εφετινή ευρωπαϊκή του πορεία».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/nea-anavoli-gia-karapapa-ekdikastike-dioxi-ston-theodoridi"/>
        <a href="http://www.metrosport.gr/article/efetio-den-ipirxe-travmatismos-tou-gkarthia"/>
        <a href="http://www.metrosport.gr/article/triantafillopoulos-mpatatoudis-tous-glitose-apo-ton-ipovivasmo"/>
        <a href="http://www.metrosport.gr/article/ntelirio-gia-to-olimpiakos-paok-epese-to-sistima-ton-isitirion"/>
        <a href="http://www.metrosport.gr/article/gia-des-pios-milai-apiles-tou-olimpiakou-gia-apochorisi"/>
        <a href="http://www.metrosport.gr/article/olimpiakos-se-kikloforia-ta-isitiria-enopsi-paok"/>
      </related>
    </article>
  </body>
</html>