<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/smartwatch-urile-xiaomi-huami-amazfit-ajung-oficial-in-tara-noastra/"/>
    <meta property="og:site_name" content="Gadget.ro"/>
    <meta property="article:published_time" content="2019-11-21T18:53:33+00:00"/>
    <meta property="og:title" content="Smartwatch-urile Xiaomi Huami Amazfit ajung oficial în țara noastră"/>
    <meta property="og:description" content="Cei de la Xiaomi au obiceiul de a integra în ecosistemul lor unele dintre cele mai interesante produse, care, de cele mai multe ori, oferă un foarte bun raport preț / specificații. Acesta este cazu…"/>
  </head>
  <body>
    <article>
      <h1>Smartwatch-urile Xiaomi Huami Amazfit ajung oficial în țara noastră</h1>
      <address><time datetime="2019-11-21T18:53:33+00:00">21 Nov 2019, 18:53</time> by <a rel="author" href="https://www.gadget.ro/author/darius-pana/" target="_blank">Darius Pană</a></address>
      <p>Cei de la Xiaomi au obiceiul de a integra în ecosistemul lor unele dintre cele mai interesante produse, care, de cele mai multe ori, oferă un foarte bun raport preț / specificații. Acesta este cazul și pentru accesoriile de tip wearables de la Huami, din gama Amazfit.</p>
      <p>Așadar, nu cred că are cum să fie o veste proastă faptul că ELKO România, unul dintre cei mai mari distribuitori de echipamente și soluții IT, aduce în mod oficial la noi în țară produsele Xiaomi Huami Amazfit.</p>
      <p>La ora actuală, portofoliul Huami Amazfit cuprinde o gamă foarte largă de ceasuri inteligente cu funcții de monitorizare a activităților fizice, cu senzori biometrici, cu localizare prin GPS și multe altele. Aproape 52 de milioane de smartwatch-uri Huami Amazfit au fost vândute din 2013 până în 2017. În 2017, 2018 și în acest an, anumite produse din seria Amazfit au fost premiate cu distincții Red Dot Design.</p>
      <p><a href="https://l.profitshare.ro/l/7114083">Majoritatea smartwatch-urilor Xiaomi Huami Amazfit sunt deja disponile</a> în magazinele online de la noi:</p>
      <ul>
        <li>Huami Amazfit Bip și Bip Lite, în varianta de culoare neagră;</li>
        <li>Huami Amazfit Pace, negru și roșu;</li>
        <li>Huami Amazfit Verge, alb, gri și albastru, și Verge Lite, în nuanță albă și gri;</li>
        <li>Huami Amazfit Pace, roșu și negru;</li>
        <li>Huami Amazfit GTS, în culorile Lava Grey, Obsidian Black, Desert Gold, Vermillion Orange, Rose Pink și Steel Blue;</li>
        <li>Huami Amazfit GTR de 42 mm Starry Black, Cherry Blossom Pink, Moonlight White și Coral Red;</li>
        <li>Huami Amazfit GTR de 47 mm Stainless Steel, Aluminium Alloy și Titanium;</li>
        <li>Huami Amazfit Stratos și Stratos 2S în culoarea neagră.</li>
      </ul>
      <p>Nu pot să spun decât că mă bucur de această veste, mai ales că astfel există șanse mai mari să primim spre test și prezentare cât mai multe produse din gama Xiaomi Huami Amazfit.</p>
    </article>
  </body>
</html>