<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/apple-terra-un-nuovo-evento-a-dicembre-2019-ecco-alcune-indiscrezioni-627260"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T18:30:19+00:00"/>
    <meta property="og:title" content="Apple terrà un nuovo evento a dicembre 2019, ecco alcune indiscrezioni"/>
    <meta property="og:description" content="Nel mese di dicembre l'azienda americana Apple terrà un nuovo evento dedicato alle proprie applicazioni, almeno secondo le ultime indiscrezioni"/>
  </head>
  <body>
    <article>
      <h1>Apple terrà un nuovo evento a dicembre 2019, ecco alcune indiscrezioni</h1>
      <h2>Nel mese di dicembre l'azienda americana Apple terrà un nuovo evento dedicato alle proprie applicazioni, almeno secondo le ultime indiscrezioni</h2>
      <address><time datetime="2019-11-21T18:30:19+00:00">21 Nov 2019, 18:30</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/evento_speciale_apple.jpeg"/>
      </figure>
      <p>L’azienda americana <b>Apple</b> nel mese di <b>dicembre 2019 terrà un nuovo evento</b>, si tratta del keynote di Cupertino che, secondo le ultime indiscrezioni, avrà come punto focale le applicazioni dell’azienda.</p>
      <p>In seguito all’annuncio è stato impossibile non chiedersi cosa presenterà o di cosa parlerà l’azienda nell’Apple Event di fine 2019. Alcune indiscrezioni sono già arrivate, scopriamole insieme.</p>
      <h3>Apple: nuovo evento a dicembre 2019</h3>
      <p>Ancora non l’abbiamo detto ma la data ufficiale del nuovo evento dell’azienda di Cupertino è fissata per il prossimo <b>2 dicembre 2019</b>, giorno in cui cade anche il Cyber Monday quest’anno. Siamo ormai abituati ad eventi che si differenziano dalla normale presentazione di nuovi dispositivi, almeno per quelli di fine anno. L’azienda preferisce infatti concentrarsi su servizi e feature durante questo periodo, anche perché i <a href="https://www.tecnoandroid.it/2019/10/31/iphone-11-ios-13-2-ufficiale-arriva-la-deep-fusion-per-la-fotocamera-617301">nuovi iPhone</a> sono stati presentati, come di consueto, nel mese di settembre.</p>
      <p>Da quello che abbiamo potuto intuire dall’invito, sarà un <b>evento completamente dedicato alle applicazione, più precisamente ai giochi mobile</b>. Il keynote si concentrerà quindi sulle migliori applicazioni del 2019 viste sull’App Store, ovviamente accanto ai propri sviluppatori. Si tratta di una consueta premiazione annuale, che però quest’anno non si limita ad un comunicato stampa, ma sarà sotto i riflettori.</p>
      <p>L’evento, come quasi tutti quelli dell’azienda, <b>sarà visibile in live streaming</b>. Ovviamente dovrete fare i conti con il fuso orario, perché con gli Stati Uniti ci separano molte ore. Non aspettiamoci un iPhone SE o altre novità dal punto di vista hardware. Probabilmente l’azienda al momento preferisce approfondire i servizi, per le presentazioni di nuovi dispositivi ci sarà tempo a marzo 2020.</p>
    </article>
  </body>
</html>