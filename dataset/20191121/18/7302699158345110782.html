<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112045"/>
    <meta property="og:site_name" content="MGR Online"/>
    <meta property="article:published_time" content="2019-11-21T18:35:00+00:00"/>
    <meta property="og:title" content="&quot;มู&quot; ปัดสอนแข้งไก่ &quot;จอดรถบัส&quot; สานต่อปรัชญา &quot;ปอช&quot; เน้นเกมรุก"/>
    <meta property="og:description" content="โชเซ มูรินโญ กุนซือป้ายแดง ท็อตแนม ฮ็อตสเปอร์ คลายความกังวลกองเชียร์ อาจถ่ายทอดปรัชญาเน้นตั้งรับแก่ลูกทีม ผิดกับยุค เมาริซิโอ โปเชตติโน อดีตนายใหญ่ชาวอาร์เจนไตน์ เดอะ สเปเชียล วัน พบสื่อมวลชนครั้งแรก นับตั้งแต่รับงานคุม ไก่เดือ"/>
  </head>
  <body>
    <article>
      <h1>"มู" ปัดสอนแข้งไก่ "จอดรถบัส" สานต่อปรัชญา "ปอช" เน้นเกมรุก</h1>
      <address><time datetime="2019-11-21T18:35:00+00:00">21 Nov 2019, 18:35</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011591701.JPEG"/>
        <figcaption>โชเซ มูรินโญ</figcaption>
      </figure>
      <p>โชเซ มูรินโญ กุนซือป้ายแดง ท็อตแนม ฮ็อตสเปอร์ คลายความกังวลกองเชียร์ อาจถ่ายทอดปรัชญาเน้นตั้งรับแก่ลูกทีม ผิดกับยุค เมาริซิโอ โปเชตติโน อดีตนายใหญ่ชาวอาร์เจนไตน์ <br/><br/>"เดอะ สเปเชียล วัน" พบสื่อมวลชนครั้งแรก นับตั้งแต่รับงานคุม "ไก่เดือยทอง" วันพุธที่ผ่านมา (20 พ.ย.) ยืนกรานหนักแน่น ต้องการสานต่อปรัชญาเน้นเกมรุกของ โปเชตติโน<br/><br/>อดีตผู้จัดการทีม เชลซี และ แมนเชสเตอร์ ยูไนเต็ด ตอบคำถามเกี่ยวกับรูปแบบการเล่นที่แฟนๆ คาดหวัง "เหมือนกับเมื่อก่อน แน่นอน ผมจะเติมรายละเอียดบางอย่าง และสิ่งนั้นอาจสร้างความแตกต่างบ้าง"<br/><br/>"สไตล์การเล่นต้องปรับเพื่อให้สอดคล้องกับธรรมเนียมของสโมสร และนักเตะที่นี่ ทุกครั้งที่สโมสรเกิดความเปลี่ยนแปลงกลางซีซัน ก็เพราะสถานการณ์ย่ำแย่ นั่นคือสิ่งที่เห็นได้ชัด"<br/><br/>"อีก 2 วัน ผมมีโปรแกรมลงสนาม เราต้องการผลการแข่งขันที่ดี และมีเป้าหมาย ศักยภาพของสโมสร และนักเตะที่นี่สูงมาก เหตุผลหนึ่งที่ผมมารับงาน คือ แนวทางที่ คุณ (แดเนียล) เลวี (ประธานสโมสร) วางไว้แก่ผม"<br/><br/>มูรินโญ วัย 56 ปี จะคุมทีมนัดแรก ศึก พรีเมียร์ ลีก อังกฤษ พบ เวสต์ แฮม ยูไนเต็ด คู่ปรับร่วมกรุงลอนดอน ที่สนาม ลอนดอน สเตเดียม วันเสาร์ที่ 23 พฤศจิกายน เวลา 19.30 น. (ไทย)</p>
    </article>
  </body>
</html>