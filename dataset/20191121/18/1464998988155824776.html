<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/education-minister-reaction-snake-bite-death-batheri."/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-21T18:47:00+00:00"/>
    <meta property="og:title" content="അഞ്ചാം ക്ലാസുകാരിയുടെ മരണം: വീഴ്ച സ്ഥിരീകരിച്ച് വിദ്യാഭ്യാസമന്ത്രി"/>
    <meta property="og:description" content="വയനാട്: ബത്തേരിയില്‍ ക്ലാസ് മുറിയില്‍ പാമ്പുകടിയേറ്റ് അഞ്ചാം ക്ലാസുകാരി മരിച്ച സംഭവത്തിൽ വീഴ്ച സ്ഥിരീകരിച്ച് വിദ്യാഭ്യാസമന്ത്രി. ഷഹ്‌ലയെ ആശുപത്രിയിലെത്തിക്കാന്‍ താമസിച്ചു. പ്രാഥമിക റിപ്പോര്‍ട്ടിന്‍റെ അടിസ്ഥാനത്തിലാണ് അധ്യാപകൻ ഷിജിലിനെ സസ്പെന്‍ഡ് ചെയ്തത്. കുറ്റകരമായ അനാസ്ഥയാണ് ഇയാളുടെ..."/>
  </head>
  <body>
    <article>
      <h1>അഞ്ചാം ക്ലാസുകാരിയുടെ മരണം: വീഴ്ച സ്ഥിരീകരിച്ച് വിദ്യാഭ്യാസമന്ത്രി</h1>
      <address><time datetime="2019-11-21T18:47:00+00:00">21 Nov 2019, 18:47</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>വയനാട്: ബത്തേരിയില്‍ ക്ലാസ് മുറിയില്‍ പാമ്പുകടിയേറ്റ് അഞ്ചാം ക്ലാസുകാരി മരിച്ച സംഭവത്തിൽ വീഴ്ച സ്ഥിരീകരിച്ച് വിദ്യാഭ്യാസമന്ത്രി. ഷഹ്‌ലയെ ആശുപത്രിയിലെത്തിക്കാന്‍ താമസിച്ചു. പ്രാഥമിക റിപ്പോര്‍ട്ടിന്‍റെ അടിസ്ഥാനത്തിലാണ് അധ്യാപകൻ ഷിജിലിനെ സസ്പെന്‍ഡ് ചെയ്തത്. കുറ്റകരമായ അനാസ്ഥയാണ് ഇയാളുടെ ഭാഗത്തു നിന്നുണ്ടായത്. കൂടുതല്‍ ഉത്തരവാദികളുണ്ടെങ്കിൽ നടപടിയുണ്ടാകും. </p>
      <p>സ്കൂള്‍ മുറിയിലെ കുഴികള്‍ നാളത്തന്നെ അടയ്ക്കാന്‍ നിര്‍ദേശം നൽകിയിട്ടുണ്ട്. പുതിയ കെട്ടിടത്തിനായി ഒരു കോടി രൂപ നേരത്തെ തന്നെ അനുവദിച്ചിരുന്നു. ദുഃഖകരമായ പാഠമാണ് സംഭവത്തിൽ നിന്നും പഠിക്കാനായത്. ഇത്തരം വീഴ്ചകൾ ആവർത്തിക്കാതിരിക്കാൻ നടപടിയെടുക്കും. ക്ളാസിന് പുറത്ത് ചെരിപ്പുകൾ അഴിച്ചിടാൻ സർക്കാർ നിർദേശിച്ചിട്ടില്ല. ശനിയാഴ്ച കുട്ടിയുടെ വീട് സന്ദർശിക്കുമെന്നും മന്ത്രി വാർത്താസമ്മേളനത്തിൽ പറഞ്ഞു.</p>
    </article>
  </body>
</html>