<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/oneplus-8-pro-sembra-essere-confermato-ancora-una-volta-il-design-627461"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T18:45:48+00:00"/>
    <meta property="og:title" content="OnePlus 8 Pro: sembra essere confermato ancora una volta il design"/>
    <meta property="og:description" content="Sembra proprio che il design del futuro OnePlus 8 Pro e del fratellino minore sia ormai deciso: doppio foro e tripla fotocamera posteriore."/>
  </head>
  <body>
    <article>
      <h1>OnePlus 8 Pro: sembra essere confermato ancora una volta il design</h1>
      <h2>Sembra proprio che il design del futuro OnePlus 8 Pro e del fratellino minore sia ormai deciso: doppio foro e tripla fotocamera posteriore.</h2>
      <address><time datetime="2019-11-21T18:45:48+00:00">21 Nov 2019, 18:45</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/OnePlus-8-Pro-design-confermato-nuovi-schemi-1.jpg"/>
      </figure>
      <p>Sono passate poche settimane dall’arrivo ufficiale sul mercato degli ultimi OnePlus 7T e OnePlus 7T Pro, ma come ben sappiamo in rete sono già trapelati i primi rumors e leaks sui successori <b>OnePlus 8</b> e<b> OnePlus 8 Pro</b>. Nelle ultime ore, in particolare, sono stati pubblicati online alcuni schemi che sembrerebbero confermare il design trapelato fino ad ora.</p>
      <h3>OnePlus 8 Pro in arrivo con tripla camera e un doppio foro nel display</h3>
      <figure>
        <img src="https://t4m7p5j6.stackpathcdn.com/wp-content/uploads/2019/11/OnePlus-8-Pro-design-confermato-nuovi-schemi.jpg"/>
      </figure>
      <p>Sugli smartphone presentati quest’anno, l’azienda cinese <b>OnePlus</b> ha deciso di adottare una <a href="https://www.tecnoandroid.it/2019/11/20/realme-5s-e-ufficiale-per-il-mercato-indiano-ecco-tutti-i-dettagli-627447">selfie camera pop-up a comparsa</a> in modo da ottenere un design a tutto schermo. Alcune immagini renders, però, hanno svelato che l’azienda potrebbe aver deciso di cambiare estetica. Dai primi renders, infatti, è emerso che i futuri device di <b>OnePlus</b> potrebbero avere un display con dei fori per ospitare le fotocamera frontali.</p>
      <p>E a quanto pare sarà proprio così. Come già accennato, sono da poco emersi online alcuni schemi riguardanti i futuri smartphone dell’azienda. E proprio questi nuovi schemi confermano esattamente quanto trapelato finora. Sulla parte frontale dei device, infatti, ci saranno sicuramente dei fori per le selfie camere. Tuttavia, non è ancora chiaro se sarà presente un foro sul <b>OnePlus 8</b> e due fori sul <b>OnePlus 8 Pro</b> o se entrambi avranno un doppio foro.</p>
      <p>Per quanto riguarda la parte posteriore, anche qui viene confermato quanto trapelato dai primi renders. Al centro della backcover sembra che ci sarà una <b>tripla fotocamera</b> posta a semaforo. Quest’ultima, in particolare, dovrebbe essere affiancata da un flashLED e molto probabilmente da un<b> sensore ToF 3D</b>.</p>
    </article>
  </body>
</html>