<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598500/timoria-ston-taison-gia-tin-antidrasi-tou-sto-ntermpi-me-tin-ntinamo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T18:56:00+00:00"/>
    <meta property="og:title" content="Τιμωρία στον Τάισον για την αντίδραση του στο ντέρμπι με την Ντιναμό"/>
    <meta property="og:description" content="Ο άσος της Σαχτάρ αντίκρισε την κόκκινη κάρτα όταν αντέδρασε σε ρατσιστική επίθεση των οπαδών της Ντιναμό Κιέβου στο μεταξύ τους ντέρμπι και η ουκρανική..."/>
  </head>
  <body>
    <article>
      <h1>Τιμωρία στον Τάισον για την αντίδραση του στο ντέρμπι με την Ντιναμό</h1>
      <address><time datetime="2019-11-21T18:56:00+00:00">21 Nov 2019, 18:56</time> by <a rel="author">SigmaliveSportime</a></address>
      <p><b>Ο άσος της Σαχτάρ αντίκρισε την κόκκινη κάρτα όταν αντέδρασε σε ρατσιστική επίθεση των οπαδών της Ντιναμό Κιέβου στο μεταξύ τους ντέρμπι και η ουκρανική Ομοσπονδία τήρησε το γράμμα του νόμου.<br/></b> <br/>Το στίγμα του ρατσισμού έκανε ξανά την εμφάνιση του στα ευρωπαϊκά γήπεδα, αυτή τη φορά στο Σαχτάρ Ντόνετσκ - Ντιναμό Κιέβου, που διεξήχθη στις 10 Νοεμβρίου, με θύμα τον Τάισον. Ο 31χρονος άσος, καταφέρθηκε εναντίον της εξέδρας με χειρονομίες, αντιδρώντας στην ντροπιαστική συμπεριφορά των οργανωμένων της Ντιναμό και τότε ο διαιτητής του ματς είχε υποχρεωθεί να του δείξει την κόκκινη κάρτα, με τον Βραζιλιάνο να κατευθύνεται στα αποδυτήρια με δάκρυα στα μάτια.<br/> <br/>Για το εν λόγω περιστατικό, που έκανε τον γύρο του κόσμου, η ουκρανική ομοσπονδία αποφάσισε να τηρήσει όσα προβλέπει ο κανονισμός, δίχως να δείξει την παραμικρή ευαισθησία και τιμώρησε τελικά τον Τάισον με ένα ματς. Αντίστοιχη σε εύρος ποινή ήταν κι εκείνη που αποφάνθηκε για την Ντιναμό, η οποία θα εκτίσει έναν αγώνα κεκλεισμένων των θυρών και θα βρίσκεται υπό στενή παρακολούθηση για το υπόλοιπο της σεζόν, όμως, εύλογα τα μέτρα που τηρεί σε αυτήν την περίπτωση προς τις δύο μεριές εγείρουν ερωτήματα.<br/> </p>
    </article>
  </body>
</html>