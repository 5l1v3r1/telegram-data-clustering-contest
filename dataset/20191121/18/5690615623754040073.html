<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837105-u-mkhp-gryadut-masshtabni-kadrovi-zmini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T18:28:00+00:00"/>
    <meta property="og:title" content="У МХП грядуть масштабні кадрові зміни"/>
    <meta property="og:description" content="КИЇВ. 21 листопада. УНН. Голова правління агроіндустріального холдингу “Миронівський хлібопродукт” (МХП) Юрій Косюк анонсував створення групи …"/>
  </head>
  <body>
    <article>
      <h1>У МХП грядуть масштабні кадрові зміни</h1>
      <address><time datetime="2019-11-21T18:28:00+00:00">21 Nov 2019, 18:28</time> by <a rel="author">Петро Івасюк</a></address>
      <p><b>КИЇВ. 21 листопада. УНН.</b> Голова правління агроіндустріального холдингу “Миронівський хлібопродукт” (МХП) Юрій Косюк анонсував створення групи компаній для трансформації бізнесу, передає <b>УНН</b> з <a href="https://www.mhp.com.ua/uk/media/press-releases/details/golova-pravlinnja-mkhp-anonsuvav-stvorennja-grupi-kompanij-dlja-transformatsii-biznesu-vazhlivi-kadrovi-zmini-v-organizatsijnij-strukturi-kholdingu">посиланням на прес-службу</a> МХП.</p>
      <p>За словами Косюка, основним завданням нового напрямку буде трансформація бізнесу з різних напрямків шляхом залучення стартапів і впровадження цифрових технологій. Однією з перших компаній, яка почне трансформацію бізнесу МХП, стане MHP Digital.</p>
      <p>“Зараз бізнес в сфері АПК дуже сучасний, а МХП — один з найбільш інноваційних холдингів в Україні. За рівнем застосування новітніх технологій ми не тільки серед лідерів в Україні — ми значно випереджаємо багато європейських компаній. Майбутнє — за діджіталізацією, новими цифровими рішеннями і штучним інтелектом”, — заявив Косюк.</p>
      <p>Так, з 2020 року в нову групу компаній щодоо трансформації бізнесу перейде Ксенія Прожогіна. З 2013 року і до сьогодні Прогожіна обіймає посаду директора департаменту управління персоналом та комунікацій агрохолдингу МХП.</p>
      <p>Посада віце-президента з організаційної ефективності і управління персоналом компанії МХП займе Андрій Булах, який з 2014 року є керуючим партнером компанії “Делойт” в Україні. Булах має більше 20 років досвіду в сфері аудиту та консалтингу міжнародних і локальних компаній більшості галузей економіки, розповіли в МХП.</p>
      <p>“Сфера діджіталізації бізнесу, роботи зі стартапами близька Прожогіній, вона має весь необхідний досвід. Саме тому це призначення вважаю більш ніж логічним. Чи вірю я в те, що сил і мотивації у Ксенії вистачить? Безперечно, так! Андрій Булах — дуже гідна кандидатура на пост віце-президента з організаційної ефективності і управління персоналом. Радий, що він прийняв пропозицію і незабаром стане частиною команди МХП. Упевнений, у ввіреній йому сфері він примножить вже зроблене завдяки ефективним рішенням і діям”, — прокоментував зміни в управлінському складі холдингу Косюк.</p>
    </article>
  </body>
</html>