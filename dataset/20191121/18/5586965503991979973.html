<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/politistii-din-gorj-cauta-doua-fete-de-14-ani-date-disparute-de-familii-18603225"/>
    <meta property="og:site_name" content="Gândul"/>
    <meta property="article:published_time" content="2019-11-21T18:06:50+00:00"/>
    <meta property="og:title" content="Poliţiştii din Gorj caută două fete de 14 ani, date dispărute de familii"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Poliţiştii din Gorj caută două fete de 14 ani, date dispărute de familii</h1>
      <h2>Două fete de 14 ani, din comuna Baia de Fier, judeţul Gorj, au dispărut de acasă. Una dintre ele a plecat, marţi, să o viziteze pe cealaltă, iar apoi au mers împreună cu microbuzul la şcoală. Dispariţia lor a fost semnalată joi poliţiştilor, transmite corespondentul MEDIAFAX.</h2>
      <address><time datetime="2019-11-21T18:06:50+00:00">21 Nov 2019, 18:06</time> by <a rel="author" href="https://www.gandul.info/autor/loredana-ficiu" target="_blank">Loredana Ficiu</a></address>
      <p>Inspectoratul de Poliţie al Judeţului Gorj a anunţat, joi, că Andreea Elena Zoltan, în vârstă de 14 ani, din Baia de Fier, a plecat de acasă, marţi, la locuinţa prietenei sale, din aceeaşi comună, iar a doua zi au plecat împreună la şcoală, cu microbuzul. De atunci, familiile lor nu mai ştiu nimic de ele.</p>
      <p>„La data de 21 noiembrie, poliţişti din cadrul Postului de Poliţie Baia de Fier au fost sesizaţi de o femeie de 33 de ani, din comuna Baia de Fier, cu privire la faptul că fiica sa, Zoltan Andreea Elena, de 14 ani, a plecat de la domiciliul său din localitate, cu o zi în urmă şi până la momentul sesizării nu a mai revenit. La aceeaşi dată, la sediul Poliţiei s-a prezentat şi o femeie de 49 de ani, din aceeaşi localitate, care a sesizat faptul că nepoata sa, Cazacu Maria Alexandra, de 14 ani, a plecat de la domiciliu şi nu a mai revenit. Din primele verificări efectuate de poliţişti a rezultat faptul că prima tânără ar fi plecat în mod voluntar de la domiciliu, spunând că merge acasă la cea de-a doua minoră, unde a rămas până în dimineaţa zilei de 20 noiembrie, când, în jurul orelor 8.00, cele două s-au deplasat cu microbuzul şcolar la unitatea de învăţământ ale cărei cursuri le urmează", a declarat, corespondentului MEDIAFAX, Miruna Prejbeanu, purtătorul de cuvânt al IPJ Gorj.</p>
      <p>Cei care pot oferi informaţii care pot ajuta la găsirea celor două fete sunt rugaţi să sune la 112.</p>
    </article>
  </body>
</html>