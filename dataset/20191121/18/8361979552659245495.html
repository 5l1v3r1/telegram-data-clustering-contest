<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ssha-zaklikali-turechchinu-pozbutisya-s-400-50054994.html"/>
    <meta property="og:site_name" content="НВ"/>
    <meta property="article:published_time" content="2019-11-21T18:44:00+00:00"/>
    <meta property="og:title" content="Держдеп закликав Туреччину позбутися російських С-400, Анкара вважає інакше"/>
    <meta property="og:description" content="Туреччина повинна «позбутися» закуплених у Росії зенітно-ракетних комплексів С-400, несумісних з системами НАТО, щоб вийти з тупикової ситуації."/>
  </head>
  <body>
    <article>
      <h1>Держдеп закликав Туреччину позбутися російських С-400, Анкара вважає інакше</h1>
      <h2>Туреччина повинна «позбутися» закуплених у Росії зенітно-ракетних комплексів С-400, несумісних з системами НАТО, щоб вийти з тупикової ситуації.</h2>
      <address>
        <time datetime="2019-11-21T18:44:00+00:00">21 Nov 2019, 18:44</time>
      </address>
      <p>Про це повідомив представник Держдепартаменту США на брифінгу, передає <a href="https://www.reuters.com/article/us-turkey-security-usa/turkey-needs-to-get-rid-of-s-400s-to-overcome-impasse-state-dept-official-idUSKBN1XV296?il=0">Reuters.</a></p>
      <p>За його словами, США все ще розглядають можливість введення санкцій щодо Туреччини.</p>
      <p>«Вони знають, що вони мають можливість рухатися вперед, і вибір полягає в тому, щоб позбутися С-400», - сказав він.</p>
      <p>Водночас міністр національної оборони Туреччини Хулусі Акар обіцяє, що російські системи С-400 будуть працювати.</p>
      <p>Читайте також:<br/><a href="https://nv.ua/ukr/world/geopolitics/erdogan-rizko-vidpoviv-ssha-na-propoziciyu-zaminiti-s-400-na-patriot-50053578.html">&amp;nbspТуреччина не відмовиться від російських С-400 на користь Patriot — Ердоган</a></p>
      <p>«С-400 будуть функціонувати. Наразі персонал зі складу ЗС Туреччини з експлуатації С-400 проходить навчання, після завершення якого будуть здійснені заплановані заходи [щодо використання С-400]», - цитує <a href="https://www.aa.com.tr/ru/%D1%82%D1%83%D1%80%D1%86%D0%B8%D1%8F/%D1%81-400-%D0%B1%D1%83%D0%B4%D1%83%D1%82-%D1%80%D0%B0%D0%B1%D0%BE%D1%82%D0%B0%D1%82%D1%8C/1652190">Анадолу</a> заяву голови турецького військового відомства.</p>
      <p>Нагадаємо, в липні 2019 року <a href="https://nv.ua/ukr/world/geopolitics/rosiya-pochala-pershi-postavki-zrk-s-400-do-turechchini-50031697.html">почалося постачання російських ЗРК С-400</a> для потреб турецької армії. Анкара пояснила, що <a href="https://nv.ua/ukr/world/countries/zrk-s-400-v-minoboroni-turechchini-poyasnili-pokupku-rosiyskogo-ozbroyennya-50031885.html">контракт з Москвою «продиктований реаліями»,</a> оскільки повітряний простір Туреччини є незахищеним.</p>
      <p>Плани придбати російські ЗРК викликали серйозне занепокоєння з боку США. Вашингтон заявив, що російська ракетна система була розроблена для знищення американських і союзних літаків, в тому числі винищувачів нового покоління F-35. В адміністрації США назвали придбання Туреччиною С-400 «несумісним» з продажем F-35.</p>
    </article>
  </body>
</html>