<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/beau-teleurgesteld-over-sluiten-zaak-gosschalk/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T18:30:28+00:00"/>
    <meta property="og:title" content="Beau teleurgesteld over sluiten zaak-Gosschalk"/>
    <meta property="og:description" content="Beau van Erven Dorens baalt ervan dat de zaak tegen castingdirecteur Job Gosschalk is gesloten. &quot;Ik ben zo woedend dat het nooit tot een echte veroordeling is gekomen&quot;, zegt de presentator donderdag in RTL Boulevard."/>
  </head>
  <body>
    <article>
      <h1>Beau teleurgesteld over sluiten zaak-Gosschalk</h1>
      <address><time datetime="2019-11-21T18:30:28+00:00">21 Nov 2019, 18:30</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Beau van Erven Dorens baalt ervan dat de zaak tegen castingdirecteur Job Gosschalk is gesloten. “Ik ben zo woedend dat het nooit tot een echte veroordeling is gekomen”, zegt de presentator donderdag in RTL Boulevard.</p>
      <p>De zaak tegen voormalig castingdirecteur Gosschalk en een persoon die hem beschuldigde van een mogelijk zedendelict werd donderdag gesloten na een mediationtraject tussen beide partijen. Of dit ertoe leidt dat het Openbaar Ministerie Gosschalk niet gaat vervolgen, is nog niet bekend.</p>
      <p>Beau verklaarde vorig jaar in een uitzending van RTL Boulevard dat hij zich nauw betrokken voelt bij de slachtoffers van de misstanden in de acteurswereld. Hij is naar eigen zeggen zelf slachtoffer geweest van Gosschalk. Die zou Beau hebben voorgesteld naaktfoto’s te maken en die te verkopen.</p>
      <p>Kemna Casting</p>
      <p>Voor Beau is het onbegrijpelijk dat niet meer mensen aangifte hebben gedaan tegen Gosschalk, zo zegt hij donderdag. “Het gaat om honderd, misschien wel meer gevallen. Er is een zee aan slachtoffers, dat is het frustrerende.”</p>
      <p>Gosschalk kwam eind 2017 in opspraak naar aanleiding van de internationale #MeToo-beweging. Hij heeft erkend dat hij grenzen heeft overschreden nadat acteurs hem hadden beschuldigd van seksueel wangedrag. Gosschalk legde zijn werk neer en droeg zijn aandelen in castingbureau Kemna Casting, waar hij mede-eigenaar van was, over aan de zittende directie.</p>
      <p>BuzzE</p>
    </article>
  </body>
</html>