<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392172-%d7%a9%d7%99%d7%93%d7%95%d7%a8-%d7%99%d7%a9%d7%99%d7%a8-%d7%a0%d7%aa%d7%a0%d7%99%d7%94%d7%95-%d7%9e%d7%92%d7%99%d7%91-%d7%9c%d7%9e%d7%a0%d7%93%d7%9c%d7%91%d7%9c%d7%99%d7%98-%d7%95%d7%9b%d7%aa%d7%91"/>
    <meta property="og:site_name" content="סרוגים"/>
    <meta property="article:published_time" content="2019-11-21T18:34:23+00:00"/>
    <meta property="og:title" content="נתניהו יוצא למלחמה: &quot;צריך לחקור את החוקרים&quot;"/>
    <meta property="og:description" content="רגע לאחר כתב האישום נגדו, ראש הממשלה מגיב להחלטת היועמ&quot;ש להעמידו לדין בעבירות שוחד, מרמה והפרת אמונים. צפו בשידור חי"/>
  </head>
  <body>
    <article>
      <h1>נתניהו יוצא למלחמה: "צריך לחקור את החוקרים"</h1>
      <h2>ראש הממשלה הגיב להחלטת היועמ"ש להעמידו לדין ותקף בחריפות את מערכת המשפט: "זו אכיפה בררנית על סטרואידים, הגיע הזמן לחקור את החוקרים. אמשיך להוביל את המדינה כפי החוק"</h2>
      <address><time datetime="2019-11-21T18:34:23+00:00">21 Nov 2019, 18:34</time> by <a rel="author">, חדשות סרוגים</a></address>
      <p>רגע אחרי <u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">הגשת כתב האישום</a></u> נגדו, ראש הממשלה <u><a href="https://www.srugim.co.il/392209-%d7%91%d7%93%d7%99%d7%a7%d7%94-%d7%9e%d7%a9%d7%a4%d7%98%d7%99%d7%aa-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%99%d7%95%d7%9b%d7%9c-%d7%9c%d7%94%d7%a8%d7%9b%d7%99%d7%91-%d7%9e%d7%9e%d7%a9">בנימין נתניהו</a></u> נושא כעת (חמישי) הצהרה מיוחד בה יגיב להחלטת היועץ המשפטי לממשלה אביחי מנדלבליט להעמיד אותו לדין בעבירות שוחד, מרמה והפרת אמונים.</p>
      <figure>
        <img src="https://www.srugim.co.il/i/wp-content/uploads/2019/11/0156548__w204h120q80.png"/>
      </figure>
      <h4>עוד באותו נושא</h4>
      <h4>מנדלבליט הכריע: נתניהו יואשם בשוחד בתיק 4000</h4>
      <p>לכתבה המלאה בסרוגים &gt;<br/>26</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"לחקור את החוקרים", הצהרת נתניהו נגד כתב האישום נגדו (קרדיט: קונטקט)</p>
      <p>"אזרחי ישראל, אני נותן את החיים שלמען המדינה שלנו. נלחמתי בשבילה, נפצעתי בשבילה נאבק בשבילה בשנים האחורנות גם בזירות הבינלאומיות, גם כאן כדי להפוך אותנו לכוח עולמי ואני גאה , גאה מאד בהישגים שלנו" אמר. "זה יום קשה, קשה מאד לנאשים אוהבים ותומכים בי".</p>
      <h3>מכבד מאד את רשויות המשפט בישראל</h3>
      <p>"אני מכבד מאד את רשויות המשפט בישראל, אבל צריך להיות עיוור כדי לא לראות שמשהו לא טוב קורה אצל אנשי המשטרה והפרקליטות. אנחנו עדים לניסיון של הפיכה שלטונית נגד ראש ממשלה בהליך מזוהר ומגמתי" תקף. "ההחלטה מתפרסמת במהירות שיא דווקא היום בזמן הרגיש ביותר בפוליטיקה מאז קום המדינה. ובדיוק כמו שכתב החשדות פורסם בזמנו לפני הבחירות בזמן רגיש. העובדות הללו ממחישות כמה ההליך הזה נגוע בשיקולים זרים. נועד להפיל ראש ממשלה של הימין, נועד להפיל אותי בניגוד ליריביי בשמאל והתקשורת בישראל. אני פונה ליריבים פוליטיים הגונים: צריך פה שלטון חוק אמין וחסר פניות".</p>
      <p>בדבריו נתניהו טען כי "הציבור איבד אמון במשטרה ובפרקליטות", ופירט עשרות דוגמאות. "זה תהליך מזוהם, שיטה וחייבם לשים לזה סוף. אני יודע שכל ביקורת שנשמעה יגידו "איך אני מעז"? אתם צריכים לדרוש שיחקרו את החוקרים, הציבור צריך תשובות ברורות לבי החקירות המזהמות שנוהלו נגדי" אמר. "חיפשו אותי, לא את האמת".</p>
      <h3>איימו על עדי מדינה, החקירות מזוהמות</h3>
      <p>על פרשת עדי המדינה: "תיק 4000 – תיק מפוברק. איימו על ניר חפץ – 'נהרוס לך את המשפחה', 'הילדים שלך לא ידברו איתך יותר', 'נוריד אותך מנכסיך'. זה לא המצאות אבל הסתירו את זה מהיועמ"ש ואח"כ הטילו על זה צו איסור פרסום.האם ליאת בן ארי ידעה על כך? פרקליט המדינה ידע על כך? קיבלו הפללות שווא מעדי מדינה, ההליך הזה נודע לנו במקרה.</p>
      <figure>
        <img src="https://www.srugim.co.il/i/wp-content/uploads/2019/11/%D7%A0%D7%AA%D7%A0%D7%99%D7%94%D7%95-79__w1980.jpg"/>
      </figure>
      <h4>עוד באותו נושא</h4>
      <h4>כך הכרעת היועמ"ש תסחרר את המערכת הפוליטית</h4>
      <p>לכתבה המלאה בסרוגים &gt;<br/>5</p>
      <p>עוד תקף את שי ניצן: "באיזו מדינה הוא מתדרך פרקליטים לדבר נגד ראש הממשלה? זאת אכיפה בררנית על סטרואידים. לזה קוראים תפירת תיקים. תופרים פה חליפה מיוחדת במיוחד בשבילי. פעם ראשונה בתולדות הדמוקרטיה, ישראל ובכל העולם שחוקרי משטרה ופרקליטות חוקרים יחסים בין התקשורת והפוליטיקאים אבל חוקרים רק בן אדם אחד. הגיע הזמן לשים לזה סוף".</p>
      <p>"יש להקים ועדה חיצונית בלתי תלויה שתחקור את השיטה ותשים לה סוף. הגיע הזמן לחקור את החוקרים. הגיע הזמן לחקור את הפרקליטות שמאשרת חקירות מזוהמות" תקף. עוד התייחס ליועמ"ש אביחי מנדלבליט: "הוא לא עמד בלחץ, הוא נכנע למערכת שיצא נגדה בחומרה רבה".</p>
      <h3>אני ומשפחתי עוברים דבר קשה מנשוא</h3>
      <p>בסיכום דבריו אמר בנימה אישית: "מה שאני עובר זה לא כאן, גם אני בן אדם. מה שעוברת משפחתי זה קשה מנשוא, יום יום ערב ערב שופכים את דמי ודמם של רעייתי ובני בארסיות ורשעות שאין כדוגמתם. זה קשה לי, ייעצו לי 'להרכין ראש, לנטוש את העקרונות שלי, להתאתרג – כך אמרו לי. אבל תחושת הצדק והאמת בוערת בי. למען הצדק צריך לעשות דבר אחד – לחקור את החוקרים".</p>
      <p>עוד לפני הצהרתו נרשמו הפגנות תמיכה מחוץ לבית ראש הממשלה ברחוב בלפור, וממולם פעילים שקראו לראש הממשלה להתפטר מתפקידו.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: חיים גולדברגסרוגים)</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: חיים גולדברגסרוגים)</p>
      <p>בתור ראש הממשלה, נתניהו לא צריך להתפטר מתפקידו כל עוד אין פסק דין חלוט אחרי ערעור. עם זאת, הוא יהיה מחוייב להתפטר מכל תפקידי השרים שברשותו – כלומר, תיקי הבריאות, החקלאות, הרווחה, והתפוצות – מיד עם הגשת כתב האישום בעוד כחודש. היועץ המשפטי לממשלה יעביר בימים הקרובים את כתב האישום ליו״ר הכנסת, ומאז יחלו להיספר 30 הימים שבהם נתניהו יוכל לבקש חסינות מהכנסת, אך בשל ממשלת המעבר משפטו יכול להתעכב עד להקמת ועדת כנסת שתוכל להעניק לו את החסינות, במקרה שתועבר בקשה כזו.</p>
    </article>
  </body>
</html>