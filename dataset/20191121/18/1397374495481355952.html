<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/bivsi-igrac-zvezde-potpisao-za-zalgiris-hoce-li-i-sadasnji-393374.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T18:09:00+00:00"/>
    <meta property="og:title" content="Bivši igrač Zvezde potpisao za Žalgiris, hoće li i sadašnji?"/>
    <meta property="og:description" content="Jednu rupu su zakrpili u Kaunasu, ali se pojavila nova."/>
  </head>
  <body>
    <article>
      <h1>Bivši igrač Zvezde potpisao za Žalgiris, hoće li i sadašnji?</h1>
      <h2>Jednu rupu su zakrpili u Kaunasu, ali se pojavila nova.</h2>
      <address><time datetime="2019-11-21T18:09:00+00:00">21 Nov 2019, 18:09</time> by <a rel="author">Nikola Miloradović</a></address>
      <p>Pisali smo, Žalgiris se rastaje sa plejmejkerom Aleksom Perezom, koji je imao privatnih problema ove sezone, a karijeru će najverovatnije nastaviti u Galatasaraju.<br/><br/>Odlučili su da na njegovo mesto dovedu bivšeg košarkaša Crvene zvezde, ali i madridskog Reala i Panatinaikosa, Kej Si Riversa.<br/><br/>Kako prenosi litvanski novinar Donatas Urbonas, iskusni američki košarkaš se dogovorio sa litvanskim klubom i ostaje još samo da se njihova saradnja ozvaniči.<br/><br/>Rivers je imao odličnu sezonu u dresu Real Betisa u ACB ligi, na devet odigranih mečeva u Endesi u proseku je beležio 10,1 poena uz 2,4 skoka i 2,2 asistencije po nastupu.<br/><br/><anchor name=""/><a href="https://www.sportske.net/vest/kosarka/litvanci-prenose-zvezda-ostaje-bez-pleja-393298.html">Šuškalo se da je Šaras Jasikevičijus zainteresovan i za plejmejkera Crvene zvezde Lorenca Brauna</a>, na kraju je ipak angažovano jednostavnije rešenje, ali to ne mora da znači da je Žalgiris odustao od Zvezdinog igrača.<br/><br/>Naime, povredu je u redovima ekipe iz Kaunasa doživeo litvanski reprezentativac Marijus Grigonis, pa iz kluba traže još jedno pojačanje na bekovskim pozicijama.<br/><br/>Dakle, čini se da je Braun i dalje u opticaju, a želja Žalgirisa je i bek Fehte Stiv Vasturija, koji ima odličnu sezone u Nemačkoj, ali i u FIBA Ligi šampiona.<br/><br/>Zvezda i Žalgiris se u 19h sastaju u devetom kolu Evrolige u "Žalgirio Areni" u Kaunasu.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/alarm-evropski-velikan-zeli-zvezdinog-kosarkasa-393354.html"/>
        <a href="https://www.sportske.net/vest/kosarka/litvanci-prenose-zvezda-ostaje-bez-pleja-393298.html"/>
        <a href="https://www.sportske.net/vest/kosarka/zalgiris-u-istom-problemu-kao-i-zvezda-393290.html"/>
        <a href="https://www.sportske.net/vest/kosarka/pravo-u-metu-lorenco-braun-o-najvecem-zvezdinom-problemu-393248.html"/>
        <a href="https://www.sportske.net/vest/kosarka/zvezda-sta-sledi-posle-zalgirisa-trinaest-meceva-do-nove-godine-393233.html"/>
      </related>
    </article>
  </body>
</html>