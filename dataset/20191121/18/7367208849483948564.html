<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/eventi/articolo/a-borgo-san-dalmazzo-le-iniziative-gratuite-contro-la-violenza-sulle-donne.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T18:15:00+00:00"/>
    <meta property="og:title" content="A Borgo San Dalmazzo le iniziative gratuite contro la violenza sulle donne"/>
    <meta property="og:description" content="Nei giorni 26, 28 e 29 novembre la biblioteca civica &quot;Anna Frank&quot; ospiterà le lezioni di yoga, difesa personale e shiatsu"/>
  </head>
  <body>
    <article>
      <h1>A Borgo San Dalmazzo le iniziative gratuite contro la violenza sulle donne</h1>
      <h2>Nei giorni 26, 28 e 29 novembre la biblioteca civica "Anna Frank" ospiterà le lezioni di yoga, difesa personale e shiatsu</h2>
      <address><time datetime="2019-11-21T18:15:00+00:00">21 Nov 2019, 18:15</time> by <a rel="author">comunicato stampa</a></address>
      <p>Fin dal 1999, il 25 novembre ricorre la <b>Giornata Internazionale contro la violenza sulle donne: </b>tematica che non può e non deve essere taciuta.   Nel <b>Comune di Borgo San Dalmazzo </b>si sono registrati negli anni ben quattro femminicidi e a queste donne va il ricordo della comunità intera.</p>
      <p>A chi oggi si trova in situazioni di violenza domestica l'incoraggiamento è di segnalare al numero 1522: tutti abbiamo il dovere morale di fare rete intorno a chi subisce violenze fisiche e psicologiche.  </p>
      <p><i>“Per affermare insieme la nostra volontà di essere comunità solidale, per rafforzare l'autostima delle donne e per sensibilizzare la cittadinanza al tema</i> - spiega la vicesindaco <b>Roberta Robbione </b>- <i>abbiamo accolto “a braccia aperte” la proposta delle due volontarie attualmente impiegate presso la Biblioteca con il Servizio Civile, Lorenza Bonfiglio e Sabrina Esposito, che hanno “costruito” l'iniziativa BORGO è Donna, Donna è BELLO.”  </i></p>
      <p>Nei giorni 26, 28 e 29 novembre la biblioteca ospiterà alcune lezioni gratuite.</p>
      <p>
        <b>Martedì 26 no</b>
        <b>vembre lezioni di yoga, con orario</b>
        <b> 10-11 e 17-18.</b>
      </p>
      <p>
        <b>Giovedì 28 Novembre lezioni di difesa personale, con orario</b>
        <b> 10-11 e 17-18.</b>
      </p>
      <p>
        <b>Venerdì 29 Novembre lezione introduttiva allo shiatsu, con orario</b>
        <b> 17-18.</b>
      </p>
      <p>Tutti gli incontri sono gratuiti, ma si invitano le interessate a prenotarsi presso la Biblioteca Civica “Anna Frank” in Via Boves, 4 (tel. 0171.265555) entro sabato 23 novembre.  </p>
      <p>Si coglie l'occasione per ringraziare i professionisti <b>Lorella Luciano (yoga), Giuseppe Arneodo (difesa personale), Claudia Bono e Elena Franchi  (shiatsu)</b> per la disponibilità e sensibilità dimostrata e offerta.</p>
    </article>
  </body>
</html>