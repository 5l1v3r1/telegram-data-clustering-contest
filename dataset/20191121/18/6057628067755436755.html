<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191121-ahmed-musa-ya-dauki-nauyin-karatun-yan-najeriya-100-jamia"/>
    <meta property="og:site_name" content="RFI"/>
    <meta property="article:published_time" content="2019-11-21T18:32:24+00:00"/>
    <meta property="og:title" content="Ahmed Musa ya dauki nauyin karatun 'yan Najeriya 100 a Jami'a"/>
    <meta property="og:description" content="Kaftin din Super Eagles Ahmed Musa ya sanar da cewa zai dauki nauyin dalibai har 100 a wata jami'a mai zaman kanta da ke birnin Kano a Najeriya."/>
  </head>
  <body>
    <article>
      <h1>Ahmed Musa ya dauki nauyin karatun 'yan Najeriya 100 a Jami'a</h1>
      <address><time datetime="2019-11-21T18:32:24+00:00">21 Nov 2019, 18:32</time> by <a rel="author">Ahmed Abba</a></address>
      <p>
        <b>Kaftin din Super Eagles Ahmed Musa ya sanar da cewa zai dauki nauyin dalibai har 100 a wata jami'a mai zaman kanta da ke birnin Kano a Najeriya.</b>
      </p>
      <p>Ahmed Musa ya bayyana haka ne a yayin wata ganawa da ya yi da wakilan jami'ar Skyline University Nigeria dake birnin Kano, inda ya sanya hannu kan wata yarjejeniyar zama Jakadar jami'ar na musamman.</p>
      <p>Ahmed Musa ya ce yana matukar kaunar harkokin ilimi kuma dalilin da ya sa ya shiga yarjejeniyar kenan.</p>
      <p>"<i>Wannan ne yasa na dauki nauyin dalibai 100 a wannan jami'ar,"</i> kamar yadda ya bayyana a shafin sa na Instagram.</p>
      <p>Tuni al'ummar Najeriya suka fara yaba matakin fitattun kasar wajen maida hankali kan ci gaban ilimi.</p>
      <p>A baya-bayan nan shima tauraron shirya fina-finan Hausa, kuma mawaki Adam A Zango ya biyan kudin karatun wasu dalibai 101 na shekara uku, a makarantar Farfesa Ango Abdullahi dake Zaria, inda ya kashe fiye da naira miliyan 46.</p>
      <p> </p>
      <p> </p>
      <p> </p>
    </article>
  </body>
</html>