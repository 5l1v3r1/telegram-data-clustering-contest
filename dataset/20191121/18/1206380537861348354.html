<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/lela-ceterova-brzy-porodi-a-v-jidle-se-neomezuje-prozradila-jak-to-ma-s-pribiranim"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T18:00:00+00:00"/>
    <meta property="og:title" content="Lela Ceterová brzy porodí a v jídle se neomezuje: Prozradila, jak to má s přibíráním"/>
    <meta property="og:description" content="Lela Ceterová (30), která se zanedlouho stane maminkou, se pochlubila snímkem s bříškem. Slovenská playmate, která je partnerkou nejznámějšího českého MMA bojovníka, prozradila, že z porodu strach nemá. Snad i proto, že bude přítomen právě otec miminka – Karlos. S takovou oporou v zádech by se každá žena cítila bezpečně."/>
  </head>
  <body>
    <article>
      <h6 class="kicker">těhotenství</h6>
      <h1>Lela Ceterová brzy porodí a v jídle se neomezuje: Prozradila, jak to má s přibíráním</h1>
      <address><time datetime="2019-11-21T18:00:00+00:00">21 Nov 2019, 18:00</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/ff/4f/ff4f609-247293-lelaaa-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Lele to moc sluší.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/63/4f/634f6f6-246377-lela-ceterova-official-69869044--2560x0-shrink.jpg"/>
          <figcaption>Karlos Vémola a Lela Ceterová zanedlouho čekají rodinu.<cite>Instagram.com</cite></figcaption>
        </figure>
        <figure>
          <img src="https://www.extra.cz/images/thumbs/58/41/584160c-247285-lela-2560x0-shrink.png"/>
          <figcaption>Lela si užívá poslední chvíle v těhotenství.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/68/94/6894a6e-186223-vemola-karlos3-2560x0-shrink.jpg"/>
          <figcaption>Karlos Vémola bude podruhé otcem. Zápas století ale nevyhrál.<cite>CzechFighters.cz</cite></figcaption>
        </figure>
        <figcaption>
          <a href="https://www.extra.cz/lela-ceterova-brzy-porodi-a-v-jidle-se-neomezuje-prozradila-jak-to-ma-s-pribiranim/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Lela Ceterová (30), která se zanedlouho stane maminkou, se pochlubila snímkem s bříškem. Slovenská playmate, která je partnerkou nejznámějšího českého MMA bojovníka, prozradila, že z porodu strach nemá. Snad i proto, že bude přítomen právě otec miminka - Karlos. S takovou oporou v zádech by se každá žena cítila bezpečně.</b>
      </p>
      <p><a href="https://www.extra.cz/tema/lela-ceterova">Lela</a> prožívá celé své těhotenství naprosto ukázkově. Po počátečních nevolnostech přišla úleva a Lela si užívá každého okamžiku. Podle toho, jak <a href="https://www.extra.cz/tema/karlos-vemola">Vémolova</a> partnerka září, je znát, že jí těhotenství nekomplikují žádné nepříjemnosti. I když Lela několik kilogramů přibrala, zůstává stále okouzlující a může si i těsně před porodem dovolit upnuté oblečení. Pro eXtra přiznala, že se těhotenských kil ani porodu neobává.</p>
      <p><b>„Přibírám každým dnem, po porodu věřím, že nabrané kilogramy půjdou dobře shodit,“</b> prozradila půvabná Slovenka.</p>
      <p>„U porodu bude Karlos a díky tomu mám menší obavy. Už brzy budeme rodina, můj sen, na který se těším,“ dodala Lela… Karlos Vémola, který minulý víkend prohrál v kleci se slovenským bijcem Attilou Véghem, se na miminko také těší a na Lelu, kterou svou přítomností v posledních měsících zanedbával, bude mít konečně víc času.</p>
      <p>Malá Lily by měla přijít na svět na začátku prosince.</p>
    </article>
  </body>
</html>