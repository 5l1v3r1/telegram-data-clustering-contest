<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220737/byvaly-taliansky-reprezentant-odstartoval-novu-karieru-musia-vediet-ze-v-tom-nie-su-osamote"/>
    <meta property="og:site_name" content="Športky.sk"/>
    <meta property="article:published_time" content="2019-11-21T18:45:00+00:00"/>
    <meta property="og:title" content="Bývalý taliansky reprezentant odštartoval novú kariéru: Musia vedieť, že v tom nie sú osamote"/>
    <meta property="og:description" content="RÍM - Bývalý taliansky futbalový reprezentant Claudio Marchisio odštartoval novinársku kariéru. Stal sa prispievateľom regionálneho periodika Corriere Torino, kde mu vo štvrtok vyšiel prvý stĺpček."/>
  </head>
  <body>
    <article>
      <h1>Bývalý taliansky reprezentant odštartoval novú kariéru: Musia vedieť, že v tom nie sú osamote</h1>
      <address>
        <time datetime="2019-11-21T18:45:00+00:00">21 Nov 2019, 18:45</time>
      </address>
      <p>RÍM - Bývalý taliansky futbalový reprezentant Claudio Marchisio odštartoval novinársku kariéru. Stal sa prispievateľom regionálneho periodika Corriere Torino, kde mu vo štvrtok vyšiel prvý stĺpček.</p>
      <p>Netýkal sa však futbalu, zameral sa na taliansku humanitárnu pracovníčku Silviu Romanovú, ktorú zajali v Keni 20. novembra 2018. Talianska tlačová agentúra ANSA priniesla v stredu správu, že Romanovú premiestnili na územie Somálska, kde ju drží islamistická skupina napojená na Al-Shabaab. <i><b>"Chcel som dať najavo Francesce a Enzovi, rodičom Silvie, že na nich myslím. Musia vedieť, že v tom nie sú osamote, Silvia je aj naša dcéra, naša sestra a naša priateľka. Sme na ňu hrdí," </b></i>vysvetlil 33-ročný Marchisio svoje rozhodnutie na instagrame.</p>
      <p>Niekdajší stredopoliar odohral väčšinu kariéry za Juventus Turín, s ktorým získal sedem taliansky titulov. Kariéru ukončil tento rok po záverečnej sezóne v Zenite Petrohrad.</p>
      <footer><b>Zdroj:</b> TASR<br/><b>Foto:</b> SITA/AP/Antonio Calanni</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/216637/grazie-claudio-nedoceneny-maestro-zalohy-srdcom-turincan-definitivny-koniec-krasnej-etapy"/>
        <a href="https://sportky.zoznam.sk/c/213171/video-casy-pred-messiho-velebenim-blcha-poblaznila-argentinu-oslavoval-aj-velky-maradona"/>
        <a href="https://sportky.zoznam.sk/c/209087/zenit-ukoncil-spolupracu-s-talianskym-zaloznikom-patril-medzi-najlepsie-zarabajucich-legionarov"/>
        <a href="https://sportky.zoznam.sk/c/189223/video-mak-vybojoval-rozhodujucu-penaltu-keby-sme-boli-presnejsi-mohli-sme"/>
      </related>
    </article>
  </body>
</html>