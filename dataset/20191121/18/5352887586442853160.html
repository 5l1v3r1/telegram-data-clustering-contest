<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/patarimai/isgyvenimo-vadovas-startuoliams-pagrindiniai-zingsniai-sekmingo-verslo-link-1751671/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T18:33:00+00:00"/>
    <meta property="og:title" content="Išgyvenimo vadovas startuoliams: pagrindiniai žingsniai sėkmingo verslo link"/>
    <meta property="og:description" content="Reklama"/>
  </head>
  <body>
    <article>
      <h1>Išgyvenimo vadovas startuoliams: pagrindiniai žingsniai sėkmingo verslo link</h1>
      <address><time datetime="2019-11-21T18:33:00+00:00">21 Nov 2019, 18:33</time> by <a rel="author">Kaspersky</a></address>
      <p>Reklama</p>
      <p>
        <b>Verslo pradžia yra vienas iš sunkiausių iššūkių, su kuriais gali susidurti žmogus. JAV Darbo statistikos biuras nustatė, kad apie 39–45 proc. naujų įmonių sužlunga per pirmuosius ketverius metus. Pirmieji veiklos metai daugeliui įmonių būna itin sunkūs, nes būtent per šiuos 12 mėnesių įmonei reikia kokybiškai susiplanuoti ir susidėlioti naujus verslo procesus. Aleksandras Moisejevas, Kaspersky vyriausiasis saugumo vadovas, atskleis keletą dažniausiai pasitaikančių priežasčių, kodėl žlunga naujos verslo įmonės, ir papasakos, kaip to išvengti.</b>
      </p>
      <p>
        <b>Supraskite, kad verslumas – itin svarbus veiksnys</b>
      </p>
      <p>Požiūris, kad verslumas yra linksmas, atlaidus ir nereikalauja sunkaus darbo – visiškas pramanas. Daugybė naujų įmonių pradeda savo verslą su dideliais lūkesčiais ir mano, kad sulauks milžiniškų investicijų. Tačiau mažai svarstoma, kaip jų verslas taps pelningas. Kai kurie verslininkai labai pasitiki savimi ir yra garantuota, kad jų idėja bus sėkminga, tačiau nepavykus šios idėjos įgyvendinti, jie taip ir nesugeba kažką pakeisti. Daugelis žmonių yra susidarę klaidingą požiūrį apie verslumą. Realiame pasaulyje, norint įgyvendinti pirminę idėją, reikia įdėti labai daug pastangų ir atlikti tūkstančius užduočių. Itin svarbu, kad pradedantieji verslininkai perprastų klientų poreikius, suprojektuotų gaminio pavyzdį, apgalvotų, kam ir kaip jį galima parduoti, ir sukurtų pardavimo bei rinkodaros kanalus. Tyrimai rodo, kad sėkmingą naujų įmonių steigimą dažniausiai pradeda 42–45 metų žmonės. Žinoma, tai nereiškia, kad 25-erių metų asmeniui garantuojama nesėkmė, tačiau tai rodo, kad verslumui reikia drausmės, sunkaus darbo ir patirties.</p>
      <p>
        <b>Išanalizuokite savo vertės pasiūlymą</b>
      </p>
      <p>Pažvelkite į savo produktą ir pagalvokite apie naudą, kurią jis gali suteikti būsimam klientui. Ar yra tik vienas unikalus panaudojimo būdas, ar galbūt jis gali būti naudojamas įvairiems tikslams? O gal jūsų produktas galėtų būti vertingas skirtingoms auditorijoms? Čia kyla rizika, kad jeigu jūsų pirminė idėja klientui pasirodys netiksli, vėliau ją pakeisti galbūt jau bus per vėlu. Kad ši mintis būtų aiškesnė, pateiksime istoriją apie projektą, į kurį investavo „Kaspersky“ kompanija. Pirmiausia komanda sukūrė technologiją, sujungiančią NFC lustus su „blockchain“ sistema. Technologija buvo sukonstruota kaip įrankis, kuris drabužių prekės ženklams, parduotuvėms ir vartotojams padėtų patikrinti prekių autentiškumą. Tačiau vėliau komandos nariai suprato dar vieną šios technologijos panaudojimo būdą ir jiems net nereikėjo keisti pačio produkto. Komanda tiesiog pridėjo kitą naudojimo scenarijų. Tai leido jiems iš naujo pasiūlyti šį gaminį platesniam klientų ratui, kurie panaudojo šiuos NFC lustus, kad su savo klientais lengviau pasidalintų informacija apie prekes, naujienas ir pasiūlymus. Būtent to ir reikėjo prekės ženklams, o ne vien tik naujos skaitmeninės priemonės kovai su padirbinėjimu.</p>
      <p>
        <b>Išbandykite savo idėją realybėje: atidžiai išnagrinėkite vartotojų atsiliepimus ir atitinkamai pakoreguokite savo produktą</b>
      </p>
      <p>Reklama</p>
      <p>Kai kuriais aspektais startuoliai ne itin skiriasi nuo įprastų verslo įmonių. Šiuolaikinėje rinkoje jiems abiem reikia išrasti naujus produktus ir nuolatos išbandyti įvairias idėjas, kol jų produktas ar paslauga taps pelninga veikla. Didžiausias skirtumas – kiek savo išteklių jie gali investuoti į tyrimus ir plėtrą. Pradedančios įmonės dažnai susiduria su įvairiais iššūkiais, nes joms gali greitai pritrūkti grynųjų pinigų. Skubėdamos jos priima neapgalvotus sprendimus, kurie dažniausiai būna paremti jų vidine nuojauta, o tai gali privesti prie netinkamos strategijos įgyvendinimo. Tai mus moko niekada neignoruoti galimų partnerių ir klientų atsiliepimų. Sužinokite, ko jie nori iš jūsų produkto, o tada jį patobulinkite. Prieš pereidami prie kito produkto kūrimo etapo, būkite pasirengę išbandyti penkias, dešimt ar net penkiolika idėjų.</p>
      <p>
        <b>Sukurkite efektyvų verslo planą ir finansinį modelį</b>
      </p>
      <p>Gerai parengtas ir gerai apgalvotas verslo planas parodo, kaip jūsų startuolis ateityje taps sėkmingu verslu. Jei pradedantysis verslininkas nustato tik savo produkto plėtros strategiją, bet neapgalvoja pardavimo taktikos, potencialūs investuotojai tikrai pareikalaus žinoti, kada verslas taps pelningas. Turėti idėją ir padaryti ją apčiuopiamu produktu – tai puikus pirmasis žingsnis. Taip pat turėtumėte parengti produkto pardavimo planą, kurį laikui bėgant būtų galima koreguoti. Net jeigu pajamos iš pradžių yra minimalios, tai vis tiek geriau nei jokių pajamų. Šios pajamos skatina potencialių investuotojų susidomėjimą. Gerai apgalvotas finansinis modelis turėtų padėti kontroliuoti jūsų biudžetą ir užtikrinti, kad pradiniame verslo etape jums nepritrūks finansinių lėšų. Nors finansiniai modeliai baugina tuos asmenis, kurie turi mažai apskaitos patirties, bet yra daugybė šablonų ir įrankių, kurie jums padės išspręsti šią problemą. Be to, šį etapą visada galite perduoti kitai, labiau patyrusiai, įmonei.</p>
      <p>
        <b>Supraskite savo produkto įvedimo į rinką strategiją</b>
      </p>
      <p>Pirmiausia apgalvokite, kas yra jūsų potencialūs klientai, o tada nuspręskite, kaip veiksmingai juos pasieksite. Pradedančiųjų įmonių ištekliai dažnai yra riboti, todėl labai svarbu rasti tinkamiausią būdą, kaip greitai pasiekti potencialius klientus ir paskatinti juos pirkti jūsų produktą. Bet čia kartais suklysta net ir visame pasaulyje žinomi prekės ženklai. Pavyzdžiui, kompanija „Google“ sukūrė „Google Glass“ – išmaniuosius akinius, kurie veikia kaip „dėvimas“ kompiuteris, bet tiesiog nesuprato, kodėl žmonėms gali prireikti šios technologijos. Dėl to išaugo prekės kaina ir trūko potencialių klientų paklausos. Jeigu dirbate rinkoje, kurioje turite ribotą patirtį, visada galite pasinaudoti partnerių ekosistemą, kad lengviau pasiektumėte savo naujus klientus. Todėl labai svarbu būsimiems partneriams veiksmingai parodyti jūsų produkto vertę, nes tik taip juos paskatinsite ir motyvuosite dirbti kartu su jumis.</p>
      <p>
        <b>Suburkite jūsų poreikius atitinkančią komandą</b>
      </p>
      <p>Reklama</p>
      <p>Negalima tikėtis, kad verslininkai viską padarys patys. Tiesą sakant, buvo nustatyta, kad 80 proc. įmonių, samdančių papildomus darbuotojus, daug lengviau išgyvena pirmuosius naujo verslo metus. Tačiau neveiksminga samdyti žmones vien tam, kad jie atliktų stereotipinius darbus. Geriau samdykite tik tuos darbuotojus, kurių jums reikia labiausiai. Jeigu šiuo metu jūsų verslui nėra būtinas tam tikras pareigas atliekantis darbuotojas, pavyzdžiui, socialinės žiniasklaidos vadovas, tada palaukite tinkamesnio laikotarpio. Be to, nors kiekvienas darbuotojas turi vieną pagrindinį vaidmenį, bet tai nereiškia, kad jis turėtų apsiriboti tik šia veikla. Svarbu įdarbinti „chameleonus“. Tokiu būdu žmonės gali ne tik efektyviai dirbti paskirtose komandose, bet ir įsitraukti į skirtingus verslo aspektus. Bet kaip darbdavys gali tinkamai suderinti patyrusių žmonių įdarbinimą ir taip pat užtikrinti, kad versle pakaktų darbuotojų, turinčių naują požiūrį ir motyvaciją? Į šį klausimą nėra vieno teisingo atsakymo. Taigi protingiausia būtų susikoncentruoti į tinkamos komandos, kuri leistų pasiekti užsibrėžtus tikslus ir padėtų išspręsti iškilusias problemas, formavimą. Kitą įdarbinimo etapą galite pradėti tada, kai jūsų verslas taps labiau stabilus.</p>
      <p>Už kiekvieno startuolio idėjos slypi žmonės, kurie turi savo emocijas, rūpesčius ir svajones. Be visų anksčiau minėtų techninių ir praktinių patarimų, egzistuoja dar vienas labai svarbus dalykas, į kurį turi atsižvelgti visi verslininkai. Startuolių įkūrėjai ir jų komandos turi žinoti savo pagrindinį tikslą. Kartais naujos įmonės „perdega“ ir nuobodžiauja, nes yra įtrauktos į monotonišką rutiną. Taigi, jūsų komandos nariai turėtų išmokti nusistatyti asmeninius ir dalykinius tikslus. O tada jie turėtų sudaryti planą, kuriame būtų aiškiai išdėstyta, kaip šiuos tikslus pasiekti, kad galėtų iš savo darbo ir asmeninio gyvenimo pasisemti jėgų judėti į priekį.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/ekonomikos-naujienos/tyrimas-zvilgsnis-i-ateiti-veda-i-ekonomine-sekme/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/verslo-lukesciai-prasteja/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>