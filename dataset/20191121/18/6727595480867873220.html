<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/muralee-thummarukudy-fb-post-about-student-died-due-to-snake-bite-incident.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T18:35:00+00:00"/>
    <meta property="og:title" content="&quot;തളര്‍ന്നു കിടന്ന കുട്ടിയെ എടുത്തുകൊണ്ടോടിയ ആ അച്ഛനെ ഓര്‍ത്തപ്പോള്‍ കരഞ്ഞുപോയി&quot;; കുട്ടിയ്ക്ക് പാമ്പു കടിയേറ്റ സംഭവത്തില്‍ അധ്യാപകരെ വിമര്‍ശിച്ച് മുരളി തുമ്മാരക്കുടി"/>
    <meta property="og:description" content="KERALA NEWS School Death Wayanadu Kerala വയനാട്: സുല്‍ത്താന്‍ ബത്തേരിയിലെ സര്‍വജന വൊക്കേഷണല്‍ ഹയര്‍ സെക്കന്ററി സ്‌കൂളില്‍ നിന്ന് പാമ്പു കടിയേറ്റ് കുട്ടി മരിച്ച സംഭവത്തില്"/>
  </head>
  <body>
    <article>
      <h1>"തളര്‍ന്നു കിടന്ന കുട്ടിയെ എടുത്തുകൊണ്ടോടിയ ആ അച്ഛനെ ഓര്‍ത്തപ്പോള്‍ കരഞ്ഞുപോയി"; കുട്ടിയ്ക്ക് പാമ്പു കടിയേറ്റ സംഭവത്തില്‍ അധ്യാപകരെ വിമര്‍ശിച്ച് മുരളി തുമ്മാരക്കുടി</h1>
      <address><time datetime="2019-11-21T18:35:00+00:00">21 Nov 2019, 18:35</time> by <a rel="author">ന്യൂസ് ഡെസ്‌ക്</a></address>
      <p>വയനാട്: സുല്‍ത്താന്‍ ബത്തേരിയിലെ സര്‍വജന വൊക്കേഷണല്‍ ഹയര്‍ സെക്കന്ററി സ്‌കൂളില്‍ നിന്ന് പാമ്പു കടിയേറ്റ് കുട്ടി മരിച്ച സംഭവത്തില്‍ അധ്യാപകരെ വിമര്‍ശിച്ച് ദുരന്തനിവാരണ വിദഗ്ധന്‍ മുരളി തുമ്മാരക്കുടി.</p>
      <p>ഫേസ്ബുക്ക് പോസ്റ്റിലൂടെയാണ് തുമ്മാരക്കുടി രൂക്ഷ വിമര്‍ശനവുമായി രംഗത്തെത്തിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>വിഷയങ്ങള്‍ തുറന്ന് പറയാന്‍ വിദ്യാര്‍ത്ഥികള്‍ കാണിച്ച ധൈര്യത്തെ ആശ്വാസമായി കാണുന്നുവെന്നും തുമ്മാരക്കുടി പറയുന്നു.</p>
      <p>കുട്ടിയ്ക്ക് വേണ്ടത്ര രോഗനിര്‍ണ്ണയവും ചികിത്സയും ലഭ്യമാകാത്തതിലും അദ്ദേഹം തന്റെ പോസ്റ്റിലൂടെ ആശങ്ക പ്രകടിപ്പിച്ചു.</p>
      <p>മുരളി തുമ്മാരക്കുടിയുടെ പോസ്റ്റിന്റെ പൂര്‍ണ്ണരൂപം</p>
      <related>
        <a href="https://www.doolnews.com/wayanad-student-death-by-snake-bite-in-school-teacher-susupension522.html?utm_source=doolnews&amp;utm_medium=related"/>
      </related>
      <p>നമ്മുടെ ഭാവി! ക്ലാസ് റൂമില്‍ ചെരുപ്പിട്ടാല്‍ ദേഷ്യപ്പെടുന്ന അധ്യാപകര്‍… എന്നെ പാമ്പ് കടിച്ചു എന്ന് കുട്ടി പറഞ്ഞപ്പോള്‍ രക്ഷകര്‍ത്താവ് വരട്ടെ എന്നുപറഞ്ഞ് നോക്കിയിരിക്കുന്നവര്‍… ഇവിടെ കാറുണ്ടല്ലോ അതില്‍ കുട്ടിയെ കൊണ്ടുപോയിക്കൂടെ എന്ന് ചോദിക്കുമ്പോള്‍ ദേഷ്യപ്പെടുന്നവര്‍…</p>
      <p>സഹപാഠിക്ക് എന്ത് പറ്റിയെന്ന് അന്വേഷിക്കുന്നവരെ വടിയെടുത്ത് ഓടിക്കുന്ന സ്‌കൂള്‍. ഇത്തരക്കാര്‍ പഠിപ്പിക്കുന്ന സ്‌കൂളില്‍ പഠിച്ചിട്ടും, ഉണ്ടായ കാര്യങ്ങള്‍ ആരും പറഞ്ഞുകൊടുക്കാതെ ക്യാമറക്ക് മുന്‍പില്‍ ആരെയും പേടിക്കാതെ പറയാന്‍ ധൈര്യമുള്ള ഒരു കൂട്ടം കുട്ടികള്‍ സ്‌കൂളില്‍ ഉണ്ടെന്നത് തന്നെയാണ് ആശ്വാസം.</p>
      <related>
        <a href="https://www.doolnews.com/wayand-school-girl-dead-by-snake-bite-studnets-against-school-sheha-sherin255.html?utm_source=doolnews&amp;utm_medium=related"/>
      </related>
      <p>രാവിലെ ചിരിച്ചു കളിച്ചു വീട്ടില്‍ നിന്നും പോയ കുട്ടിയെ വൈകിട്ട് തളര്‍ന്നു കിടക്കുമ്പോള്‍ എടുത്തുകൊണ്ടോടേണ്ടി വന്ന ആ അച്ഛനെ ഓര്‍ത്തപ്പോള്‍ കരഞ്ഞുപോയി.</p>
      <p>എന്തുകൊണ്ടാണ് കുട്ടിയെ കൊണ്ടുപോയ ആശുപത്രിയില്‍ വേണ്ടത്ര രോഗനിര്‍ണ്ണയവും ചികിത്സയും കിട്ടാതിരുന്നത് എന്നതും എന്നെ അമ്പരിപ്പിക്കുന്നുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>നല്ല കളക്ടര്‍ ഒക്കെയുള്ള ജില്ലയായതിനാല്‍ ശരിയായ അന്വേഷണം നടക്കുമെന്നും, ഇതില്‍ നിന്നും എന്തെങ്കിലും പാഠങ്ങള്‍ നമ്മുടെ കുട്ടികള്‍ക്ക് വേണ്ടി പഠിക്കുമെന്നും തന്നെയാണ് പ്രതീക്ഷ.<br/>കുട്ടികളെ, നിങ്ങള്‍ അഭിമാനമാണ്.</p>
      <p>അധ്യാപകര്‍ സ്വന്തം മനസാക്ഷിയോട് ചോദിച്ചാല്‍ മതി.</p>
      <p>മുരളി തുമ്മാരുകുടി</p>
      <figure>
        <iframe src="https://www.youtube.com/embed/JTERZRrOduc" width="500" height="281" data-service="Youtube" scrolling="no"/>
      </figure>
    </article>
  </body>
</html>