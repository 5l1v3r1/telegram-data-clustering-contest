<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109344-Radev%253A-Balgariya-ceni-partnyorstvoto-si-s-OAE-v-ikonomikata%252C-obrazovanieto-i-sigurnostta"/>
    <meta property="og:site_name" content="Канал 3"/>
    <meta property="article:published_time" content="2019-11-21T18:04:00+00:00"/>
    <meta property="og:title" content="Радев: България цени партньорството си с ОАЕ в икономиката, образованието и сигурността"/>
    <meta property="og:description" content="Посланик Ал Наджар благодари за оказаната чест и полученото висше държавно отличие"/>
  </head>
  <body>
    <article>
      <h1>Радев: България цени партньорството си с ОАЕ в икономиката, образованието и сигурността</h1>
      <h2>Посланик Ал Наджар благодари за оказаната чест и полученото висше държавно отличие</h2>
      <address>
        <time datetime="2019-11-21T18:04:00+00:00">21 Nov 2019, 18:04</time>
      </address>
      <p>
        <b>България цени високо партньорството си с Обединените арабски емирства в икономиката, инвестициите, в сферата на сигурността и борбата с тероризма. Това заяви държавният глава Румен Радев, който днес на церемония в Гербовата зала на „Дондуков“ 2 награди посланика на Обединените арабски емирства (ОАЕ) у нас Абдулуахаб Насър Ал Наджар с орден „Мадарски конник“ първа степен, съобщиха от прессекретариата на държавния глава. Отличието на дипломата, който е първи посланик-резидент в България, е за особено големите му заслуги за развитието на двустранните отношения между България и арабската държава.</b>
      </p>
      <p>Румен Радев открои приноса на посланик Ал Наджар за издигане на отношенията и политическия диалог между България и Обединените арабски емирства на по-високо равнище чрез разширяване на правно-нормативната база и подготовката на редица споразумения за разширяване на двустранното сътрудничество в различни области. Принос за това има и откриването на посолство на арабската държава в България, както и на българско посолство в ОАЕ.</p>
      <p>Като съществено достижение в рамките на мандата на посланика Румен Радев подчерта предприетите инициативи за увеличаване на инвестициите от ОАЕ в България.</p>
      <p>Посланик Ал Наджар благодари за оказаната чест и полученото висше държавно отличие. „Спокоен съм, че за краткото време успях да вложа всички усилия, така че отношенията между ОАЕ и Република България, да отбележат чувствителен напредък“, посочи дипломатът. По думите му благодарение и на подкрепата от българските институции са поставени здрави основи, на които двустранните отношения могат да се развиват в стратегическо партньорство.</p>
      <related>
        <h4>Още по темата</h4>
        <a href="http://kanal3.bg/news/bulgaria/politics/109298-Rumen-Radev-shte-prieme-generalniya-direktor-na-CERN"/>
        <a href="http://kanal3.bg/news/bulgaria/politics/108638-Rumen-Radev-se-sreshtna-s-poslanika-na-SASht-Hero-Mustafa-%2528SNIMKI%2529"/>
        <a href="http://kanal3.bg/news/bulgaria/politics/108597-Rumen-Radev%253A-Tryabva-da-varnem-mladite-hora-na-sportnite-ploshtadki-i-da-gi-nauchim-da-badat-otbor"/>
      </related>
    </article>
  </body>
</html>