<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384020/whatsapp-icin-kullanmayin-uyarisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T18:08:00+00:00"/>
    <meta property="og:title" content="WhatsApp için ''kullanmayın'' uyarısı"/>
    <meta property="og:description" content="WhatsApp için ''kullanmayın'' uyarısı"/>
  </head>
  <body>
    <article>
      <h1>WhatsApp için ''kullanmayın'' uyarısı</h1>
      <h2>Telegram kurucusu Pavel Durov, Facebook'un bünyesinde bulunan anlık mesajlaşma uygulaması WhatsApp’ın güvenlik sorunları nedeniyle kullanılmamasını önerdi.</h2>
      <address>
        <time datetime="2019-11-21T18:08:00+00:00">21 Nov 2019, 18:08</time>
      </address>
      <p>Telegram kanalından açıklama yapan Durov, WhatsApp’la ilgili eleştirilerde bulundu.</p>
      <p>Sputnik'in haberine göre; Durov, “WhatsApp mesajlarınızı korumuyor, bu uygulama fotoğraf ve mesajları izlemek için bir Truva Atı (zararlı yazılım) gibi kullanılıyor” dedi.</p>
      <p>Sorunun WhatsApp’ın sahibi Facebook’un politikalarından kaynaklı olduğunu kaydeden Durov, uygulamadaki bu zafiyetin, geliştirici tarafından izinsiz şekilde verilere ulaşılmasını sağlayan bir 'backdoor algoritması' gibi kullanılabileceğini belirtti.</p>
      <p>Durov, kullanıcılara güvenlik açığından dolayı uygulamayı telefonlarından silmelerini önerdi.</p>
    </article>
  </body>
</html>