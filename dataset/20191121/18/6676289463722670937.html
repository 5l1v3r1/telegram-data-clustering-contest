<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/cisterna-motorina-rasturnata-dn1b-ploiesti-buzau-326725.html"/>
    <meta property="og:site_name" content="Observator"/>
    <meta property="article:published_time" content="2019-11-21T18:23:00+00:00"/>
    <meta property="og:title" content="Cisternă cu 20 de tone de motorină, răsturnată pe DN1B, între Ploiești și Buzău"/>
    <meta property="og:description" content="Circulația este blocată complet pe DN1B, șoseaua care face legătura între Ploieşti şi Buzău, după ce o cisternă cu 20 de tone de motorină s-a răsturnat. Inspectoratul pentru Situaţii de Urgenţă (ISU) a anunțat că se produc scurgeri..."/>
  </head>
  <body>
    <article>
      <h1>Cisternă cu 20 de tone de motorină, răsturnată pe DN1B, între Ploiești și Buzău</h1>
      <address><time datetime="2019-11-21T18:23:00+00:00">21 Nov 2019, 18:23</time> by <a rel="author">Daniel Murărescu</a></address>
      <p>
        <b>
          <b>Circulația este blocată complet pe DN1B, șoseaua care face legătura între Ploieşti şi Buzău, după ce o cisternă cu 20 de tone de motorină s-a răsturnat. Inspectoratul pentru Situaţii de Urgenţă (ISU) a anunțat că se produc scurgeri de combustibil, dar nu există risc de explozie.</b>
        </b>
      </p>
      <p>Potrivit purtătorului de cuvânt al ISU Prahova, Raluca Vasiloae, accidentul s-a produs pe raza localităţii Loloiasca, aflată la circa 20 de kilometri est de Ploiești. Şoferul a pierdut controlul asupra direcţiei de mers, iar autocisterna s-a răsturnat pe o parte, în afara şoselei, pe un câmp.</p>
      <p>Şoferul cisternei, un cetăţean din Republica Moldova, a fost rănit, suferind un traumatism cranio-cerebral. Acesta a fost transportat la spital.</p>
      <p>La faţa locului este aşteptată o altă cisternă, în care să fie transferat combustibilul. </p>
      <p>Poliţia anunţă că la locul accidentului circulaţia este complet blocată, autovehiculele fiind direcţionate pe o rută ocolitoare, prin localităţie Ceptura şi Fântânele.</p>
    </article>
  </body>
</html>