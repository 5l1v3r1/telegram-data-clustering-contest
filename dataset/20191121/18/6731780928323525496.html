<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/stasera-in-tv-adrian-anticipazioni-ospiti-21-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T18:12:16+00:00"/>
    <meta property="og:title" content="Stasera in tv – “Adrian”, le anticipazioni e gli ospiti del 21 novembre"/>
    <meta property="og:description" content="Questa sera, giovedì 21 novembre, tornerà in onda su Canale5 &quot;Adrian&quot; con una nuova puntata ricca di ospiti: ecco le anticipazioni di oggi"/>
  </head>
  <body>
    <article>
      <h1>Stasera in tv – “Adrian”, le anticipazioni e gli ospiti del 21 novembre</h1>
      <address><time datetime="2019-11-21T18:12:16+00:00">21 Nov 2019, 18:12</time> by <a rel="author">Salvatore I</a></address>
      <p>
        <b>Questa sera, giovedì 21 novembre, tornerà in onda su Canale5 a partire dalle 21:20 Adrian con una nuova puntata ricca di ospiti: ecco le anticipazioni di oggi</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-139282589-e1572688573188.jpg"/>
        <figcaption>Getty Images</figcaption>
      </figure>
      <p>Torna in prima serata oggi, giovedì 21 novembre, a partire dalle 21:20 su Canale 5 “<b>Adrian</b>“, la trasmissione di Adriano Celentano. Nelle puntate precedenti sono stati presenti diversi ospiti: Maria De Filippi, <a href="https://www.viagginews.com/2019/07/13/gianni-morandi-chi-e-eta-vita-privata-carriera/">Gianni Morandi</a>, Gigi e Ross, Ilenia Pastorelli, Alessio Boni, Brunori Sas, Paolo Bonolis, Carlo Conti, Gerry Scotti, <a href="https://www.viagginews.com/2019/11/07/massimo-giletti-chi-e-eta-carriera-vita-privata/">Massimo Giletti</a>, Piero Chiambretti, I Legnanesi e Luciano Ligabue. Questa sera, come svelato da Dagospia, ci sarà il giornalista aretino <b>Andrea Scanzi</b>, che sarà presente sul palco della trasmissione al fianco di Celentano. Inoltre, secondo indiscrezione del quotidiano Libero, ci sarebbe dovuto essere anche <b>Al Bano</b>, ma impegnato in tour: “Mi hanno chiamato per la prossima settimana ma sono qui, in giro in questo tour e non riesco. Sono qui a Zagabria in Croazia. Non ho avuto tempo nemmeno di seguire il programma ma non vedo l’ ora di vederlo”.</p>
      <p>Se vuoi seguire tutte le nostre notizie in tempo reale <a href="https://flipboard.com/@ViaggiNews?fbclid=IwAR3GqpI6HA1zACAyKmfFXgqBitOW5a6uWcBzrBzx_3rwTz8KK5xMLY58SCw">CLICCA QUI</a></p>
      <h3>Stasera in tv – “Adrian”, la difesa della figlia Rosita</h3>
      <p>Gli ascolti dello show sono comunque deludenti e così è arrivata in soccorso la figlia Rosita che ha dichiarato ai microfoni de “Il Corriere”: “Mi auguro che <b>Adrian</b> venga capito un po’ prima dell’unica chance, ma va così. Mio padre non fa le cose per avere un plauso momentaneo, fa quello che la sua coscienza detta e che il suo istinto detta. Poi magari nel tempo si vanno a rivedere certe cose e si comprendono”. Infine, ha aggiunto: “<b>Adrian</b> non può essere capito adesso, ma va bene così: mio padre è da una vita che fa cose che sul momento non vengono capite dal pubblico”.</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/i-goonies-tornano-sale-italiane-date/"/>
        <a href="https://www.viagginews.com/2019/11/21/udine-acquasantiera-morta-bambina/"/>
        <a href="https://www.viagginews.com/2019/11/21/aldo-riva-morto-chi-era/"/>
      </related>
    </article>
  </body>
</html>