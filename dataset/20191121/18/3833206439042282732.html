<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Sudut-reshi-Chernata-vdovica-vliza-v-zatvora-za-17-godini-915756"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T18:40:00+00:00"/>
    <meta property="og:title" content="Съдът реши: Черната вдовица влиза в затвора за 17 години"/>
    <meta property="og:description" content="Бившата детска учителка Веселина Гинева, обвинена в убийство на на инж. Димитър Миразчисйки, ще лежи..."/>
  </head>
  <body>
    <article>
      <h1>Съдът реши: Черната вдовица влиза в затвора за 17 години</h1>
      <address>
        <time datetime="2019-11-21T18:40:00+00:00">21 Nov 2019, 18:40</time>
      </address>
      <p>Бившата детска учителка Веселина Гинева, обвинена в убийство на на инж. Димитър Миразчисйки, ще лежи 17 години в затвора. <b>Burgas24.bg</b> припомня, че преди да го умори, Черната вдовица  го държа в плен година и 3 месеца, а след смъртта му продължи да харчи пенсията му. Тялото на му бе открито в парк "Езеро", близо до северния плаж на Бургас.</p>
      <p>Черната вдовица бе призната за виновна по трите престъпления, за които бе привлечена като обвиняема. Първото е за това, че от началото на май 2013 г. до август 2014 г. държала инж. Миразчиев заключен в дома си. Другото обвинение е, че е го е убила по особено мъчителен начин, оставяйки го гладен и жаден. Третото, че от 01.09.2014 г. до 31.08.2016 г. теглила пенсията му, като прибрала над 21 хил. лв.   </p>
      <p>За първото престъпление Гинева бе осъдена на 6 години затвор, за убийството на мъжа си - 17 години, за възползването от пенсията му - 3 години и 6 месеца.  Наказанието  от 17 години затвор, което е общо за трите престъпния деяния, трябва да бъде изтърпяно при първоначален строг режим.</p>
      <p>Присъдата на Окръжен съд – Бургас подлежи на обжалване пред Апелативния съд в града.</p>
      <p>
        <b>Повече за случая вижте в темата на Burgas24.bg!</b>
      </p>
    </article>
  </body>
</html>