<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/dunya/664138.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-21T18:20:00+00:00"/>
    <meta property="og:title" content="Kolombiya genel grev nedeniyle sınırlarını geçici kapattı"/>
    <meta property="og:description" content="Kolombiya hükümeti bugün başlayan genel grev nedeniyle bütün kara ve su sınırlarını geçici süreliğine kapatma kararı aldı."/>
  </head>
  <body>
    <article>
      <h1>Kolombiya genel grev nedeniyle sınırlarını geçici kapattı</h1>
      <h2>Kolombiya hükümeti bugün başlayan genel grev nedeniyle bütün kara ve su sınırlarını geçici süreliğine kapatma kararı aldı.</h2>
      <address>
        <time datetime="2019-11-21T18:20:00+00:00">21 Nov 2019, 18:20</time>
      </address>
      <p>El Tiempo gazetesinin haberine göre, Kolombiya Göç İdaresinden yapılan yazılı açıklamada, genel grev nedeniyle kara sınırları ve limanlardaki gümrük kapılarının, tedbiren 2 günlüğüne kapatılacağı belirtildi. </p>
      <p>Açıklamada, "22 Kasım'a kadar ülkenin kara ve deniz sınırları geçişe kapatılacaktır." ifadesi yer aldı. </p>
      <p>Yetkililer, bugünden geçerli olmak üzere ülkeye sınırı olan Ekvador, Peru, Brezilya ve Venezuela dahil tüm deniz, nehir ve kara sınır geçişlerinin kapatılacağını söyledi. </p>
      <p>Söz konusu önlemin ülkenin farklı şehirlerinde organize edilecek yürüyüş ve gösterilerde güvenliğin sağlanması için alındığı belirtildi.</p>
      <p>Tedbir süresince ülkeye hava yolu ile yolcu ve mal trafiği sürecek.</p>
    </article>
  </body>
</html>