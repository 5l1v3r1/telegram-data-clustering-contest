<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/iniziative/commessi/l-iniziativa/venerd%C3%AC-22-novembre-il-maxi-tagliando-da-50-punti-1.7792795"/>
    <meta property="og:site_name" content="L'Arena"/>
    <meta property="article:published_time" content="2019-11-21T18:40:58+00:00"/>
    <meta property="og:title" content="Venerdì 22 novembre il maxi tagliando da 50 punti"/>
    <meta property="og:description" content="Venerdì 22 novembre altra rivoluzione, con le edicole già prese d’assalto con le prenotazioni dei giornali visto il maxi tagliando da 50 punti: attenzione, perchP potrebbe essere una delle ultime possibilità per fare il colpo grosso, magari andando a"/>
  </head>
  <body>
    <article>
      <h1>Venerdì 22 novembre il maxi tagliando da 50 punti</h1>
      <address>
        <time datetime="2019-11-21T18:40:58+00:00">21 Nov 2019, 18:40</time>
      </address>
      <p>Venerdì 22 novembre altra rivoluzione, con le edicole già prese d’assalto con le prenotazioni dei giornali visto il <b>maxi tagliando da 50 punt</b>i: attenzione, perchP potrebbe essere una delle ultime possibilità per fare il colpo grosso, magari andando a prendere il commesso o la commessa che precede in classifica o allungando ancora di più i concorrenti. E poi via di corsa verso il rush finale. Si ricorda che i tagliandi vanno consegnati esclusivamente in busta chiusa nella redazione di corso Porta Nuova 67.</p>
      <p>Intanto Siham e Nicolò guidano le classifiche. Ma attenzione perché i distacchi si accorciano e adesso può davvero succedere di tutto. La Heroual e Novellini restano in cima alle classifiche femminili e maschili quando mancano due settimane alla fine dell’iniziativa che premierà i commessi ideali di città e provincia. Nella graduatoria in rosa l’addetta della cartolibreria di San Martino rimane in cima, anche se la straordinaria raccolta da 25mila punti di Oksana Gavrylova lascia parecchie speranze alla barista de La Voglia in vista del rush finale. Si tiene stretta il terzo posto la giovanissima Desirèe Manfrin tallonata però da Marika Ridolfi e Linda Plaku, entrambe oltre quota 50mila. Sono numeri da capogiro, per un totale di quasi tre milioni di voti. Bel balzo in avanti di Veronica Liviero, con l’addetta della Pasticceria Donati che porta quasi 15mila punti e sale in sesta piazza, settimo posto per Giulia Annichini che potrebbe anche avere in serbo qualche sorpresa. Bene Sonia Coatti ora ottava, applausi per Sabina Piccoli che con una raccolta settimanale da oltre 20mila voti si prende anche il bonus di 500 punti ed entra nella top ten, dove c’è spazio pure per Gloria Bianchi che chiude il lotto delle migliori dieci. Restano in alto Milena Miotto, Chiara Pachera e Gessica Ferrari, ma attenzione perchè adesso entra in gioco pure la pretattica e più di qualcuno potrebbe aspettare e consegnare in tagliandi quando mancherà pochissimo alla fine dell’iniziativa, i primi giorni di dicembre. Splendido scatto per Carlotta Bonizzato, giovane commesse dell’Ortofrutta Trento, che guadagna ben 11 posizioni ed ora sogna di entrare nelle prime venti. Sarà importante riuscire a farlo in vista della grande serata finale - in programma il 16 dicembre al Teatro Nuovo - perchè di certo saranno convocati i migliori venti di ogni classifica, ma l’invitio potrebbe essere allargato ai top 30 sia della graduatoria femminile che di quella maschile.</p>
      <p>E proprio nella classifica degli uomini cambia ancora una volta il trono, in un’alternanza che sta regalando spettacolo ad ogni settimana: Nicolò Novellini potrà più di 11mila punti e sale al comando scalzando temporaneamente Daniel Bacchiega, “re” nella scorsa settimana. Sul podio c’è il volto sorridente di Antonino Giallo del salumificio Gaspari, che con l’aiuto di buona parte della zona della Lessinia resta tra i primissimi: fuori dal podio di pochissimo Alberto Ambrosi che potrebbe comunque ambire ad un posto al sole visti i distacchi ancora contenuti nella classifica maschile. Ottimo il bottino di Cobel del bar Al Buseto che con 9.400 voti riesce ad entrare nella top ten, appena davanti ad un Paolo Peretti che proverà fino all’ultimo a restare tra i migliori dieci commessi di città e provincia. Il bonus della settimana va a Aleardo Rettondini, che porta oltre 9.700 punti e guadagna i 500 punti aggiuntivi ma soprattutto 16 posizioni in graduatoria salendo fino alla posizione 13, magari sognando un posto nella top ten. </p>
    </article>
  </body>
</html>