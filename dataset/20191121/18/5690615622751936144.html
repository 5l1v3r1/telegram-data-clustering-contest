<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837106-sadoviy-prokomentuvav-mozhlivu-zastavu-u-50-milyoniv-griven"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T18:32:00+00:00"/>
    <meta property="og:title" content="Садовий прокоментував можливу заставу у 50 мільйонів гривень"/>
    <meta property="og:description" content="КИЇВ. 21 листопада. УНН. Львівський міський голова Андрій Садовий, якому сьогодні САП вручила підозру та проситиме заставу у 50 мільйонів гривень, заявив, що …"/>
  </head>
  <body>
    <article>
      <h1>Садовий прокоментував можливу заставу у 50 мільйонів гривень</h1>
      <address><time datetime="2019-11-21T18:32:00+00:00">21 Nov 2019, 18:32</time> by <a rel="author">Валерія Гуржий</a></address>
      <p><b>КИЇВ. 21 листопада. УНН.</b> Львівський міський голова Андрій Садовий, якому сьогодні САП вручила підозру та проситиме заставу у 50 мільйонів гривень, заявив, що в нього таких коштів немає. Про це він повідомив в ефірі одно з місцевих ЗМІ, передає <b>УНН</b>.</p>
      <p>“Я важко уявляю, де вони ту суму нарахували. Буду звертатися до людей. Моя декларація, вона є публічна. Все, що я маю — подивіться, зарплата моя, те, що Катерина (Катерина Кіт-Садова — дружина Андрія Садового, — ред.) отримує, в нас нема чогось іншого. Є будинок, є машина, можливо треба буде щось продавати”, — зазначив Садовий.</p>
      <p>Як повідомляв <b>УНН</b>, мер Львова Андрій Садовий заявив, що Спеціалізована антикорупційна прокуратура сьогодні, 21 листопада, <a href="https://www.unn.com.ua/uk/news/1837020-sadovomu-vruchili-pidozru">вручила йому підозру</a>.</p>
      <p>З його слів, йдеться про справу інвестиційної компанії і її планів будівництва індустріального парку. Як розповів Садовий, у 2015 році Львів на відкритому інвестиційному конкурсі залучив інвестора — компанію CTP, від цієї компанії за землю отримали 54 мільйони. Компанія повинна була збудувати індустріальний парк.</p>
      <p>Садовому інкримінують <a href="https://www.unn.com.ua/uk/news/1837034-sadovomu-inkriminuyut-zlovzhivannya-vladoyu">зловживання владою</a>. САП проситиме Садовому запобіжний захід у вигляді застави <a href="https://www.unn.com.ua/uk/news/1837078-dlya-sadovogo-prositimut-zastavu-u-50-mln-grn">обсягом 50 мільйонів гривень</a>. </p>
    </article>
  </body>
</html>