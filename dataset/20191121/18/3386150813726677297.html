<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/maharashtra/maharashtra-government-shiv-sena-chief-uddhav-thackeray-meets-ncp-chief-sharad-pawar/"/>
    <meta property="og:site_name" content="Lokmat"/>
    <meta property="article:published_time" content="2019-11-21T18:00:17+00:00"/>
    <meta property="og:title" content="Maharashtra Government: उद्धव ठाकरे-शरद पवारांमध्ये 1 तास चर्चा; सत्ता स्थापनेसाठी वेगवान घडामोडी"/>
    <meta property="og:description" content="शरद पवार दिल्लीहून परतताच उद्धव ठाकरे त्यांच्या निवासस्थानी; आदित्य ठाकरे, संजय राऊतदेखील बैठकीला उपस्थित"/>
  </head>
  <body>
    <article>
      <h1>Maharashtra Government: उद्धव ठाकरे-शरद पवारांमध्ये 1 तास चर्चा; सत्ता स्थापनेसाठी वेगवान घडामोडी</h1>
      <h2>शरद पवार दिल्लीहून परतताच उद्धव ठाकरे त्यांच्या निवासस्थानी; आदित्य ठाकरे, संजय राऊतदेखील बैठकीला उपस्थित</h2>
      <address><time datetime="2019-11-21T18:00:17+00:00">21 Nov 2019, 18:00</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>मुंबई : राष्ट्रवादीचे नेते <a href="https://www.lokmat.com/topics/sharad-pawar/">शरद पवार</a> दिल्लीहून मुंबईत रात्री आले. लगेचच <a href="https://www.lokmat.com/topics/shiv-sena/">शिवसेना</a> पक्षप्रमुख <a href="https://www.lokmat.com/topics/uddhav-thackeray/">उद्धव ठाकरे</a> आणि आदित्य ठाकरे यांनी संजय राऊत यांना सोबत घेऊन <a href="https://www.lokmat.com/topics/sharad-pawar/">शरद पवार</a> यांचे सिल्वर ओक निवासस्थान गाठले. ही भेट पूर्वनियोजित होती.<br/><br/>दिल्लीतच या भेटीची तयारी झाली होती. तसा निरोपही मातोश्रीवर देण्यात आला होता. दिल्लीत दोन दिवस झालेल्या विविध बैठकांमध्ये काय ठरले याची माहिती <a href="https://www.lokmat.com/topics/uddhav-thackeray/">उद्धव ठाकरे</a> यांना देण्यात आली. आज सकाळी उद्धव ठाकरे शिवसेनेच्या आमदारांना भेटणार आहेत. काँग्रेस, राष्ट्रवादी आणि <a href="https://www.lokmat.com/topics/shiv-sena/">शिवसेना</a> या तीन पक्षांची उद्याची बैठक ही औपचारिक बैठक ठरावी आणि सगळ्या गोष्टी आधीच ठरवून घ्याव्यात या दृष्टीने गेले दोन दिवस दिल्लीत काँग्रेस आणि राष्ट्रवादी काँग्रेसने बैठका घेतल्या. <br/><br/>त्यापाठोपाठ मुंबईत परत येताच, शिवसेना पक्षप्रमुख उद्धव ठाकरे यांनाही त्या बैठकीतील चर्चेची माहिती देण्यात आली. त्यामुळे उद्याची बैठक ही केवळ औपचारिकता असेल, असे राष्ट्रवादी काँग्रेसच्या एका नेत्याने स्पष्ट केले.</p>
    </article>
  </body>
</html>