<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/21/mourinho-stilusa-sokat-csiszolodott-a-tetlenseg-honapjai-alatt"/>
    <meta property="og:site_name" content="euronews"/>
    <meta property="article:published_time" content="2019-11-21T18:06:45+00:00"/>
    <meta property="og:title" content="Mourinho stílusa sokat csiszolódott a tétlenség hónapjai alatt"/>
    <meta property="og:description" content="A portugál edző megtartotta első sajtótájékoztatóját a Tottenham Hotspur menedzsereként."/>
  </head>
  <body>
    <article>
      <h1>Mourinho stílusa sokat csiszolódott a tétlenség hónapjai alatt</h1>
      <address><time datetime="2019-11-21T18:06:45+00:00">21 Nov 2019, 18:06</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/43/88/773x435_cmsv2_2790a58d-fcff-57ec-876c-d058347ce573-4314388.jpg"/>
      </figure>
      <p>A Tottenham trénereként sem tagadja meg Chelsea-kötődését, és nincs szüksége új játékosokra - mondta el José Mourinho Spurs-menedzserként megtartott első sajtótájékoztatóján. Dicsérte elődjét, az öt év után menesztett Mauricio Pochettinót, akinek azt üzente; itt mindig otthon lesz.”</p>
      <p>A portugál szakember beszélt arról is, tavaly december óta rájött, hogy követett el hibákat, és még egyszer nem fogja azokat elkövetni, csak újakat!</p>
      <p>- Hatalmas potenciál van a klubban, és a játékosokban is. Nagyon boldog vagyok. Az egyik ok, amiért igent mondtam a felkérésre, az az elnök úr víziója, amit felvázolt nekem a klubjával és a játékoskeret minőségével kapcsolatban. A csapat minősége volt a fő ok, amiért úgy határoztam, hogy jövök - indokolta döntését a 11 hónapja kispad nélkül lévő "The Special One".</p>
      <p>Mourinho már két Premier League-csapattal is dolgozott, három részletben.</p>
      <p>Legutóbb a Manchester Unitednél bukott meg, bár 2017-ben Európa Ligát nyert az együttessel.</p>
      <p>Előtte a Chelsea-vel - két periódusban - 3 bajnoki címet szerzett.</p>
      <p>De a legértékesebb trófea, az Interrel, 2010-ben elhódított Bajnokok Ligája közelébe azóta egyetlen csapatával sem került.</p>
    </article>
  </body>
</html>