<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/tank-palet-fabrikasinin-denetimi-msbde-257382h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T18:45:00+00:00"/>
    <meta property="og:title" content="&quot;Tank-Palet Fabrikası'nın denetimi MSB'de&quot;"/>
    <meta property="og:description" content="Milli Savunma Bakanı Hulusi Akar, Tank-Palet Fabrikası ile ilgili, &quot;Özel sektörün kabiliyetinden faydalanmamız lazım. Tank-Palet Fabrikası'nda her türlü denetim yetkisi Milli Savunma Bakanlığı'nda&quot; dedi."/>
  </head>
  <body>
    <article>
      <h1>"Tank-Palet Fabrikası'nın denetimi MSB'de"</h1>
      <address><time datetime="2019-11-21T18:45:00+00:00">21 Nov 2019, 18:45</time> by <a rel="author">Yeni Çağ Gazetesi</a></address>
      <p>
        <b>Milli Savunma Bakanı Hulusi Akar, Tank-Palet Fabrikası ile ilgili, "Özel sektörün kabiliyetinden faydalanmamız lazım. Tank-Palet Fabrikası'nda her türlü denetim yetkisi Milli Savunma Bakanlığı'nda" dedi.</b>
      </p>
      <p>Milli Savunma Bakanı Hulusi Akar, TBMM Plan ve Bütçe Komisyonu'nda milletvekillerinin sorularını yanıtladı. </p>
      <p>Sakarya'daki Tank-Palet Fabrikası ile ilgili de konuşan Bakan Akar, şöyle konuştu:<br/><br/>"Biz tank üreten bir ülke olmaktan geri kalamayız. 3 firma, tank ihalesine girdi. BMC ihaleyi kazandı. Elimizde tank yapmaya en müsait fabrika tank palet fabrikasıdır. Tankın bir an önce üretilmesi lazım. Bir anda üretime konulmazsa, eldeki mevcut bilgiler ve dizayn eskiyor. 250 adet tankın seri üretim aşamasında fabrikanın işletme hakkı 25 yıl süreyle BMC'ye devredildi. İşlemin asıl amacı Altay tankının en hızlı şekilde TSK'ya kazandırılmasıdır. Fabrikayla ilgili her türlü denetim yetkisi Bakanlığımıza aittir. Tankı yapabilmek için bazı riskleri, denenmemiş yöntemleri kullanmamız lazım. Özel sektörün kabiliyetinden faydalanmamız lazım. Bunu sadece kamu ve TSK olarak yapmaya kalkarsak çok ciddi zaman kaybederiz. Özel sektörün iş yapma hızından faydalanmamız gerekir. Tank palet fabrikasında her türlü denetim yetkisi Milli Savunma Bakanlığı'nda. MSB'ye herhangi bir ek yük getirmeden BMC, fabrikayı çağın gereklerine uygun şekilde modernize edecek, 25 yıl boyunca ihtiyaç olacak yenileme yatırımlarını değiştirecek, en az 50 milyon ABD dolarında yatırım yapılacak. Bu sadece başlangıcı."</p>
      <p><b>'MKE'NİN ÖZELLEŞTİRİLMESİ SÖZ KONUSU DEĞİL'</b><br/><br/>Makina ve Kimya Endüstrisi Kurumu'nun (MKE) özelleştirilmesi iddialarını yalanlayan Akar, "MKE'nin özelleştirilmesi söz konusu değil. Özel sektör nasıl çalışıyorsa, benzer bir yöntemle modernize edilecek" dedi.</p>
      <related>
        <a href="https://www.yenicaggazetesi.com.tr/bmc-kepenk-kapatti-256010h.htm"/>
        <a href="https://www.yenicaggazetesi.com.tr/kemal-kilicdaroglu-15-temmuz-sehitleri-icin-toplanan-paralar-nerede-256013h.htm"/>
        <a href="https://www.yenicaggazetesi.com.tr/kemal-kilicdaoglu-bunun-adi-ihanettir-255272h.htm"/>
        <a href="https://www.yenicaggazetesi.com.tr/bir-tesis-daha-katara-veriliyor-254957h.htm"/>
      </related>
    </article>
  </body>
</html>