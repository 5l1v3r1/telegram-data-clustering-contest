<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/oncologia-vercelli-tornano-posti-letto-dedicati/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-21T18:14:04+00:00"/>
    <meta property="og:title" content="Oncologia Vercelli: tornano posti letto dedicati"/>
    <meta property="og:description" content="Oncologia Vercelli: tornano posti letto dedicati. Presto i malati di cancro potranno di nuovo essere ricoverati al Sant’Andrea."/>
  </head>
  <body>
    <article>
      <h1>Oncologia Vercelli: tornano posti letto dedicati</h1>
      <h2>Presto i malati di cancro potranno di nuovo essere ricoverati al Sant'Andrea.</h2>
      <address>
        <time datetime="2019-11-21T18:14:04+00:00">21 Nov 2019, 18:14</time>
      </address>
      <figure>
        <img src="https://notiziaoggivercelli.it/media/2019/11/letti-oncologia-vercelli-3-650x488.jpeg"/>
      </figure>
      <p>Oncologia Vercelli: tornano posti letto dedicati. Presto i malati di cancro potranno di nuovo essere ricoverati al Sant’Andrea.</p>
      <h3>Oncologia Vercelli: tornano posti letto dedicati</h3>
      <p>Probabilmente saranno solo cinque posti letto (ancora un po pochi) ma intanto i malati oncologici avranno di nuovo all’ospedale Sant’Andrea un punto di riferimento locale. L’annuncio del ritorno di Oncologia a livello di posti letto è stato dato in occasione di una conferenza stampa con l’assessore regionale alla Sanità Icardi nella tarda mattinata di giovedì</p>
      <h3>“Rimosso un ostacolo che c’era da anni”</h3>
      <figure>
        <img src="https://notiziaoggivercelli.it/media/2019/11/letti-oncologia-vercelli-1.jpeg"/>
      </figure>
      <p>«Con la cancellazione dall’atto aziendale della scritta “oncologia senza posti letto”, sarà finalmente rimosso l’ostacolo che in questi anni ha impedito il ricovero in reparto degli assistiti che effettuano le terapie oncologiche. A breve, quindi, la Regione potrà attivarsi per garantire i posti letto necessari, andando incontro a una reale e legittima necessità del territorio».<br/>Così l’assessore regionale alla Sanità del Piemonte, <b>Luigi Genesio Icardi</b>, nella conferenza stampa.</p>
      <h3>La soddisfazione di Stecco</h3>
      <figure>
        <img src="https://notiziaoggivercelli.it/media/2019/11/letti-oncologia-vercelli-2-1.jpeg"/>
      </figure>
      <p>Al suo fianco, il presidente della Commissione Sanità del Consiglio regionale del Piemonte, Alessandro Stecco: «Abbiamo sollecitato l’intervento dell’assessore per dare una risposta alle aspettative dei cittadini vercellesi che da molti anni chiedono, dopo aver avuto accesso alle terapie oncologiche, di non essere costretti a ricoverarsi in altri reparti per la necessaria assistenza connessa alle prestazioni ricevute. A fronte di ottimo personale sanitario, in questi anni il malato oncologico a Vercelli ha visto sparire i letti di degenza con personale dedicato, difficoltà nell’intraprendere un percorso diagnostico e terapeutico completo e persino la scomparsa delle indicazione dalla cartellonistica informativa. Ci sono state molte mobilitazioni dei cittadini… ricordo la fiaccolata nel piazzale all’ingresso dell’ospedale, la raccolta firme del Comitato Salviamo l’Ospedale, i numerosi interventi a tutti i livelli, compreso l’Ordine dei medici. Ringrazio l’assessore che in pochi mesi è riuscito a sbloccare la situazione. Certamente si tratta di una buona notizia per il territorio che mi onoro di rappresentare assieme al consigliere Dago».</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/giornata-nazionale-in-memoria-delle-vittime-della-strada/"/>
      </related>
    </article>
  </body>
</html>