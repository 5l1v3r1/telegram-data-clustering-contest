<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904651/officieel-kv-kortrijk-kan-na-drie-maanden-eindelijk-rekenen-op-fa-z-selemani.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T18:20:00+00:00"/>
    <meta property="og:title" content="OFFICIEEL: KV Kortrijk kan na drie maanden eindelijk Faïz Selemani opstellen"/>
    <meta property="og:description" content="Goed nieuws voor Yves Vanderhaeghe en KV Kortrijk. Faïz Selemani werd eindelijk speelgerechtigd verklaard. De aanvaller maakte afgelopen zomer de overstap van Union Saint-Gilloise, maar hij mocht niet spelen voor De Kerels omdat hij zijn contract verbrak bij Union. De Comorees trok naar de rechtbank en kreeg ondertussen in beroep gelijk van Brusselse kortgedingrechter."/>
  </head>
  <body>
    <article>
      <h1>OFFICIEEL: KV Kortrijk kan na drie maanden eindelijk Faïz Selemani opstellen</h1>
      <address>
        <time datetime="2019-11-21T18:20:00+00:00">21 Nov 2019, 18:20</time>
      </address>
      <p>
        <b>Goed nieuws voor Yves Vanderhaeghe en KV Kortrijk. Faïz Selemani werd eindelijk speelgerechtigd verklaard. De aanvaller maakte afgelopen zomer de overstap van Union Saint-Gilloise, maar hij mocht niet spelen voor De Kerels omdat hij zijn contract verbrak bij Union. De Comorees trok naar de rechtbank en kreeg ondertussen in beroep gelijk van Brusselse kortgedingrechter.</b>
      </p>
      <p>Selemani verbrak in augustus eenzijdig, nadat Union zijn contract bij Union hem naar de B-kern stuurde. Enkele dagen later werd hij opgepikt door Kotrijk, dat geen transfersom moest betalen. Volgens Union had Kortrijk de speler ertoe aangezet om zijn verbintenis te verbreken, maar KVK ontkende dat.</p>
      <p>De voetbalbond was echter niet akkoord. KV Kortrijk kreeg het bericht dat die Selemani niet speelgerechtigd zou zijn. Selemani sleepte de KBVB dan vervolgens voor de rechter. De zaak werd vervolgens bepleit voor de Brusselse rechtbank van eerste aanleg. Die gaf Selemani op 4 oktober ongelijk. In beroep trok de speler wel het laken naar zich toe.</p>
      <p>"KV Kortrijk neemt akte van het feit dat Faïz Selemani speelgerechtigd is verklaard", staat te lezen op de website van de <a href="https://kvk.be/nl/fa%C3%AFz-selemani-speelgerechtigd-verklaard?utm_source=doorlink&amp;utm_medium=doorlink&amp;utm_campaign=doorlink"><i>Kerels</i></a>. "De club is verheugd deze speler, die de laatste maanden op training al getoond heeft een absolute meerwaarde te zijn voor de A-kern, eindelijk te kunnen opstellen."</p>
      <figure>
        <iframe data-src="https://twitter.com/kvkofficieel/status/1197534386880684033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>