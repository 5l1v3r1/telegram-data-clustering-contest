<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/meteo-tre-giorni-di-pioggia-nel-vercellese/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-21T18:34:09+00:00"/>
    <meta property="og:title" content="Meteo: tre giorni di pioggia nel Vercellese"/>
    <meta property="og:description" content="Meteo: tre giorni di pioggia nel Vercellese. Allerta gialla su Alessandrino e Verbano, i rovesci più forti attesi sabato."/>
  </head>
  <body>
    <article>
      <h1>Meteo: tre giorni di pioggia nel Vercellese</h1>
      <h2>Allerta gialla su Alessandrino e Verbano, i rovesci più forti attesi sabato.</h2>
      <address>
        <time datetime="2019-11-21T18:34:09+00:00">21 Nov 2019, 18:34</time>
      </address>
      <figure>
        <img src="https://notiziaoggivercelli.it/media/2017/11/pioggia-650x381.jpg"/>
      </figure>
      <p>Meteo: tre giorni di pioggia nel Vercellese. Allerta gialla su Alessandrino e Verbano, i rovesci più forti attesi sabato.</p>
      <h3>Meteo: tre giorni di pioggia nel Vercellese</h3>
      <p>Dopo una piccola pausa la pioggia, che ha già cominciato a cadere, funesterà il fine settimana. Questo indicano diversi siti specializzati, secondo le stime di 3B Meteo queste potrebbero essere le intensità delle precipitazioni. Venerdì 22: 14 millimetri, sabato si arriverebbe a 36 per ridiscendere domenica a 10 millimetri. Dunque precipitazioni tutto sommato modeste. Temperature tra 7 e 10 gradi circa.</p>
      <h3>La situazione regionale</h3>
      <p>Come riporta Arpa Piemonte il peggioramento è dovuto a una saccatura nord-atlantica che convoglia “flussi umidi e instabili sudorientali sul Piemonte”.</p>
      <p>A livello regionale è di nuovo scattata l’allerta gialla per Alessandrino e Verbano.</p>
      <p>Tra la serata di giovedì 21 novembre e la notte possibili fenomeni anche a carattere di rovescio localmente intensi sulle zone appenniniche; in più nevicate abbondanti, anche sulle Alpi settentrionali.</p>
      <p>Le precipitazioni continueranno venerdì 22, con una temporanea attenuazione nelle ore centrali del giorno.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/italiano-per-tutti/"/>
      </related>
      <h3>Ulteriore peggioramento sabato</h3>
      <p>Poi entrerà una forte Bassa pressione sul Mediterraneo occidentale, che determinerà un marcato peggioramento del tempo, con precipitazioni intense su tutta la regione.</p>
      <p>Sabato 23 si avranno precipitazioni moderate o forti su tutto il territorio, localmente molto forti sui rilievi.</p>
      <p>Previsti pure rinforzi di vento e da un progressivo rialzo della quota delle nevicate fin sopra i 1500-1600 m.</p>
    </article>
  </body>
</html>