<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_eksnardep-najyem-zayaviv-scho-otrimav-posadu-v-ukroboronpromi/939321"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T18:27:00+00:00"/>
    <meta property="og:title" content="Екс-нардеп Найєм заявив, що отримав посаду в Укроборонпромі"/>
    <meta property="og:description" content="Колишній народний депутат Мустафа Найєм став заступником генерального директора державного концерну Укроборонпром. Про це під час прес-конференції у четвер, 21 листопада, повідомив сам Найєм, передає theБабель. Екс-нардеп заявив, що зараз працює заступником гендиректора ..."/>
  </head>
  <body>
    <article>
      <h1>Екс-нардеп Найєм заявив, що отримав посаду в Укроборонпромі</h1>
      <address><time datetime="2019-11-21T18:27:00+00:00">21 Nov 2019, 18:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939321_w_300.jpg?v=0"/>
        <figcaption>Мустафа Найєм повідомив, що став заступником гендиректора Укроборонпрому. Фото: Politeka</figcaption>
      </figure>
      <p>Колишній народний депутат <b>Мустафа Найєм</b> став заступником генерального директора державного концерну Укроборонпром.</p>
      <p>Про це під час прес-конференції у четвер, 21 листопада, повідомив сам Найєм, передає <a href="https://thebabel.com.ua/">theБабель</a>.</p>
      <p>Екс-нардеп заявив, що зараз працює заступником гендиректора Укроборонпрому <b>Айвараса Абромавичуса</b>. При цьому на сайті держконцерну у розділі "Керівництво" Найєм не вказаний, там є інформація про сімох інших заступників гендиректора.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_ekskerivniku-ukrobornpromu-ogolosili-pidozru/937792"/>
      </related>
      <p>Мустафа Найєм — журналіст, був народним депутатом попереднього скликання Верховної Ради, у парламент потрапив по списку партії "Блок Петра Порошенка", у травні вийшов з фракції БПП.</p>
      <blockquote>Державний концерн "Укроборонпром" <a href="https://gazeta.ua/articles/life/_ukroboronprom-zvilniv-kerivnikiv-najbilshih-speceksporteriv/934474">припинив дію контрактів</a> з керівниками ДК "Укрспецекспорт" Сергієм Проскуркіним та ДП "Спецтехноекспорт" Владиславом Бельбасом. Трудові відносини з ними припинили з метою реформування функції спецекспорту і роботи відповідних підприємств.</blockquote>
    </article>
  </body>
</html>