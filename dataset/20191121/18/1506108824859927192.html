<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-basketbol-asvel-villeurbanne--fenerbahce-beko-maci-saat-kacta-hangi-kanalda-sifresiz-yayin-var-mi-352919"/>
    <meta property="og:site_name" content="Fotospor"/>
    <meta property="article:published_time" content="2019-11-21T18:36:00+00:00"/>
    <meta property="og:title" content="Asvel Villeurbanne - Fenerbahçe Beko maçı saat kaçta, hangi kanalda, şifresiz yayın var mı?"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Asvel Villeurbanne - Fenerbahçe Beko maçı saat kaçta, hangi kanalda, şifresiz yayın var mı?</h1>
      <address>
        <time datetime="2019-11-21T18:36:00+00:00">21 Nov 2019, 18:36</time>
      </address>
      <p>THY Euroleague'in 10. haftasında temsilcimiz<b> Fenerbahçe Beko</b>, deplasmanda Fransız ekibi <b>LDLC Asvel Villeurbanne</b> ile karşı karşıya geliyor.</p>
      <p>22 Kasım Cuma günü Astroballe Arena'da oynanacak LDLC Asvel Villeurbanne - Fenerbahçe Beko maçı saat 22.45'te başlayacak.</p>
      <p>
        <b>Asvel Villeurbanne - Fenerbahçe Beko maçı hangi kanalda, şifresiz yayın var mı?</b>
      </p>
      <p><b>Asvel Villeurbanne</b> -<b> Fenerbahçe Beko</b> maçı<b> beIN Sports HABE</b>R kanalından şifresiz olarak yayınlanacak. Fenerbahçeli taraftarlar takımlarının maçını böylelikle şifresiz izleyebilecek.</p>
      <p>Fenerbahçe Beko ligde geride kalan 9 haftada 2 galibiyet, 7 mağlubiyetle 17. sırada bulunurken, Asvel ise 5 galibiyet, 4 mağlubiyet sonucu 9. sırada yer alıyor.</p>
      <p>
        <b>3. randevu</b>
      </p>
      <p>Asvel ile Fenerbahçe, Euroleague'de bugüne kadar 2 kez karşı karşıya geldi. Söz konusu müsabakalarda sarı-lacivertliler de Fransız temsilcisi de 1'er galibiyet aldı. İki takım en son 9 Aralık 2009 yılında İstanbul'da karşılaştı ve Asvel parkeden 68-61 galip ayrıldı.</p>
      <p>Bu sezon Euroleague'de istediği sonuçları alamayan Fenerbahçe, son 2 maçtan da mağlup ayrıldı. Sarı-lacivertliler, bu süreçte CSKA Moskova ve Barcelona ile deplasmanda karşılaştı. Asvel maçı ile deplasman turnesini tamamlayacak olan Fenerbahçe daha sonra 3 karşılaşmayı evinde oynayacak.</p>
      <p>
        <b>İstatistiklerle iki takım</b>
      </p>
      <p>Ligde Fenerbahçe 72.0 sayı ortalamasıyla oynarken, Asvel Villeurbanne ise 71.4 sayı ortalamasıyla mücadele ediyor. Fener'de Derrick Williams 10.2 sayı ortalamasıyla oynayarak takımını sırtlarken, Asvel'de de Tonya Jekiri 11.1 sayı ortalamasıyla takımına katkıda bulunuyor.</p>
      <p>Fenerbahçe'de sağ bacak arka adale sakatlığına bağlı ağrıları devam eden Nando De Colo ve Tofaş maçında kasık bölgesinden sakatlık yaşayan Leo Westermann, takım kafilesinde yer almıyor.</p>
      <p>Kaynak: Fotospor</p>
    </article>
  </body>
</html>