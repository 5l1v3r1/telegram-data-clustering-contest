<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/zelenskiy_priznachiv_novogo_kerivnika_sbu_lvivshhini_shho_pro_nogo_vidomo_n1237583"/>
    <meta property="og:site_name" content="24 Канал"/>
    <meta property="article:published_time" content="2019-11-21T18:25:00+00:00"/>
    <meta property="og:title" content="Зеленський призначив нового керівника СБУ Львівщини: що про нього відомо"/>
    <meta property="og:description" content="Президент України Володимир Зеленський призначив нового голову управління СБУ у Львівській області. Ним став 50-річний генерал-майор Юрій Гончаров."/>
  </head>
  <body>
    <article>
      <h1>Зеленський призначив нового керівника СБУ Львівщини: що про нього відомо</h1>
      <address><time datetime="2019-11-21T18:25:00+00:00">21 Nov 2019, 18:25</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Президент України Володимир Зеленський призначив нового голову управління СБУ у Львівській області. Ним став 50-річний генерал-майор Юрій Гончаров.</b>
      </p>
      <p>Укази про звільнення Юрія Гончарова з посади начальника СБУ у Чернігівській області та його призначення на посаду начальника СБУ Львівської області опублікувано на <a href="https://www.president.gov.ua/documents/8612019-30625">сайті глави держави</a>.</p>
      <blockquote>До теми: <a href="https://24tv.ua/kadrovi_rotatsiyi_v_sbu_zelenskiy_zvilniv_3_zastupnikiv_bakanova_n1231179">Кадрові ротації в СБУ: Зеленський звільнив Бухарєва і ще двох заступників Баканова</a></blockquote>
      <p>Попереднього главу СБУ Львівщини Олександра Бондарука Володимир Зеленський призначив на посаду 1 липня. Указ про його звільнення президент також підписав 21 листопада.</p>
      <p>Відзначимо, що 8 листопада Володимир Зеленський здійснив кадрові ротації в Службі безпеки. Він звільнив трьох заступників глави СБУ, серед яких і перший заступник Владислав Бухарєв. Натомість, президент призначив Баканову нового заступника, а Дмитро Нескоромний став новим першим заступником голови Служби.</p>
      <p><b>Що відомо про Юрія Гончарова?</b>У 1995 році почав працювати у СБУ в Сумській області на посаді старшого оперуповноваженого. Із 2005 року він працював у системі місцевого самоврядування та в громадському секторі. Протягом 2013 – 2014 років Гончаров був заступником начальника СБУ Львівщини, потім очолював СБУ у Сумській області.<br/><br/>Із 2017 року Юрій Гончаров очолював управління СБУ у Чернігівській області.</p>
    </article>
  </body>
</html>