<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/occhio-perche-stavolta-crisi-arriva-germania-moody-39-219703.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T18:31:00+00:00"/>
    <meta property="og:title" content="Occhio perch"/>
    <meta property="og:description" content="OCCHIO PERCHÉ STAVOLTA LA CRISI ARRIVA DALLA GERMANIA/2 - MOODY'S SBANCA LE BANCHE TEDESCHE: L'OUTLOOK SUL SISTEMA DEL CREDITO PASSA DA STABILE A NEGATIVO. ''LE BANCHE COMMERCIALI TRADIZIONALI E IN PARTICOLARE LE PICCOLE BANCHE CHE SI FINANZIANO CON I DEPOSITI FATICHERANNO A GUADAGNARE SUI LORO COSTI NEL CONTESTO DI TASSI BASSI''. IL SISTEMA BANCARIO PERDE COLPI NEI CONFRONTI DELLE BANCHE AMERICANE, DI QUELLE CINESI E POI CON BREXIT…"/>
  </head>
  <body>
    <article>
      <h1>Occhio perch</h1>
      <address>
        <time datetime="2019-11-21T18:31:00+00:00">21 Nov 2019, 18:31</time>
      </address>
      <p>
        <b>OCCHIO PERCHÉ STAVOLTA LA CRISI ARRIVA DALLA GERMANIA/2 - MOODY'S SBANCA LE BANCHE TEDESCHE: L'OUTLOOK SUL SISTEMA DEL CREDITO PASSA DA STABILE A NEGATIVO. ''LE BANCHE COMMERCIALI TRADIZIONALI E IN PARTICOLARE LE PICCOLE BANCHE CHE SI FINANZIANO CON I DEPOSITI FATICHERANNO A GUADAGNARE SUI LORO COSTI NEL CONTESTO DI TASSI BASSI''. IL SISTEMA BANCARIO PERDE COLPI NEI CONFRONTI DELLE BANCHE AMERICANE, DI QUELLE CINESI E POI CON BREXIT…</b>
      </p>
      <hr/>
      <figure>
        <iframe data-src="https://twitter.com/Schuldensuehner/status/1197403911893770240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Fernando Soto per <a href="http://www.startmag.it/">www.startmag.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256128/864457.htm">
          <img src="https://cdn-static.dagospia.com/img/foto/01-2017/moody-s-864457.jpg"/>
        </a>
        <figcaption>MOODY'S</figcaption>
      </figure>
      <p>CHE COSA DICE MOODY’S SULLE BANCHE TEDESCHE</p>
      <p>L’agenzia Moody’s ha cambiato da stabile a negativo l’outlook sul sistema bancario di Berlino aspettandosi che “la redditività e il complessivo merito di credito degli istituti si indebolisca in un contesto di bassi tassi di interesse” nei prossimi 12-18 mesi.</p>
      <p>LA REDDITIVITA’</p>
      <p>“La debole redditività delle banche tedesche si ridurrà ulteriormente in quanto il margine di interesse diminuirà” ha commentato in una nota Bernhard Held, Senior Credit Officer di Moody’s.</p>
      <p>I TIMORI</p>
      <p>“Le banche commerciali tradizionali e in particolare le istituzioni che si finanziano con i depositi faticheranno a guadagnare sui loro costi nel contesto di tassi bassi, anche se le rettifiche sui crediti sono particolarmente basse”. Le piccole banche che si finanziano con i depositi, aggiunge Moody’s, “saranno le più colpite”.</p>
      <p>I CASI DEUTSCHE BANK E NORDLB</p>
      <figure>
        <a href="https://www.dagospia.com/mediagallery/Dago_fotogallery-256128/1233770.htm">
          <img src="https://cdn-static.dagospia.com/img/foto/11-2019/azioni-deutsche-bank-1233770.jpg"/>
        </a>
        <figcaption>azioni deutsche bank</figcaption>
      </figure>
      <p>Il caso <a href="http://www.startmag.it/economia/de-mattia/">NordLb,</a> evidentemente, oltre che le difficoltà di <a href="http://www.startmag.it/economia/la-germania-vuole-salvare-deutsche-bank-a-spese-degli-altri-stati/">Deutsche Bank</a> sono segnali di un irrigidimento sistemico del comparto creditizio in Germania che ora inizia a preoccupare anche gli analisti, visto quanto emerge dal commento dell’agenzia di rating.</p>
      <p>LE CRITICHE DELLE BANCHE TEDESCHE</p>
      <p>Il sistema finanziario tedesco è stato tra i più critici nei confronti della politica di tassi negativi della Bce, contro cui hanno alzato la voce colossi del calibro di Deutsche Bank, Allianz e Commerzbank</p>
      <figure>
        <a href="https://www.dagospia.com/mediagallery/Dago_fotogallery-256128/1173154.htm">
          <img src="https://cdn-static.dagospia.com/img/foto/06-2019/deutsche-bank-5-1173154.jpg"/>
        </a>
        <figcaption>deutsche bank 5</figcaption>
      </figure>
      <p>LA POLITICA BCE</p>
      <p>Gli esperti hanno puntato il dito contro la politica monetaria della BCE, che non solo ha reintrodotto il Quantitative Easing, ma ha altresì tagliato i tassi di interesse sui depositi dal -0,4% al -0,5%.</p>
      <p>L’ANALISI DEL SOLE 24 ORE</p>
      <p>Ha commentato nei giorni scorsi<a href="https://www.ilsole24ore.com/"> il</a> <i>Sole 24 Ore</i>: “Il sistema bancario europeo, e in particolare quello tedesco, sta perdendo colpi rispetto all’agguerrita concorrenza delle grandi banche americane e in prospettiva arrancherà quando dovrà fronteggiare i colossi cinesi.</p>
      <p>Con l’aggravante che Brexit priverà la Ue del suo più grande centro finanziario quando ancora non c’è la Capital Market Union, l’M&amp;A bancario transfrontaliero è fermo, la redditività delle banche è, salvo rare eccezioni, bassa e il severo rallentamento della crescita economica non lascia ben sperare. Completare, e alla svelta, l’Unione bancaria e del mercato dei capitali è dunque una strada obbligata per rafforzare la stabilità finanziaria e rendere più competitive le banche europee: a questa conclusione è giunta infine ora la Germania”.</p>
      <figure>
        <a href="https://www.dagospia.com/mediagallery/Dago_fotogallery-256128/1115095.htm">
          <img src="https://cdn-static.dagospia.com/img/foto/02-2019/angela-merkel-1115095.jpg"/>
        </a>
        <figcaption>angela merkel</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256128/1115092.htm">
          <img src="https://cdn-static.dagospia.com/img/foto/02-2019/sede-della-nordlb-hannover-4-1115092.jpg"/>
        </a>
        <figcaption>sede della nordlb hannover 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256128/1115094.htm">
          <img src="https://cdn-static.dagospia.com/img/foto/02-2019/nordlb-1-1115094.jpg"/>
        </a>
        <figcaption>nordlb 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256128/1115096.htm">
          <img src="https://cdn-static.dagospia.com/img/foto/02-2019/nordlb-1115096.jpg"/>
        </a>
        <figcaption>nordlb</figcaption>
      </figure>
    </article>
  </body>
</html>