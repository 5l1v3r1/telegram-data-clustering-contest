<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/abd-acikladi-turkiye-s-400lerden-kurtulmali/927416"/>
    <meta property="og:site_name" content="medya faresi"/>
    <meta property="article:published_time" content="2019-11-21T18:40:00+00:00"/>
    <meta property="og:title" content="ABD’den yeni tehdit: Türkiye S-400’den kurtulmalı"/>
    <meta property="og:description" content="ABD Dışişleri Bakanlığı yetkilileri Türkiye'nin ABD ile ilişkilerini iyileştirmesi için S-400'lerden kurtulması gerektiğini söyledi."/>
  </head>
  <body>
    <article>
      <h1>ABD’den yeni tehdit: Türkiye S-400’den kurtulmalı</h1>
      <h2>ABD Dışişleri Bakanlığı yetkilileri Türkiye'nin ABD ile ilişkilerini iyileştirmesi için S-400'lerden kurtulması gerektiğini söyledi.</h2>
      <address>
        <time datetime="2019-11-21T18:40:00+00:00">21 Nov 2019, 18:40</time>
      </address>
      <p>Reuters'ın haberine göre, Amerikan Dışişleri’nden bir yetkiliye dayandırılan haberde, ABD ile Türkiye arasındaki ilişkilerin iyileşmesi için Türkiye’nin S-400’leri yok etmesi, iade etmesi ya da bir şekilde S-400’lerden kurtulması gerektiği belirtildi.</p>
      <h3>ABD ZİYARETİNDE MASAYA YATIRILMIŞTI</h3>
      <p>NATO savunma sistemine zarar verdiği ifade edilen S-400’ler Türkiye ile ABD arasında derin bir krize neden olmuştu.</p>
      <p>Geçtiğimiz hafta Cumhurbaşkanı Erdoğan tarafından gerçekleştirilen ABD ziyaretinde S-400’ler konusunda ortak toplantılar yapılması konusunda anlaşıldığı ifade edilmişti.</p>
      <p>Türkiye’nin ABD ile ortak yürüttüğü F-35 savaş uçağı projesi, Türkiye’nin Rus S-400 hava savunma sistemi satın almasından sonra iki ülke arasında krize neden olmuştu. ABD’li yetkililer Türkiye’nin milyarlarca dolar ödediği F-35 savaş uçağı projesinden çıkartıldığını açıklamıştı.</p>
    </article>
  </body>
</html>