<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Varnsdorf-Po-byvale-ubytovne-v-Lounske-ulici-vznikl-park-plny-zelene-604168"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T18:46:00+00:00"/>
    <meta property="og:title" content="Varnsdorf: Po bývalé ubytovně v Lounské ulici vznikl park, plný zeleně"/>
    <meta property="og:description" content="Demolice bývalé ubytovny trvala pouhé tři dny a k zemi šla přesně před rokem začátkem listopadu."/>
  </head>
  <body>
    <article>
      <h1>Varnsdorf: Po bývalé ubytovně v Lounské ulici vznikl park, plný zeleně</h1>
      <address>
        <time datetime="2019-11-21T18:46:00+00:00">21 Nov 2019, 18:46</time>
      </address>
      <p>
        <b>Demolice bývalé ubytovny trvala pouhé tři dny a k zemi šla přesně před rokem začátkem listopadu.</b>
      </p>
      <p>Odstranění objektu vyšlo na necelé dva miliony korun, přičemž pětaosmdesát procent výdajů pokryla získaná dotace z Ministerstva pro místní rozvoj. Podmínkou dotačního titulu ale bylo následné vybudování oddychové zóny – například v podobě parku.</p>
      <p>Letos v září proběhly terénní úpravy následované založením trávníku a výsadbou zeleně. Výsadba byla navržena tak, aby obsahovala dlouhověké dřeviny, které budou časem tvořit základní kostru parku, dále menší středněvěké a jako doplnění byla navržena výsadba kvetoucích stromů a keřů. Mezi sedmnácti vysázenými stromy nalezneme např. buk lesní, muchovník Lamarckův, javor červený, dub letní či jírovec pleťový. Vysázeno bylo také osmnáct keřů různých druhů a vznikly tzv. záhony.</p>
      <p>Do budoucna se uvažuje o umístění městského mobiliáře v podobě laviček a odpadkových košů, případně vybudování několika herních prvků. Revitalizaci plochy o rozloze 2,5 tisíce m2 financovalo město Varnsdorf z městského rozpočtu v celkové výši tři sta sedmdesát tisíc korun včetně DPH.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Varnsdorf-Fontana-na-rybnicku-u-Billy-opet-zkraslila-stred-mesta-592195"/>
        <a href="https://www.parlamentnilisty.cz/politika/obce-volicum/Varnsdorf-V-Edisonove-ulici-vznika-nove-parkoviste-581529"/>
        <a href="https://www.parlamentnilisty.cz/arena/nazory-a-petice/Vyzva-zastupitelum-mesta-Varnsdorf-ke-kauze-Radary-574242"/>
        <a href="https://www.parlamentnilisty.cz/politika/obce-volicum/Varnsdorf-Cestujicim-se-otevre-novy-autobusovy-terminal-569230"/>
      </related>
    </article>
  </body>
</html>