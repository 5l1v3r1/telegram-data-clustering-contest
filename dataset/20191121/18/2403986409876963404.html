<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/jeep_patriot_v_ukrayini_tsina_harakteristiki_dzhip_patriot_bu_problemi_n1237490"/>
    <meta property="og:site_name" content="24 Канал"/>
    <meta property="article:published_time" content="2019-11-21T18:45:00+00:00"/>
    <meta property="og:title" content="Big Test Jeep Patriot – японська надійність на американський лад"/>
    <meta property="og:description" content="Назва &quot;Джип&quot; вже давно стала ім'ям прозивним – саме так в народі називають різноманітні позашляховики та кросовери. І в цьому є величезнадоля правди, адже деякі автомобілі з емблемою Jeep на капоті, технічно є зовсім іншими автомобілями."/>
  </head>
  <body>
    <article>
      <h1>Big Test Jeep Patriot – японська надійність на американський лад</h1>
      <address>
        <time datetime="2019-11-21T18:45:00+00:00">21 Nov 2019, 18:45</time>
      </address>
      <p>
        <b>Назва "Джип" вже давно стала ім'ям прозивним – саме так в народі називають різноманітні позашляховики та кросовери. І в цьому є величезнадоля правди, адже деякі автомобілі з емблемою Jeep на капоті, технічно є зовсім іншими автомобілями.</b>
      </p>
      <p>Один з найяскравіших представників глобалізації – Jeep Patriot. Він випускався з 2006 року, в 2011-му пережив рестайлінг і протримався на конвеєрі до 2016 року. Ці автомобілі були представлені в Україні офіційно, але продавалися не надто великими тиражами. Основна маса Jeep Patriot, які зараз є на дошках оголошень з продажу автомобілів були куплені битими в США, привезені в Україну і відновлені.</p>
      <blockquote>Читайте також: <a href="https://24tv.ua/toyota_camry_tsina_bu_harakteristiki_test_drayv_toyota_kemri_3_pokolinnya_n1232908">BIG Test: Що залишилося від Toyota Camry за 26 років</a></blockquote>
      <figure>
        <iframe src="https://www.youtube.com/embed/jlAG4Lqa33M" width="560" height="315" data-service="Youtube" scrolling="no"/>
      </figure>
      <p>Зараз за Jeep Patriot на нашому ринку просять від 8 тисяч до 15 тисяч доларів в залежності від року випуску, стану і комплектації.</p>
      <h3>Родичі</h3>
      <p>Jeep Patriot має дуже багато спільного з Mitsubishi Outlander і Dodge Caliber. Якщо останній в Україні зустрічається не часто, то Mitsubishi Outlander - автомобіль вельми поширений, і, враховуючи взаємозамінність більшості деталей, схильних до зносу, служить для Jeep Patriot непоганим "донором".</p>
      <figure>
        <img src="https://24tv.ua/resources/photos/news/620_DIR/201911/1237490_10180165.jpg?201911164858"/>
      </figure>
      <h3>Кузов</h3>
      <p>Кузов Jeep Patriot позбавлений дитячих хвороб – він досить міцний і жорсткий, що вельми непогано для кросовера, який багато хто використовує в тому числі і для їзди по помірному бездоріжжю. Наприклад, для вилазок на полювання чи риболовлю.</p>
      <blockquote>Читайте також:<a href="https://24tv.ua/nissan_x_trail_t32_bu_ukrayina_kupiti_tsina_nissan_rogue_harakteristiki_video_n1225473"> Nissan Rogue / X-Trail – доступний комфорт з Америки</a></blockquote>
      <p>Єдиний нюанс стосується досить слабкої корозійної стійкості. В місцях неякісного кузовного ремонту або там, де виникли сколи лакофарбного покриття, дуже швидко прогресує "руда хвороба". В цілому ж, якщо відколи і сліди ДТП вчасно і якісно ремонтувалися – проблем з корозією немає.</p>
      <h3>Мотори</h3>
      <p>Основна маса автомобілів на українському ринку оснащені 2,0- і 2,4 літровими бензиновими атмосферниками, які дуже часто переводять на газ (2,2-літровий турбодизель теж був, але в наших краях він зустрічається рідко). Наш 2,4-літровий екземпляр теж "споживає" газ і споживає його близько 12 літрів в місті й трохи більше 9 по трасі – непоганий показник як для досить важкого і повнопривідного автомобіля.</p>
      <figure>
        <img src="https://24tv.ua/resources/photos/news/620_DIR/201911/1237490_10180178.jpg?201911165021"/>
      </figure>
      <p>У приводі ГРМ тут використовується ланцюг, який служить дуже довго – його ресурс практично такий же, як у всього мотора. Також з цікавих особливостей варто відзначити, що в цьому моторі використовуються два балансирних вала, які розташовані в піддоні (схожа схема використовувалася і на 25-річній "Тойоті", про яку ми розповідали в минулому відео). Тільки на відміну від "Тойоти", тут маслонасос об'єднаний з балансирними валами в один вузол, який практично ніколи не завдає клопоту власнику.</p>
      <h3>Трансмісія</h3>
      <p>Jeep Patriot були як передньопривідні (з 2-літровим мотором) так і повнопривідні з мотором 2,4 л.</p>
      <p>Ахіллесова п'ята і головний біль власників Jeep Patriot – варіатор японської фірми JATCO. Він дуже не любить різких стартів, інтенсивних прискорень, пробуксовки та інших активностей з боку водія. Найчастіше проблеми з ним починаються при пробігу близько 100 тисяч кілометрів. Ремонт варіатора - заняття вельми дороге і розтягнуте в часі, а фахівців, здатних якісно полагодити такий вузол, в Україні залишилося не багато.</p>
      <figure>
        <img src="https://24tv.ua/resources/photos/news/620_DIR/201911/1237490_10180200.jpg?201911165133"/>
      </figure>
      <p>Автомобілі з механічною коробкою передач, як наш сьогоднішній герой, таких проблем не мають. Правда, іноді – раз в 100-150 тисяч - тут потрібно міняти зчеплення (як і на будь-якому іншому автомобілі з механікою). Обходиться така операція 300-500 доларів (в залежності від апетитів сервісу і "оригінальності" запчастин).</p>
      <h3>Підвіска</h3>
      <p>Підвіска у Jeep Patriot досить міцна і надійна. Навіть експлуатація нашими дорогами дозволяє основним елементам (амортизаторам, пружинам, важелям) виходжувати по 100, а то і 150 тисяч кілометрів. Найчастіше (кожні 40-50 тис км) вимагають заміни лише відносно недорогі сайлетблокі і втулки стабілізатора.</p>
      <blockquote>Читайте також: <a href="https://24tv.ua/vzhivaniy_subaru_forester__vse_i_odrazu_n1214778">Б/у Subaru Forester – все і відразу</a></blockquote>
      <p>Уніфікація з Mitsubishi Outlander виявилася власникам Jeep Patriot хорошим подарунком – проблем із запасними частими немає. Їх вибір і наявність на складах можуть тільки потішити.</p>
      <figure>
        <img src="https://24tv.ua/resources/photos/news/620_DIR/201911/1237490_10180229.jpg?201911165416"/>
      </figure>
      <p>Перейняв Jeep Patriot від свого японського брата і не зовсім вдалу конструкційну особливість задньої підвіски. Болти на важелях сходження (який в народі називають "гантелями" за характерну форму) закисають при пробігу близько 100 тисяч кілометрів. В результаті регулювання кутів установки коліс на задній осі стає неможливим і важелі ці доводиться міняти не дивлячись на те, що вони ще не вичерпали свій ресурс. Якщо розвал-сходження регулювати частіше – таких проблем не виникає.</p>
      <h3>Електрика</h3>
      <p>Щодо електрики, спорідненість з японським Mitsubishi Outlander – дуже вагомий плюс. З Jeep Patriot "електричних" пригод не відбувається практично ніколи. Відзначити можна хіба що питання, характерне для всіх автомобілів, привезених з США – частоти радіоприймача. Багато власників змінюють головний пристрій або просто не слухають радіо.</p>
      <blockquote>Читайте також: <a href="https://24tv.ua/kia_sportage_4_pokolinnya_tsina_bu_ukrayina_komplektatsiya_kia_sporteydzh_harakteristiki_n1208265">BIG Test: Огляд б / у Kia Sportage IV (2015-2018)</a></blockquote>
      <figure>
        <img src="https://24tv.ua/resources/photos/news/620_DIR/201911/1237490_10180254.jpg?201911165522"/>
      </figure>
      <h3>Підсумок</h3>
      <p>Використання агрегатної бази Mitsubishi Outlander зробило Jeep Patriot вельми надійним автомобілем, який дуже рідко завдає клопоту своєму власникові. Єдина "слабка ланка" – варіатор. Тут або потрібно бути готовим до його заміни\ремонту або експлуатувати автомобіль в дуже делікатному режимі, тоді його ресурс може виявитися більш прийнятним.</p>
    </article>
  </body>
</html>