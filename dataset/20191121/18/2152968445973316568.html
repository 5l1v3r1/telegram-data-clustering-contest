<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/21/angela-merkel-shte-poseti-za-pyrvi-pyt-aushvic.430390"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T18:38:00+00:00"/>
    <meta property="og:title" content="Ангела Меркел ще посети за първи път &quot;Аушвиц&quot;"/>
    <meta property="og:description" content="Над 1 млн. души са били избити там | Dnes.bg"/>
  </head>
  <body>
    <article>
      <h1>Ангела Меркел ще посети за първи път "Аушвиц"</h1>
      <h2>Над 1 млн. души са били избити там</h2>
      <address><time datetime="2019-11-21T18:38:00+00:00">21 Nov 2019, 18:38</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Германският канцлер Ангела Меркел възнамерява да посети бившия нацистки концлагер "Аушвиц" за първи път през своите 14 години на канцлерския пост, предаде Асошиейтед прес.</p>
      <p>Мюнхенският вестник "Зюддойче цайтунг" съобщи днес, че Меркел е приела поканата да присъства на 10-ата годишнина на фондация "Аушвиц-Биркенау" на 6 декември.</p>
      <p>Канцеларията на Меркел потвърди, че визитата е планирана, но отказа да уточни датата, тъй като ангажиментите на канцлера обикновено се анонсират само седмица по-рано.</p>
      <p>Миналия месец Световният еврейски конгрес присъди на Меркел наградата "Теодор Херцел" за усилията й да подпомага еврейския живот в Германия и за подкрепата й за Държавата Израел.</p>
      <p>Нацистка Германия е изтребила повече от един милион души в концлагера "Аушвиц-Биркенау" в окупирана Полша по време на Втората световна война, повечето от които евреи, докарани от цяла Европа, припомня АП, пише БТА.</p>
      <related>
        <h4>Още по темата</h4>
        <a href="https://www.dnes.bg/eu/2019/11/18/posledniiat-proces-sreshtu-nacist-da-ne-zabraviame-omrazata.430015"/>
        <a href="https://www.dnes.bg/mish-mash/2019/09/03/arbeit-macht-frei-lagerite-na-nacistite-predi-gazovite-kameri.421694"/>
      </related>
    </article>
  </body>
</html>