<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/551930/"/>
    <meta property="og:site_name" content="חרדים10"/>
    <meta property="article:published_time" content="2019-11-21T18:59:00+00:00"/>
    <meta property="og:title" content="‘ידענו שהיועמ״ש לא יעמוד בלחץ שהופעל עליו, לא נשתוק. לא נוותר’ "/>
    <meta property="og:description" content="חברי כנסת מימין ומשמאל מגיבים על ההחלטה להגיש כתבי אישום נגד ראש הממשלה • ח&quot;כ מיקי זוהר: &quot;ידענו ששי ניצן נאבק במלוא העוצמה שיגישו נגד ראש הממשלה כתבי אישום חמורים בכל מחיר&quot; • זנדברג: &quot;עליו לעזוב את החיים הציבוריים&quot;"/>
  </head>
  <body>
    <article>
      <h1>‘ידענו שהיועמ״ש לא יעמוד בלחץ שהופעל עליו, לא נשתוק. לא נוותר’ </h1>
      <address><time datetime="2019-11-21T18:59:00+00:00">21 Nov 2019, 18:59</time> by <a rel="author">אריה ריבקינד</a></address>
      <p>
        <b>חברי כנסת מימין ומשמאל מגיבים על ההחלטה להגיש כתבי אישום נגד ראש הממשלה • ח"כ מיקי זוהר: "ידענו ששי ניצן נאבק במלוא העוצמה שיגישו נגד ראש הממשלה כתבי אישום חמורים בכל מחיר" • זנדברג: "עליו לעזוב את החיים הציבוריים"</b>
      </p>
      <p>ח”כ מיקי זוהר מהליכוד הגיב לכתב האישום שהוגש הערב (חמישי) נגד ראש הממשלה בנימין נתניהו.</p>
      <p>”הרגש הראשון שעולה בי: עצב גדול. כואב לי על ראש הממשלה, איזו מתנה ‘נהדרת’ העניקה לו המדינה על כך שנתן את מיטב שנותיו למעננו. הכל היה ידוע מראש, ידענו שהיועמ״ש לא יעמוד בלחץ שהופעל עליו, ידענו ששי ניצן נאבק במלוא העוצמה שיגישו נגד ראש הממשלה כתבי אישום חמורים בכל מחיר. לא נשתוק. לא נוותר”.</p>
      <p>ח״כ תמר זנדברג מהמחנה הדמוקרטי הגיבה לכתב האישום: ”עכשיו זה סופי. ראש הממשלה לא יכול לכהן ולו יום אחד. אין לו מנדט לנהל את המדינה. עליו להתפטר הערב. אם לא יעשה זאת אסור לאיש לשבת בממשלתו או במפלגתו. אסור לו לרוץ לבחירות ואינו יכול לקבל מנדט להרכיב ממשלה. עליו לעזוב את החיים הציבוריים היום”.</p>
      <p>יו״ר העבודה-גשר עמיר פרץ הכין צוות משפטי שיעתור לבג״צ בדרישה להורות על נבצרות של ראש ממשלה. פרץ: “כתבי האישום של נתניהו הם הסיבה שלא קמה בישראל ממשלה. בדמוקרטיה – לא נוכל להשלים עם ראש ממשלה תחת כתב אישום.</p>
      <p>“רק בגלל כתבי האישום נוצר הפלונטר הפוליטי בישראל. אם נצליח למנוע מנתניהו להאחז בקרנות המזבח, נמנע בחירות בפעם השלישית תוך שנה”.</p>
      <p>יו”ר הרשימה המשותפת איימן עודה: “ביום שנתניהו ישלם על פשעיו הפליליים נוכל להתחיל לתקן את הנזק שהסב בפשעיו החברתיים. הגזענות ושנאה שהפיץ לא יעלמו איתו למעשיהו”.</p>
      <p>במפלגת כחול לבן הגיבו לכתב האישום: “ראש ממשלה ששקוע עד צוואר בחקירות, אין לו מנדט מוסרי וציבורי לקבוע דברים כל כך גורליים למדינת ישראל. קיים חשש שיכריע הכרעות על בסיס האינטרס האישי של ההישרדות הפוליטית שלו, ולא לפי האינטרס הלאומי”.</p>
      <p>יו״ר מפלגת ישראל ביתנו, ח״כ אביגדור ליברמן, הגיב לכתב האישום שהוגש נגד ראש הממשלה בנימין נתניהו.</p>
      <p>”יום קשה למדינת ישראל. אנחנו צריכים לתת לטחנות הצדק לבצע את עבודתם ולתת לראש הממשלה את ההזדמנות להוכיח את חפותו בבית המשפט”.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/551998/"/>
        <a href="http://www.ch10.co.il/news/551981/"/>
        <a href="http://www.ch10.co.il/news/551955/"/>
        <a href="http://www.ch10.co.il/news/551487/"/>
        <a href="http://www.ch10.co.il/news/551449/"/>
        <a href="http://www.ch10.co.il/news/551219/"/>
      </related>
    </article>
  </body>
</html>