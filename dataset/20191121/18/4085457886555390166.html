<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/21/100w-rychlo-nabijeni-xiaomi-dorazi-pristi-rok/"/>
    <meta property="og:site_name" content="GizChina.cz"/>
    <meta property="article:published_time" content="2019-11-21T18:00:38+00:00"/>
    <meta property="og:title" content="100W rychlo-nabíjení Xiaomi dorazí příští rok"/>
    <meta property="og:description" content="V posledních dvou letech máme možnost pozorovat masivní nárůst rychlostí nabíjení telefonů a brzy padne díky Xiaomi i bariéra 100W výkonu."/>
  </head>
  <body>
    <article>
      <h1>100W rychlo-nabíjení Xiaomi dorazí příští rok</h1>
      <address><time datetime="2019-11-21T18:00:38+00:00">21 Nov 2019, 18:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>V posledních dvou letech máme možnost pozorovat masivní nárůst rychlostí nabíjení telefonů, ať už hovoříme o klasickém drátovém, nebo moderním bezdrátovém. Bezdrátové dokonce v několika případech dohnalo rychlost starších „super-rychlých“ technologií, ale drát je přece jen drát. Momentálně je nejrychlejší komerčně dostupné nabíjení v modelu Reno Ace od OPPO, kde SuperVOOC 2.0 zvládne plných 65W. To už je opravdu fantastický výkon, ale <a href="http://www.mi.com/">Xiaomi </a>na nás chystají ještě pořádný skok vpřed s vlastním 100W nabíjením.</p>
      <p>To už nám bylo poprvé předvedeno před pár týdny („shodou“ okolností právě těsně před uvedením OPPO Reno Ace) a dostalo i oficiální název – Super Charge Turbo. A protože se šéfové Xiaomi a Redmi jen a jen rozplývali nad touto novou technologií, tak se obecně očekávalo její nasazení ještě do konce roku 2019. Tomu ostatně nasvědčovaly některé informace přímo od Xiaomi, které se ale bohužel nakonec nepotvrdily a vlajkové modely jako Mi 9 Pro 5G nebo <a href="http://gizchina.cz/tag/redmi">Redmi</a> K20 Pro Premium Edition se bez něj musely obejít. Právě probíhající developerská konference Xiaomi má ale pro nás dobré zprávy i v této oblasti.</p>
      <figure>
        <img src="https://gizchina.cz/wp-content/uploads/2019/11/2-13.jpg"/>
      </figure>
      <p>Podle informací z této konference je 100W technologie nabíjení Super Charge Turbo definitivně hotová a telefony vypuštěné na trh na začátku roku 2020 by jí už měly být vybaveny. Xiaomi na konferenci dále také odhalili další informace a tak už víme, že technologie bude využívat dvě baterie v telefonu, podobně jako například OPPO Find X Lamborghini Edition. Vše bude hlídáno a ošetřeno jak hardwarem, tak softwarem, takže ani extrémní výkon a rychlost by neměly mít vliv na bezpečnost. Podle tvůrců nabíječka dosahuje až 98 % účinnosti a máme se tak opravdu na co těšit. Tak již brzy.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/21/xiaomi-predstavuje-strategii-miui-pro-dalsi-roky/"/>
        <a href="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
        <a href="https://gizchina.cz/2019/11/20/vylepseny-holici-strojek-xiaomi-enchen-blackstone-3-v-akci-2/"/>
      </related>
    </article>
  </body>
</html>