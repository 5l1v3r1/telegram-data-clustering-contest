<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/hyderabad-worried-over-losing-job-techie-commits-suicide111.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T18:47:00+00:00"/>
    <meta property="og:title" content="ഐ.ടി. മേഖലയില്‍ സാമ്പത്തിക പ്രതിസന്ധി: യുവ സോഫ്റ്റ്‌വെയര്‍ ഡെവലപ്പര്‍ ആത്മഹത്യ ചെയ്തു"/>
    <meta property="og:description" content="Death Economic Recession India ഹൈദരബാദ്: ജോലി നഷ്ടമാകുമെന്ന ആശങ്കയില്‍ യുവ വനിതാ യുവ സോഫ്റ്റ്‌വെയര്‍ ഡെവലപ്പര്‍ ആത്മഹത്യ ചെയ്തു.ഗച്ചിബൗളില്‍ ജോലിചെയ്യുന്ന യുവതി ചൊവ്വ"/>
  </head>
  <body>
    <article>
      <h1>ഐ.ടി. മേഖലയില്‍ സാമ്പത്തിക പ്രതിസന്ധി: യുവ സോഫ്റ്റ്‌വെയര്‍ ഡെവലപ്പര്‍ ആത്മഹത്യ ചെയ്തു</h1>
      <address><time datetime="2019-11-21T18:47:00+00:00">21 Nov 2019, 18:47</time> by <a rel="author">ന്യൂസ് ഡെസ്‌ക്</a></address>
      <p>ഹൈദരബാദ്: ജോലി നഷ്ടമാകുമെന്ന ആശങ്കയില്‍ യുവ വനിതാ യുവ സോഫ്റ്റ്‌വെയര്‍ ഡെവലപ്പര്‍ ആത്മഹത്യ ചെയ്തു.</p>
      <p>ഗച്ചിബൗളില്‍ ജോലിചെയ്യുന്ന യുവതി ചൊവ്വാഴ്ച രാത്രി റായ്ദുര്‍ഗത്തിലെ സ്വകാര്യ ഹോസ്റ്റലില്‍വെച്ച് ആത്മഹത്യ ചെയ്യുകയായിരുന്നു. പൊലീസ് കേസ് രജിസ്റ്റര്‍ ചെയ്ത് അന്വേഷണം ആരംഭിച്ചു.</p>
      <p>മഹ്ബൂബ് നഗര്‍ സ്വദേശിയായ പൊഗാഗു ഹരിനി(24) ഗച്ചിബൗളിയിലെ ഗോള്‍ഡന്‍ ഹില്‍സ് പ്രൈവറ്റ് ലിമിറ്റഡ് കമ്പനിയില്‍ കഴിഞ്ഞ രണ്ടര വര്‍ഷമായി ജൂനിയര്‍ സോഫ്റ്റ് വെയര്‍ ഡെവലപ്പറായി ജോലി ചെയ്തു വരികയായിരുന്നു ഹരിനി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സൈബര്‍ ഹില്‍സിലെ ഒരു സ്വകാര്യ ഹോസ്റ്റലില്‍ ആയിരുന്നു ഹരിനി താമസിച്ചിരുന്നതെന്ന് പൊലീസ് പറഞ്ഞു.</p>
      <p>ഐ.ടി മേഖലയില്‍ സാമ്പത്തിക പ്രതിസന്ധി പിടിമുറുക്കുന്ന സാഹചര്യത്തില്‍ പിരിച്ചു വിടലിന്റെ ഭാഗമായി ഹരിനിക്കടക്കം എട്ട് പേര്‍ക്ക് പിങ്ക് സ്ലിപ്പ് നല്‍കിയിരുന്നു.</p>
      <related>
        <a href="https://www.doolnews.com/it-companies-may-shed-30000-40000-mid-level-staff-mohandas-pai811.html?utm_source=doolnews&amp;utm_medium=related"/>
      </related>
      <p>ഇതുപ്രകാരം ഡിസംബര്‍ ഒന്നു മുതല്‍ ഹരിനിക്ക് കമ്പനിയിലെ ജോലി നഷ്ടമാകും. വീട്ടിലേക്ക് വിളിച്ച് ഇക്കാര്യം പറഞ്ഞ ഹരിനിയെ മാതാപിതാക്കള്‍ ആശ്വസിപ്പിച്ചിരുന്നു.</p>
      <p>ചൊവ്വാഴ്ച ഹരിനി ജോലിക്ക് പോയിരുന്നില്ല. രാത്രി 8.45 ഓടെ ഹോസ്റ്റലില്‍ എത്തിയ ഹരിനിയുടെ റൂംമേറ്റ് ഹരിനിയെ തൂങ്ങിമരിച്ച നിലയില്‍ കാണുകയായിരുന്നു.</p>
      <p>ഹരിനിക്ക് വിഷമമുണ്ടായിരുന്നു. മറ്റൊരു ജോലി ലഭിക്കില്ല എന്ന പേടിയാണ് ഹരിനി ആത്മഹത്യ ചെയ്യാന്‍ കാരണമെന്നും റെയ്ദുര്‍ഗാം ഇന്‍സ്‌പെക്ടര്‍ എസ്. രവീന്ദര്‍ പറഞ്ഞു.</p>
      <related>
        <a href="https://www.doolnews.com/mid-senior-it-employees-as-large-companies-plan-further-layoffs.html?utm_source=doolnews&amp;utm_medium=related"/>
      </related>
      <p>രാജ്യത്തെ ഐ.ടി മേഖല സമീപവര്‍ഷങ്ങളിലെ ഏറ്റവും വലിയ പ്രതിസന്ധിയിലൂടെയാണ് കടന്നുപോവുന്നതെന്ന് നേരത്തെ റിപ്പോര്‍ട്ടുകള്‍ ഉണ്ടായിരുന്നു.</p>
      <p>ഐ.ടി വമ്പന്മാരായ കോഗ്‌നിസാന്റും ഇന്‍ഫോസിസും ആയിരക്കണക്കിന് തൊഴിലാളികളെ പിരിച്ചുവിടുന്നെന്ന വാര്‍ത്തക്ക് പിന്നാലെയാണ് മേഖല നേരിട്ടുകൊണ്ടിരിക്കുന്ന പ്രതിസന്ധിയെക്കുറിച്ച് റിപ്പോര്‍ട്ടുകള്‍ പുറത്തു വന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>സാമ്പത്തിക വര്‍ഷം അടുത്ത പാദത്തിലേക്ക് കടക്കുമ്പോഴേക്കും രാജ്യത്തെ ആകെ ഐ.ടി തൊഴിലാളികളില്‍ അഞ്ചുമുതല്‍ എട്ട് ശതമാനം വരെ ജോലി നഷ്ടപ്പെടുമെന്നാണ് റിപ്പോര്‍ട്ടില്‍ പറഞ്ഞിരുന്നു.</p>
      <p>വളര്‍ച്ചാ നിരക്ക് കുറഞ്ഞത് മൂലം ഈ വര്‍ഷം രാജ്യത്തെ ഐ.ടി കമ്പനികള്‍ 30000 – 40000 മധ്യനിര ജീവനക്കാരെ പറഞ്ഞു വിടുമെന്നാണ് ഐ.ടി വിദഗ്ധന്‍ മോഹന്‍ ദാസ് പൈ പറഞ്ഞിരുന്നു.</p>
      <figure>
        <iframe src="https://www.youtube.com/embed/JTERZRrOduc" width="560" height="315" data-service="Youtube" scrolling="no"/>
      </figure>
    </article>
  </body>
</html>