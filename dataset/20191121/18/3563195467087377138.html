<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techmaniacs.gr/anakoinothike-episima-i-over-the-top-ypiresia-tis-cosmote-tv-pos-tha-leitoyrgei/"/>
    <meta property="og:site_name" content="Techmaniacs"/>
    <meta property="article:published_time" content="2019-11-21T18:13:17+00:00"/>
    <meta property="og:title" content="Ανακοινώθηκε επίσημα η Over The Top υπηρεσία της COSMOTE TV – Πως θα λειτουργεί!"/>
    <meta property="og:description" content="H COSMOTE TV είναι έτοιμη να διαθέσει εμπορικά τη νέα Over The Top (OTT) υπηρεσία,  αλλάζει ριζικά την εμπειρία θέασης περιεχομένου.  H νέα ΟΤΤ υπηρεσία -που βασίζεται στην τεχνολογική πλατφόρμα της Comcast- έχει φρέσκο μενού και περιβάλλον χρήσης, για κοινή εμπειρία σε όλες τις οθόνες (TV, tablets, smartphones, PC), ενώ προσφέρει στον χρήστη προσωποποιημένες προτάσεις περιεχομένου μέσω recommendation engine, καθώς και πιο εύκολο τρόπο εύρεσης του περιεχομένου που τον ενδιαφέρει."/>
  </head>
  <body>
    <article>
      <h1>Ανακοινώθηκε επίσημα η Over The Top υπηρεσία της COSMOTE TV – Πως θα λειτουργεί!</h1>
      <address><time datetime="2019-11-21T18:13:17+00:00">21 Nov 2019, 18:13</time> by <a rel="author" href="https://techmaniacs.gr/author/valadis-k/" target="_blank">valadis.k</a></address>
      <p>H COSMOTE TV είναι έτοιμη να διαθέσει εμπορικά τη νέα Over The Top (OTT) υπηρεσία,  αλλάζει ριζικά την εμπειρία θέασης περιεχομένου.  H νέα ΟΤΤ υπηρεσία -που βασίζεται στην τεχνολογική πλατφόρμα της Comcast- έχει φρέσκο μενού και περιβάλλον χρήσης, για κοινή εμπειρία σε όλες τις οθόνες (TV, tablets, smartphones, PC), ενώ προσφέρει στον χρήστη προσωποποιημένες προτάσεις περιεχομένου μέσω recommendation engine, καθώς και πιο εύκολο τρόπο εύρεσης του περιεχομένου που τον ενδιαφέρει.</p>
      <figure>
        <img src="https://techmaniacs.gr/wp-content/uploads/2019/11/COSMOTE-TV_Original-Content-3.jpg"/>
      </figure>
      <p>Βασικό πλεονέκτημα της υπηρεσίας, είναι ότι αποτελεί την πρώτη streaming πλατφόρμα στην Ελλάδα και μία από τις λίγες διεθνώς, που συνδυάζει το ζωντανό πρόγραμμα των linear καναλιών με το on demand περιεχόμενο, κάνοντας στον χρήστη προτάσεις που ταιριάζουν καλύτερα στις προτιμήσεις και τις συνήθειές του.  Επίσης, η OTT υπηρεσία της COSMOTE TV, είναι η μόνη που προσφέρει premium περιεχόμενο σε όλες τις κατηγορίες προγράμματος (ταινίες, σειρές, αθλητικά, ντοκιμαντέρ, παιδικά, πρόγραμμα από ελεύθερα κανάλια κτλ).</p>
      <figure>
        <img src="https://techmaniacs.gr/wp-content/uploads/2019/11/COSMOTE-TV_N.Kallianis.jpg"/>
      </figure>
      <p>
        <b>Τα βασικά χαρακτηριστικά της νέας OΤT υπηρεσίας της COSMOTE TV</b>
      </p>
      <ul>
        <li>Η νέα OTT υπηρεσία θα παρέχεται με WiFi Android αποκωδικοποιητή, που λειτουργεί με οποιοδήποτε δίκτυο σταθερής ή κινητής τηλεφωνίας.</li>
        <li>Η υπηρεσία θα είναι διαθέσιμη με app για tablets/smartphones/PCs/laptops και σύντομα με app για Smart TVs (πχ. Samsung, LG, Sony).</li>
        <li>Έχει φρέσκο μενού και εύκολο για τον χρήστη περιβάλλον πλοήγησης, προσαρμοσμένο στο μέγεθος κάθε οθόνης και στις ιδιαιτερότητες κάθε συσκευής από τις οποίες είναι προσβάσιμη.</li>
        <li>Ταυτόχρονη θέαση σε 2 οθόνες για όλο το περιεχόμενο πλην του αθλητικού, που είναι διαθέσιμο σε μία οθόνη.</li>
        <li>Οι χρήστες θα μπορούν να δημιουργήσουν ξεχωριστά προφίλ, ενώ υπάρχει και ειδικό kids menu.</li>
        <li>Σύντομα θα παρέχεται η δυνατότητα για download &amp; play offline, ώστε ο χρήστης να μπορεί πχ. να παρακολουθεί μία ταινία ή σειρά χωρίς πρόσβαση στο Internet.</li>
        <li>Η OTT υπηρεσία θα προσφέρει και 4K περιεχόμενο με ξεχωριστό κανάλι, που θα φιλοξενεί επιλεγμένα αθλητικά γεγονότα.</li>
      </ul>
      <figure>
        <img src="https://techmaniacs.gr/wp-content/uploads/2019/11/COSMOTE-TV-Over-the-Top-Service_whos_watching.jpg"/>
      </figure>
      <p><b>Εμπορική διάθεση</b><br/>Η νέα OTT υπηρεσία της COSMOTE TV θα είναι εμπορικά διαθέσιμη για νέους πελάτες το επόμενο διάστημα, μέσα από το δίκτυο καταστημάτων COSMOTE και ΓΕΡΜΑΝΟΣ, το 13888, το cosmote.gr &amp; το MYCOSMOTE app και θα παρέχεται μέσα από ευέλικτα πακέτα, σε επίπεδο δέσμευσης αλλά και περιεχομένου. Οι υφιστάμενοι πελάτες θα μπορούν να έχουν τη νέα εμπειρία θέασης σε Smart TVs και σε φορητές συσκευές, το πρώτο τρίμηνο του 2020, παράλληλα με τη δορυφορική τους υπηρεσία.</p>
      <figure>
        <img src="https://techmaniacs.gr/wp-content/uploads/2019/11/COSMOTE-TV-Today.jpg"/>
      </figure>
      <p><b>Η COSMOTE TV σήμερα</b><br/>Η COSMOTE TV είναι η υπηρεσία συνδρομητικής τηλεόρασης του Ομίλου ΟΤΕ και σήμερα κατέχει την 1η θέση στην ελληνική αγορά, με πάνω από 550 χιλιάδες συνδρομητές. Λειτουργώντας αυτόνομα και ολοκληρωμένα, ως πάροχος τηλεοπτικών υπηρεσιών, προσφέρει πρόσβαση σε αποκλειστικό premium περιεχόμενο, μέσα από 16 κανάλια παραγωγής COSMOTE TV (CINEMA, SPORT, HISTORY) και είναι διαθέσιμη μέσω δορυφορικής, IPTV και OTT πρόσβασης.</p>
      <figure>
        <img src="https://techmaniacs.gr/wp-content/uploads/2019/11/COSMOTE-TV-Over-the-Top-Service_movies.jpg"/>
      </figure>
      <p><b>Αθλητικό περιεχόμενο</b><br/>Στα 16 αθλητικά κανάλια παραγωγής COSMOTE TV, σήμερα φιλοξενούνται περισσότερες από 40 αθλητικές διοργανώσεις σε ποδόσφαιρο (UEFA Champions League, UEFA Europa League, European Qualifiers, Ευρωπαϊκά Πρωταθλήματα Ποδοσφαίρου, Κύπελλο Ποδοσφαίρου Ελλάδας), μπάσκετ (NBA, εντός έδρας αγώνες ΚΑΕ Παναθηναϊκού και ΑΕΚ για την Basket League, ACB Liga Ισπανίας), μηχανοκίνητα (Formula1, MotoGP, WRC) και τένις (ΑΤP World Tour Finals, ATP World Tour Masters 1000, ΑΤP World Tour 500).</p>
      <p><b>Κινηματογραφικό περιεχόμενο</b><br/>Στα κινηματογραφικά κανάλια της COSMOTE TV, οι συνδρομητές έχουν τη δυνατότητα να παρακολουθούν πάνω από 500 πρεμιέρες ταινιών τον χρόνο από τα κορυφαία studio και τις μεγαλύτερες εταιρείες διανομής παγκοσμίως (Walt Disney Studios, Paramount Pictures, NBC/Universal, MGM), καθώς και περισσότερες από 120 πρεμιέρες ξένων σειρών. Επίσης, μέσα από τις on demand υπηρεσίες της COSMOTE TV, οι συνδρομητές μπορούν να παρακολουθούν δωρεάν και όποτε και από όπου επιθυμούν τις ταινίες ή σειρές των καναλιών COSMOTE CINEMA και τα ντοκιμαντέρ του COSMOTE HISTORY (COSMOTE TV PLUS) ή να ενοικιάσουν δημοφιλείς ταινίες πριν κάνουν τηλεοπτική προβολή (MOVIES CLUB).</p>
      <p>
        <b>Παραγωγή πρωτότυπου περιεχομένου</b>
      </p>
      <p>Ξεκινώντας με τη δημιουργία του COSMOTE HISTORY HD, του μοναδικού καναλιού ντοκιμαντέρ με ελληνική θεματολογία, η COSMOTE TV έγινε ο πρώτος πάροχος υπηρεσιών συνδρομητικής στην ελληνική αγορά που μπήκε στον τομέα παραγωγής πρωτότυπου περιεχομένου. Από το 2016, που το κανάλι ξεκίνησε τη λειτουργία του, έχουν προβληθεί περισσότερα από 80 πρωτότυπα ντοκιμαντέρ ή σειρές ντοκιμαντέρ, σε παραγωγή ή συμπαραγωγή COSMOTE TV (Μηχανή του Χρόνου, Ιωάννης Καποδίστριας: Η ζωή και το έργο του, Το κάλεσμα των Μαρμάρων κλπ), και πάνω από 1.000 τίτλοι ντοκιμαντέρ με την υπογραφή καταξιωμένων Ελλήνων και ξένων δημιουργών.</p>
      <p>Το 2019, η COSMOTE TV προχώρησε στην παραγωγή και της πρώτης ελληνικής μυθοπλασίας (Έτερος Εγώ – Χαμένες Ψυχές), ενώ ακολούθησαν οι εκπομπές «Βραδινές Ιστορίες» και «Στο Πλεχτό», οι οποίες ανήκουν στην κατηγορία της κωμωδίας και του stand-up comedy. Το επόμενο διάστημα, αναμένεται η πρεμιέρα κι άλλων πρωτότυπων παραγωγών της COSMOTE TV, που γυρίζονται τα στούντιο της COSMOTE TV, όπως το τηλεπαιχνίδι “Comedy Kids”. Ήδη, από τα στούντιο της COSMOTE TV, «βγαίνουν στον αέρα» περισσότερες από 10 αθλητικές εκπομπές των καναλιών COSMOTE SPORT (PICK N ROLL, UEFA Champions League Show, UEFA Europa League Show, Ρυθμός των Ντέρμπι, TOPSPIN, SPORTSHOW κλπ)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://techmaniacs.gr/cosmote-home-telephony-kai-home-double-play-ayxanetai-i-chreosi-gia-kliseis-pros-kinita/"/>
        <a href="https://techmaniacs.gr/cosmote-aytes-einai-oi-allages-sta-etairika-oikonomika-programmata-kinitis/"/>
        <a href="https://techmaniacs.gr/cosmote-aperiorista-dedomena-sto-kinito-me-molis-0-90-lepta-gia-9-10-11-noemvrioy/"/>
        <a href="https://techmaniacs.gr/anakoinosi-gia-ta-programmata-cosmote-mobile-family/"/>
        <a href="https://techmaniacs.gr/einai-episimo-mporeis-na-agoraseis-efarmoges-gia-to-iphone-soy-kai-na-chreoseis-ton-logariasmo-cosmote/"/>
        <a href="https://techmaniacs.gr/cosmote-gia-6i-synechomeni-chronia-einai-to-koryfaio-diktyo-stin-ellada/"/>
      </related>
    </article>
  </body>
</html>