<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/inca-un-urs-a-fost-lovit-de-o-masina-in-judetul-mures-18603239"/>
    <meta property="og:site_name" content="Gândul"/>
    <meta property="article:published_time" content="2019-11-21T18:12:50+00:00"/>
    <meta property="og:title" content="Încă un urs a fost lovit de o maşină, în judeţul Mureş"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Încă un urs a fost lovit de o maşină, în judeţul Mureş</h1>
      <h2>Încă un urs a fost lovit, joi seara, de o maşină, pe E60, în localitatea Găieşti din judeţul Mureş.</h2>
      <address>
        <time datetime="2019-11-21T18:12:50+00:00">21 Nov 2019, 18:12</time>
      </address>
      <p>Ursul a fost lovit de o maşină în localitatea Găieşti, pe E60, au anunţat autorităţile din judeţul Mureş.</p>
      <p>Primele informaţii arată că ursul este în afara părţii carosabile.</p>
      <p>În urmă cu câteva zile, un urs a fost lovit de maşină, în judeţul Harghita, şi a agonizat aproape o zi la locul accidentului. Apoi, ursul a fost împuşcat de vânători. Din cauza lipsei de reacţie, ministrul de Interne, Marcel Vela, a anunţat că a început procedura de demitere a prefectului de Harghita. Potrivit unui comunicat de presă transmis atunci de Ministerul de Interne, demiterea prefectului de Harghita are legătură cu modul în care autorităţile judeţene au gestionat situaţia ursului lovit de o maşină, între localităţile Praid şi Sovata.</p>
      <p>La rândul său, preşedintele CJ Harghita, Borboly Csaba, a scris pe Facebook un mesaj prin care cerea o „descentralizare urgentă” a măsurilor care trebuie luate în cazuri cum a fost cel de la Praid, astfel încât deciziile să poată fi luate la nivel local.</p>
    </article>
  </body>
</html>