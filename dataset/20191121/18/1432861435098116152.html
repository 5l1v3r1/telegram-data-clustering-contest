<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/konte-dava-pochivka-na-trima-sreshtu-torino-1408536.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T18:40:00+00:00"/>
    <meta property="og:title" content="Конте дава почивка на трима срещу Торино"/>
    <meta property="og:description" content="Наставникът на Интер Антонио Конте ще даде почивка на някои от основните си играчи в двубоя срещу Торино Италианският наставник смята да остави на пейката Стефано Сенси, Квадво Асамоа и Роберто Галиардини"/>
  </head>
  <body>
    <article>
      <h1>Конте дава почивка на трима срещу Торино</h1>
      <address><time datetime="2019-11-21T18:40:00+00:00">21 Nov 2019, 18:40</time> by <a rel="author">Sportlive.bg</a></address>
      <p>Наставникът на Интер <a href="https://www.sportlive.bg/tags/19781">Антонио Конте</a> ще даде почивка на някои от основните си играчи в двубоя срещу Торино. Италианският наставник смята да остави на пейката <a href="https://www.sportlive.bg/tags/73594">Стефано Сенси</a>, Квадво Асамоа и Роберто Галиардини.</p>
      <p>Причината е, че в сряда на „нерадзурите“ предстои много важен мач от групите на Шампионската лига, в който те гостуват на Славия Прага. Изходът от двубоя на практика ще реши съдбата на <a href="https://www.sportlive.bg/tags/4505">Интер</a> в Шампионската лига, като ако тимът не спечели в Чехия, той почти сигурно ще се сбогува с шансовете си за продължаване напред към осминафиналите. Пореди тази причина 50-годишният Конте смята да започне с Матиас Весино и Кристиано Бираги в центъра на халфовата линия. В защита също може да бъде направена промяна и Алесандро Бастони да стартира вместо опитния Диего Годин.</p>
      <p>Торино приема Интер в събота от 21:45. „Нерадзурите“ са на второто място в класирането в Серия А, на точка от шампиона Ювентус. <i><a href="https://www.sportlive.bg/worldfootball/italy/Antonio-Konte-se-dvizhi-s-ohrana-sled-anonimno-pismo-s-kurshum-1406764.html">А вижте с какво бе заплашен наставника Антонио Конте.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/france/PSZh-vadi-70-miliona-za-Ikardi-prez-qnuari-1408428.html"/>
        <a href="https://www.sportlive.bg/worldfootball/italy/Yuventus-i-Inter-vlizat-v-spor-za-branitel-na-Manchestyr-Yunajted-1407816.html"/>
        <a href="https://www.sportlive.bg/worldfootball/england/Inter-ima-favorit-za-zamestnik-na-Shkriniar-1407142.html"/>
        <a href="https://www.sportlive.bg/worldfootball/spain/Ot-Barselona-priznaha-che-se-interesuvat-ot-Lautaro-Martines-1407024.html"/>
        <a href="https://www.sportlive.bg/worldfootball/spain/Barselona-nabelqza-half-na-Inter-1390727.html"/>
      </related>
    </article>
  </body>
</html>