<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/iohannis-imi-doresc-ca-moldova-sa-fie-legata-de-restul-tarii-prin-autostrada-prin-cale-ferata-dar-pentru-asta-trebuie-sa-votam-sa-muncim-sa-trimitem-psd-in-opozitie-1922402221142019111819176885"/>
    <meta property="og:site_name" content="News.ro"/>
    <meta property="article:published_time" content="2019-11-21T18:22:14+00:00"/>
    <meta property="og:title" content="Iohannis: Îmi doresc ca Moldova să fie legată de restul ţării prin autostradă, prin cale ferată. Dar pentru asta trebuie să votăm, să muncim, să trimitem PSD în Opoziţie"/>
    <meta property="og:description" content="Preşedintele Klaus Iohannis a declarat, joi, la Galaţi, la un eveniment electoral, că îşi doreşte ca Moldova să fie legată de restul ţării printr-o autostradă, însă pentru asta &quot;trebuie să votăm, să muncim, să trimitem PSD în Opoziţie&quot; pentru multă vreme de acum încolo."/>
  </head>
  <body>
    <article>
      <h1>Iohannis: Îmi doresc ca Moldova să fie legată de restul ţării prin autostradă, prin cale ferată. Dar pentru asta trebuie să votăm, să muncim, să trimitem PSD în Opoziţie</h1>
      <address><time datetime="2019-11-21T18:22:14+00:00">21 Nov 2019, 18:22</time> by <a rel="author">Departamentul Social</a></address>
      <p>
        <b>Preşedintele Klaus Iohannis a declarat, joi, la Galaţi, la un eveniment electoral, că îşi doreşte ca Moldova să fie legată de restul ţării printr-o autostradă, însă pentru asta "trebuie să votăm, să muncim, să trimitem PSD în Opoziţie" pentru multă vreme de acum încolo.</b>
      </p>
      <p>Klaus Iohannis a declarat că îşi doreşte ca Moldova să fie legată de restul ţării printr-o autostradă şi prin căi ferate.</p>
      <p>"Îmi doresc ca Moldova să fie legată de restul ţării prin autostradă, prin cale ferată şi aici să vină investitori, să creeze locuri de muncă bine plătite. Nu-mi mai doresc ca românii să se simtă inferiori celor din Europa de vest. România poate să ajungă la nivelul la care putem spune că e la aceeaşi treaptă de dezvoltare ca şi ţările pe care le considerăm mai dezvoltate acum. Dar pentru asta trebuie să votăm, să muncim, să trimitem PSD în Opoziţie. PSD trebuie îndepărtat de la butoane pentru multă vreme", a spus Iohannis.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>