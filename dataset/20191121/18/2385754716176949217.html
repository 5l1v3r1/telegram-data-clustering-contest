<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598499/ektakto-apaggelthikan-katigories-ston-mnetaniaxou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T18:52:00+00:00"/>
    <meta property="og:title" content="ΕΚΤΑΚΤΟ: Απαγγέλθηκαν κατηγορίες στον Μ.Νετανιάχου"/>
    <meta property="og:description" content="Ο Γενικός Εισαγγελέας του Ισραήλ απήγγειλε κατηγορίες για διαφθορά στον πρωθυπουργό του Ισραήλ Μπενιαμίν Νετανιάχου.   Η απόφαση αυτή της γενικής..."/>
  </head>
  <body>
    <article>
      <h1>ΕΚΤΑΚΤΟ: Απαγγέλθηκαν κατηγορίες στον Μ.Νετανιάχου</h1>
      <address><time datetime="2019-11-21T18:52:00+00:00">21 Nov 2019, 18:52</time> by <a rel="author">SigmaLive</a></address>
      <p>Ο Γενικός Εισαγγελέας του Ισραήλ απήγγειλε κατηγορίες για διαφθορά στον πρωθυπουργό του Ισραήλ Μπενιαμίν Νετανιάχου.</p>
      <p>Η απόφαση αυτή της γενικής εισαγγελίας, αυξάνει την αβεβαιότητα στο Ισραήλ σχετικά με το ποιος τελικά θα ηγηθεί της κυβέρνησης σε μια χώρα που βυθίζεται στο πολιτικό χάος μετά από δύο ασαφή εκλογικά αποτελέσματα που δεν έδωσαν ξεκάθαρη λαϊκή ετυμηγορία.</p>
      <p>Οι κατηγορίες κατά του Νετανιάχου περιλαμβάνουν δωροδοκία, παράβαση καθήκοντος και απάτη.</p>
      <p><a href="https://www.sigmalive.com/news/international/598431/israil-oi-vouleftes-analamvanoun-na-anazitisoun-prothypourgo">Ανακοίνωση της προεδρίας του Ισραήλ εντωμεταξύ, νωρίτερα την Πέμπτη</a> ανέφερε ότι «Για πρώτη φορά στην Ιστορία του Ισραήλ», κανένας υποψήφιος δεν ήταν σε θέση να σχηματίσει κυβέρνηση μετά τις εκλογές της 17ης Σεπτεμβρίου. Τότε οι Ισραηλινοί είχαν κληθεί στις κάλπες για δεύτερη φορά μετά τις προηγούμενες εκλογές του Απριλίου.</p>
    </article>
  </body>
</html>