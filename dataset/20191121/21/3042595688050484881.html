<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/storseier-i-united-debuten/71847975"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T21:54:57+00:00"/>
    <meta property="og:title" content="Storseier i United-debuten"/>
    <meta property="og:description" content="Aurora Mikalsen debuterte for Manchester United da hun voktet målet i torsdagens ligacupkamp mot Leicester. Det endte med 11-1-seier."/>
  </head>
  <body>
    <article>
      <h1>Storseier i United-debuten</h1>
      <h2>Aurora Mikalsen debuterte for Manchester United da hun voktet målet i torsdagens ligacupkamp mot Leicester. Det endte med 11-1-seier.</h2>
      <address><time datetime="2019-11-21T21:54:57+00:00">21 Nov 2019, 21:54</time> by <a rel="author">NTB I</a></address>
      <p>Hun måtte finne seg i at Libby Smith scoret for gjestene rett før pause, men da hadde hjemmelaget allerede scoret fem ganger. Det ble fem nye mål i den andre omgangen, og Ella Toone sto for hele fem av målene.</p>
      <p>Et Leicester-lag med snittalder på 19 og tre debutanter var sjanseløst, og sju United-spillere tegnet seg på scoringslista. Jess Sigsworth, Lizzie Arnot, Kirsty Smith, Jane Ross, Hayley Ladd og Lauren James scoret hver sin gang, mens Toone scoret i det 21., 42., 44., 73. og 87. minutt.</p>
      <p>Manchester United er på 5.-plass i superligaen, mens Leicester sliter i bunnsjiktet på nivå to.</p>
      <p>
        <b>United tok sin tredje seier på like mange kamper i gruppespillet og er på god vei til cupspillet.</b>
      </p>
      <p>Mikalsen ble klar for United i september, da hun ble hentet fra Kolbotn. Inntil torsdag måtte hun nøye seg med å være reserve for Mary Earps.</p>
    </article>
  </body>
</html>