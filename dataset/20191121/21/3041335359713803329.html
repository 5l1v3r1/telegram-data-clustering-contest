<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/politics/xoris-papandreou-to-ektakto-synedrio-tou-pasok/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T21:50:31+00:00"/>
    <meta property="og:title" content="Χωρίς Παπανδρέου το έκτακτο συνέδριο του ΠΑΣΟΚ"/>
    <meta property="og:description" content="Στη Βιέννη βρίσκεται από αργά το απόγευμα της Πέμπτης ο πρόεδρος της Σοσιαλιστικής Διεθνούς, Γιώργος Α. Παπανδρέου, ο οποίος θα συμμετάσχει σε συνάντηση πρώην υπουργών Εξωτερικών και διεθνών προσωπικοτήτων, από αύριο μέχρι και την Κυριακή (22-24 Νοεμβρίου)"/>
  </head>
  <body>
    <article>
      <h6 class="kicker">Θα είναι στη Βιέννη</h6>
      <h1>Χωρίς Παπανδρέου το έκτακτο συνέδριο του ΠΑΣΟΚ</h1>
      <h2>Στη Βιέννη βρίσκεται από αργά το απόγευμα της Πέμπτης ο πρόεδρος της Σοσιαλιστικής Διεθνούς, Γιώργος Α. Παπανδρέου, ο οποίος θα συμμετάσχει σε συνάντηση πρώην υπουργών Εξωτερικών και διεθνών προσωπικοτήτων, από αύριο μέχρι και την Κυριακή (22-24 Νοεμβρίου)</h2>
      <address><time datetime="2019-11-21T21:50:31+00:00">21 Nov 2019, 21:50</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Στη Βιέννη βρίσκεται από αργά το απόγευμα της Πέμπτης ο πρόεδρος της Σοσιαλιστικής Διεθνούς, Γιώργος Α. Παπανδρέου, ο οποίος θα συμμετάσχει σε συνάντηση πρώην υπουργών Εξωτερικών και διεθνών προσωπικοτήτων, από αύριο μέχρι και την Κυριακή (22-24 Νοεμβρίου).</p>
      <p>Ως εκ τούτου δεν θα παραστεί στο συνέδριο του ΠΑΣΟΚ όπου έχει προσκληθεί, έχοντας ενημερώσει σχετικά την Φώφη Γεννηματά.</p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <p>Πρόκειται για το Aspen Ministers Forum, το οποίο γίνεται πρωτοβουλία της πρώην υπουργού Εξωτερικών των ΗΠΑ, Μαντλίν Ολμπράιτ.</p>
      <p>Στη συνάντηση μεταξύ άλλων θα συμμετάσχουν οι πρώην υπουργοί Εξωτερικών, Γιόσκα Φίσερ της Γερμανίας, Τζίπι Λίβνι του Ισραήλ, Ιγκόρ Ιβανόβ της Ρωσίας, Μάργκοτ Βάλστρομ της Σουηδίας, Αλεξάντερ Ντάουνερ της Αυστραλίας, Λόυντ Αξγουέρθυ του Καναδά, Ντέιβιντ Μίλιμπαντ της Βρετανίας.</p>
      <p>Κατά τη διάρκειά της, θα γίνει ανταλλαγή απόψεων για φλέγοντα ζητήματα ασφάλειας και διεθνούς πολιτικής, όπως το τέλος της αμερικανο-ρωσικής συνεργασίας σε σχέση με τα πυρηνικά όπλα, η αντιμετώπιση αναδυόμενων πυρηνικών δυνάμεων, τα απαιτούμενα μέτρα για την αντιμετώπιση των κυβερνοαπειλών και η προστασία των θαλασσών.</p>
      <p>Η συνάντηση αυτή αποκτά ιδιαίτερη σημασία, σε μια εποχή που χαρακτηρίζεται από μια σειρά σημαντικών εξελίξεων, μεταξύ των οποίων, η αμφισβήτηση του άρθρου 5 του ΝΑΤΟ από τον Πρόεδρο Μακρόν, η εγκατάλειψη παγίων αρχών του διεθνούς δικαίου από τον πρόεδρο Τραμπ, η ανάγκη προώθησης της τήρησης των αρχών της Σύμβασης του ΟΗΕ για το Δίκαιο της Θάλασσας και η αύξηση των κυβερνοεπιθέσεων στην ευρύτερη περιοχή μας.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>