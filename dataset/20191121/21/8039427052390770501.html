<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960918"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T21:06:57+00:00"/>
    <meta property="og:title" content="లైంగిక ఆరోపణలతో ఉక్కిరి బిక్కిరి.. రియాలిటీ షో నుంచి సంగీత దర్శకుడు క్విట్!"/>
    <meta property="og:description" content="ADVT"/>
  </head>
  <body>
    <article>
      <h1>లైంగిక ఆరోపణలతో ఉక్కిరి బిక్కిరి.. రియాలిటీ షో నుంచి సంగీత దర్శకుడు క్విట్!</h1>
      <address>
        <time datetime="2019-11-21T21:06:57+00:00">21 Nov 2019, 21:06</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>బాలీవుడ్ ప్రముఖ సంగీత దర్శకుడు అను మలిక్ రియాలిటీ షో ‘ఇండియన్ ఐడల్-11’ నుంచి బయటకొచ్చేశాడు. అయితే, అతడి స్థానంలో కొత్తగా ఎవరిని తీసుకున్నదీ సోనీ టీవీ వెల్లడించలేదు. ఇండియన్ ఐడల్‌కు జడ్జ్‌గా ఉన్న అను మలిక్ తప్పుకున్నట్టు గురువారం సోనీ టీవీ వెల్లడించింది. మరోవైపు అను మలిక్‌ను న్యాయనిర్ణేతగా నియమించుకున్న సోనీ టీవీకి జాతీయ మహిళా కమిషన్ నోటీసులు పంపింది. ఆ నోటీసుల్లో గాయని సోనా మొహాపాత్రా ట్వీట్‌ను ఉటంకిస్తూ.. దీనిపై ఎటువంటి చర్యలు తీసుకున్నారో స్పష్టం చేయాలని ఆదేశించింది. లైంగిక వేధింపులు, లైంగిక దాడులకు సంబంధించి ఆరోపణలు ఎదుర్కొంటున్న వ్యక్తిని ఈ షోకు న్యాయనిర్ణేతగా ఎలా నియమిస్తారని సోనా మొహాపాత్రా ప్రశ్నించిన విషయాన్ని సోనీ టీవీ దృష్టికి తీసుకెళ్లిన కమిషన్.. దీనిని సుమోటాగా స్వీకరిస్తున్నట్టు పేర్కొంది.</p>
      <p> </p>
      <p>కాగా, సోనా మొహాపాత్రా కేంద్ర మహిళా శిశుసంక్షేమ శాఖ మంత్రి స్మృతి ఇరానీకి బహిరంగ లేఖ రాశారు. లైంగిక వేధింపులకు పాల్పడిన వారి డేటా బేస్‌ను సిద్ధం చేస్తోందని పేర్కొన్న గాయని.. తమపై అనుమాలిక్‌పై లైంగిక వేధింపులకు, దాడికి పాల్పడ్డాడంటూ పలువురు యువతులు చేసిన ఆరోపణలు సోనీ టీవీ ఎలా విస్మరించిందని ప్రశ్నించారు. ఇండియన్ ఐడల్-11 రియాలిటీ షోకు ఆయనను జడ్జిగా ఎలా నియమించారని ప్రశ్నించారు. ఈ విషయంలో జోక్యం చేసుకోవాలని మంత్రిని కోరారు. తనపై వస్తున్న ఆరోపణలపై అనుమాలిక్ ఇటీవల స్పందించాడు. ఆ ఆరోపణల్లో పస లేదని, అవన్నీ తప్పుడు ఆరోపణలని కొట్టిపడేశాడు. అన్ని వైపుల నుంచి చుట్టుముడుతున్న విమర్శల నేపథ్యంలో అను మలిక్ ఎట్టకేలకు షో నుంచి తప్పుకున్నాడు.</p>
    </article>
  </body>
</html>