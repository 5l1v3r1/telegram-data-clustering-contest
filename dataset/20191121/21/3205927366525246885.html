<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294102-o-olympiakos-eksasfalise-egkatastaseis-gia-thn-akadhmia-toy"/>
    <meta property="og:site_name" content="gavros.gr"/>
    <meta property="article:published_time" content="2019-11-21T21:12:00+00:00"/>
    <meta property="og:title" content="Ο Ολυμπιακός εξασφάλισε εγκαταστάσεις για την Ακαδημία του!"/>
    <meta property="og:description" content="Οι «ερυθρόλευκοι», μετά την επιστολή-ντροπή της Ιντρακάτ του Σωκράτη Κόκκαλη, κατάφεραν πολύ γρήγορα να εξασφαλίσουν σύγχρονες εγκαταστάσεις κοντά στο προπονητικό κέντρο στο Ρέντη, καλύπτοντας τις ανάγκες της Ακαδημίας τους."/>
  </head>
  <body>
    <article>
      <h1>Ο Ολυμπιακός εξασφάλισε εγκαταστάσεις για την Ακαδημία του!</h1>
      <address>
        <time datetime="2019-11-21T21:12:00+00:00">21 Nov 2019, 21:12</time>
      </address>
      <p>Η Ιντρακάτ του Σωκράτη Κόκκαλη ζήτησε με επιστολή της από την ΘΡΥΛΟΣ ΑΕ έκταση στο Ρέντη, την οποία χρησιμοποιούσε η Ακαδημία του Ολυμπιακού, δημιουργώντας μεσούσης της αγωνιστικής περιόδου όπως γίνεται αντιληπτό πολλά προβλήματα στην ομάδα.</p>
      <p>Ωστόσο, ο Ολυμπιακός κατάφερε πολύ γρήγορα να εξασφαλίσει σύγχρονες εγκαταστάσεις κοντά στο προπονητικό κέντρο στο Ρέντη με γήπεδα όλων των διαστάσεων, οι οποίες καλύπτουν απολύτως τις ανάγκες της Ακαδημίας για προπονήσεις και αγώνες.</p>
      <p>Ο Θρύλος τα τελευταία 10 χρόνια στηρίζει πολλά στην Ακαδημία του, κάτι το οποίο έδειξε και με το πόσο γρήγορα βρήκε λύση στο πρόβλημα που δημιούργησε στην ομάδα ο Σωκράτης Κόκκαλης και η εταιρία του, δείχνοντας για μία ακόμη φορά την εχθρική του στάση απέναντι στον Ολυμπιακό.</p>
      <p>Πιο συγκεκριμένα, οι Πειραιώτες τόνισαν σε επιστολή τους προς την Ιντρακάτ: «Σας ενημερώνουμε ότι τις τελευταίες ημέρες εξασφαλίσαμε σύγχρονες εγκαταστάσεις κοντά στο προπονητικό μας κέντρο με γήπεδα όλων των διαστάσεων, οι οποίες καλύπτουν απολύτως τις ανάγκες της ακαδημίας μας για προπονήσεις και αγώνες».</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294108-ta-hxhra-xastoykia-ths-fifa-kai-ths-uefa-sthn-epo"/>
        <a href="https://www.gavros.gr/article/podosfairo/294101-stamathste-na-ektitheste-kai-na-dhmioyrgeite-problhmata-ston-olympiako"/>
        <a href="https://www.gavros.gr/article/podosfairo/294092-anebazei-strofes-o-gkilierme"/>
        <a href="https://www.gavros.gr/article/podosfairo/294090-sto-renth-o-gkerero"/>
      </related>
    </article>
  </body>
</html>