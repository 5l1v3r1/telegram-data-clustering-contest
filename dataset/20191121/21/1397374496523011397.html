<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/beron-najavljuje-pozitivnu-seriju-gavrilovic-i-braun-o-odbrani-393388.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T21:49:00+00:00"/>
    <meta property="og:title" content="Beron najavljuje pozitivnu seriju, Gavrilović i Braun o odbrani"/>
    <meta property="og:description" content="Košarkaš Crvene zvezde Bili Beron rekao je da je srećan zbog današnje pobede nad Žalgirisom i da želi da ekipa napravi pozitivan niz u Evroligi."/>
  </head>
  <body>
    <article>
      <h1>Beron najavljuje pozitivnu seriju, Gavrilović i Braun o odbrani</h1>
      <h2>Košarkaš Crvene zvezde Bili Beron rekao je da je srećan zbog današnje pobede nad Žalgirisom i da želi da ekipa napravi pozitivan niz u Evroligi.</h2>
      <address><time datetime="2019-11-21T21:49:00+00:00">21 Nov 2019, 21:49</time> by <a rel="author">Beta</a></address>
      <p>"<i>Igrali smo čvrsto, znali smo da će biti teška utakmica dva tima koja igraju veoma dobru odbranu. Konačno smo pobedili posle tri poraza, odličan je osećaj. Morali smo da izdržimo tešku nedelju. Moramo da nastavimo i probamo da napravimo pozitivnu seriju</i>", rekao je Beron posle utakmice u Kaunasu.<br/><br/>Zvezda je prekinula niz od tri poraza u Evroligi, <anchor name=""/><a href="https://www.sportske.net/vest/kosarka/velika-drama-u-kaunasu-i-pobeda-zvezde-393385.html">pobedom rezultatom 61:59 nad Žalgirisom.</a><br/><br/>"<i>Bili smo veoma agilni u odbrani, agresivni. Dobro se osećam jer smo prekinuli niz poraza. Neki put pobedite, neki izgubite, ali svakako je da na svakoj utakmici moramo da se borimo do kraja</i>", naveo je Lorenco Braun.<br/><br/>Trener crveno-belih Andrija Gavrilović kazao je da je veoma srećan zbog pobede.<br/><br/>"<i>Mislim da je odbrana bila presudna. Shvatili smo posle prve četvrtine da moramo da igramo čvrsto. Veoma sam srećan zbog pobede, zbog igrača koji su izdržali tešku nedelju</i>", kazao je Gavrilović.<br/><br/>Crvena zvezda će u narednom kolu Evrolige igrati sledeće nedelje protiv Valensije.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/kosarka/konacno-zvezda-daje-znake-zivota-pobeda-za-marka-tvitovi-393387.html"/>
        <a href="https://www.sportske.net/vest/kosarka/velika-drama-u-kaunasu-i-pobeda-zvezde-393385.html"/>
        <a href="https://www.sportske.net/vest/kosarka/zvezda-vodi-u-kaunasu-ali-pljuste-kritike-navijaca-dvojac-ponovo-na-udaru-ima-i-pohvala-tvitovi-393382.html"/>
        <a href="https://www.sportske.net/vest/kosarka/bivsi-igrac-zvezde-potpisao-za-zalgiris-hoce-li-i-sadasnji-393374.html"/>
        <a href="https://www.sportske.net/vest/kosarka/alarm-evropski-velikan-zeli-zvezdinog-kosarkasa-393354.html"/>
      </related>
    </article>
  </body>
</html>