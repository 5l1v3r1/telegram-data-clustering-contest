<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549030.html/%D9%87%D8%B1%DA%AF%D9%88%D9%86%D9%87-%D8%AA%D8%AE%D9%84%D9%81-%D9%88-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A8%D8%A7-%D8%A8%D8%B1%D8%AE%D9%88%D8%B1%D8%AF-%D9%82%D8%A7%D8%B7%D8%B9-%D9%BE%D8%A7%D8%B3%D8%AE-%D9%85%D9%88%D8%A7%D8%AC%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T21:21:00+00:00"/>
    <meta property="og:title" content="هرگونه تخلف و افزایش قیمت در بازار با برخورد قاطع پاسخ مواجه می شود"/>
    <meta property="og:description" content="رئیس اداره صنعت معدن تجارت شهرستان سوادکوه گفت: در یک هفته گذشته قیمت هیچ کالای اساسی با افزایش قیمت روبه رو نبوده و در صورت مواجه با هرگونه تخلف و افزایش قیمتی در سطح بازار برخورد جدی می‌شود."/>
  </head>
  <body>
    <article>
      <h1>هرگونه تخلف و افزایش قیمت در بازار با برخورد قاطع پاسخ مواجه می شود</h1>
      <h2>رئیس اداره صنعت سوادکوه:</h2>
      <address>
        <time datetime="2019-11-21T21:21:00+00:00">21 Nov 2019, 21:21</time>
      </address>
      <p>رئیس اداره صنعت معدن تجارت شهرستان سوادکوه گفت: در یک هفته گذشته قیمت هیچ کالای اساسی با افزایش قیمت روبه رو نبوده و در صورت مواجه با هرگونه تخلف و افزایش قیمتی در سطح بازار برخورد جدی می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سعدی عبداللهی در گفت‌وگو با خبرنگار <a href="http://www.bloghnews.com/">بلاغ</a> با بیان اینکه عمده حمل و نقل واحدهای صنفی توسط ماشین‌های دیزلی انجام می‌شود و افزایش قیمت گازوئیل هم نداشتیم بر روی قیمت‌ها تاثیری ندارد، بازار در حال رصد شدن است که هیچ گونه افزایش قیمتی کاذبی ایجاد نشود.<br/><br/>وی با اشاره به اینکه به واحدهای صنفی، تاکسی تلفنی ها،تاکسیرانی اعلام شده است که هر گونه افزایش قیمت به بهانه تغییر نرخ بنزین ممنوع است  افزود:با توجه به اینکه تولید روغن بعنوان یکی از کالاهای اساسی مردم در شهرستان سوادکوه تولید می شود بازرسی و نظارت های لازم در خصوص تولید و عرضه این کالا  در سطح استان به صورت روزانه انجام می شود.<br/><br/>رئیس اداره صنعت معدن تجارت شهرستان سوادکوه با بیان اینکه تلفن گویای 124 به صورت شبانه روزی پاسخگو شکایات شهروندان است ادامه داد: هر تماس حداقل ظرف نیم ساعت پاسخ داده خواهد شد، دو تیم  بازرسی در شیفت صبح و عصر تا اطلاع ثانوی طرح بازرسی از صنف های مختلف را بر عهده خواهند داشت.<br/><br/>این مسئول با اشاره به نظارت پخت در واحدهای خبازی  و انبارهای آرد بیان کرد:باتوجه به صعب العبور بودن برخی مناطق  و تغییرات آب و هوایی سهمیه آرد 15 روز در مناطقی که امکان تردد به دلیل جو نامساعد هوا وجود نداشته باشد توزیع می‌شود تا مشکلی ایجاد نشود.<br/><br/>عبداللهی با تاکید بر اینکه ستاد ویژه تنظیم بازار برای رصد قیمت‌ها در شهرستان برگزار شد که دو تیم بازرسی نیز از روز شنبه در شهر زیراب و پل‌سفید تمام وقت تا اطلاع ثانوی مستقر می‌شوند و قیمت ها را با دقت بررسی می‌کنند، افزود: به کلیه تاکسی تلفنی‌ها و تاکسیرانی‌ها ا<a href="http://www.bloghnews.com/">بلاغ</a> شده اگر افزایش قیمتی در دستور کار خود داشته باشند کارت سوخت رانندگان متخلف لغو می‌شود.<br/><br/>وی با اشاره به جلسات روزانه  تنظیم بازار که  در محل فرمانداری شهرستان سوادکوه برگزار می‌شود که بازار به طور ویژه رصد و قیمت‌ها کنترل می‌شود، گفت: در یک هفته گذشته قیمت هیچ کالای اساسی با افزایش قیمت روبه رو نبوده و در صورت مواجه با هرگونه تخلف و افزایش قیمتی در سطح بازار برخورد جدی می‌شود.<br/><br/>انتهای پیام/</p>
    </article>
  </body>
</html>