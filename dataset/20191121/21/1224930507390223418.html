<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/pershi-lastivki-5-6-seriya-divitis-onlajn-prodovzhennya-serialu-21-11-2019_n169914"/>
    <meta property="og:site_name" content="Радіо Максимум"/>
    <meta property="article:published_time" content="2019-11-21T21:55:00+00:00"/>
    <meta property="og:title" content="5 серія &quot;Перших ластівок&quot;"/>
    <meta property="og:description" content="Серіал 'Перші ластівки' уже на фінішній прямій! Передостанні 5 і 6 серія молодіжного трилера вийшли на Новому каналі 21 листопада. Дивіться онлайн драматичну кульмінацію та читайте опис сюжету!"/>
  </head>
  <body>
    <article>
      <h1>5 серія "Перших ластівок"</h1>
      <address><time datetime="2019-11-21T21:55:00+00:00">21 Nov 2019, 21:55</time> by <a rel="author">Русінкевич Тетяна</a></address>
      <p>
        <b>Серіал "Перші ластівки" уже на фінішній прямій! Передостанні 5 і 6 серія молодіжного трилера вийшли на Новому каналі 21 листопада. Дивіться онлайн драматичну кульмінацію та читайте опис сюжету!</b>
      </p>
      <p>"Перші ластівки" розкривають життя підлітків, які стикаються із недитячими проблемами. Самотність, депресія, схильність до суїциду, булінг у школі, непорозуміння з рідними та вчителями... Головні героїв серіалу – зовсім різні, адже серед них є і мажори, і діти із бідних сімей, і представники ЛГБТ. Та є те, що їх об'єднує, – однакові переживання.</p>
      <related>
        <h4>Тут більше:</h4>
        <a href="https://maximum.fm/pershi-lastivki-3-4-seriya-divitis-onlajn-ukrayinskij-serial-20-11-2019_n169874"/>
      </related>
      <p>Українців вразив потужний сюжет та відмінна акторська гра. Глядачі не можуть повірити, що це – справді вітчизняне кіно. Ми подивились "Перші ластівки" і повністю підтримуємо схвальні відгуки. Дізнайтесь і ви, як розвивається історія Каті, Феді, Лєри, Микити та Макса у нових епізодах!</p>
      <figure>
        <iframe src="https://www.youtube.com/embed/ajwgxwMrrNU" width="640" height="360" data-service="Youtube" scrolling="no"/>
      </figure>
      <p><b>Що сталось. </b>Пристрасті вирують і ДРУГ знаходить нових жертв не лише серед підлітків, а й дорослих. Під його приціл потрапила мама Поліни. <b>Лариса Дудка</b> в розпачі: вона знає, що її дочка була вагітна, і звинувачує в цьому<b> Ніка</b>, адже саме він вніс дівчину в "Золотий секс-фонд школи".</p>
      <p>
        <b>
          <a href="https://teleportal.ua/serials/novyy-kanal/pershi-lastivky/sezon-1/seriya-5">Дивитись онлайн серіал "Перші ластівки" 5 серія від 21-11-2019</a>
        </b>
      </p>
      <figure>
        <img src="https://maximum.fm/uploads/640w_DIR/media_news/2019/11/5dd7a4d55590c607219691.jpg"/>
        <figcaption>Актори "Ластівок"</figcaption>
      </figure>
      <p>11-Б відвернувся від пранкера, але йому важливо, щоб в його невинність повірила тільки одна людина – <b>Лєра</b>. Дівчині найважче було сприйняти те, що її нове кохання так жорстоко вчинив з бідолашною Поліною. Олії у вогонь добряче підлив Макс, який розповів дівчині про їхнє парі. Мовляв, хто швидше розведе Фаркаш на секс, той отримає 500 гривень. Щоб з'ясувати, хто має рацію, а хто нахабно бреше, Ольга Макарова попросила Нікіту здати генетичний матеріал на експертизу. Тест показав, що Нік не був батьком дитини Полі.</p>
      <figure>
        <img src="https://maximum.fm/uploads/640w_DIR/media_news/2019/11/5dd6b3ac7b3c4264113028.jpg"/>
        <figcaption>Нік з Деном</figcaption>
      </figure>
      <p>Та <b>Лєрі </b>важко повірити хлопцю. Щоб врятуватися від жорстокої реальності, Фаркаш приймає наркотики, які знайшла в сумці мами.</p>
      <h3>6 серія "Перших ластівок"</h3>
      <p><b>Опис сюжету. </b>Похорон Поліни Дудки перетворився на скандал! Через сторіз в Instagram на сторінці Полі <b>Федю, Катю та Ніка</b> негайно відвезли до відділка поліції. Перед допитом старшокласників Ольга Макарова нарешті наважується поговорити з сином про спробу самогубства, але Федя не налаштований розповідати все тій, яка не звертала на нього уваги в найважчі хвилини життя.</p>
      <p>
        <b>
          <a href="https://teleportal.ua/serials/novyy-kanal/pershi-lastivky/sezon-1/seriya-6">Дивитися онлайн серіал "Перші ластівки" 6 серія від 21-11-2019</a>
        </b>
      </p>
      <p>У кожної "ластівки" був привід позбутись Полі, тож вони стають підозрюваними. Але навіть зараз вони не наважились розповісти правду про ДРУГА, аби врятувати себе від несправедливого покарання. Поки <b>Ольга Макарова</b> допитувала трьох однокласників, у школі не вщухали пристрасті. 11-Б замислив провчити буцімто вбивць Поліни Дудки та придумав жорстоку помсту.</p>
      <figure>
        <img src="https://maximum.fm/uploads/640w_DIR/media_news/2019/11/5dd7a451209d3714241539.jpg"/>
        <figcaption>Ластівки шоковані посланням Полі</figcaption>
      </figure>
      <p>А тим часом невідомий заманив<b> Лєру Фаркаш</b> до спортзалу та залишив їй дивний лист з того світу, який натякає на ймовірну причину смерті Поліни. Дівчина не витримала та хутко почала збирати речі. Тікаючи на машині від слідчого, Лєра не впоралась із кермуванням та врізалась у дерево...</p>
      <p>Тим часом Федя, Катя та Нік слідом за листом відшукали ще два послання Полі – відео та тест на вагітність із запискою, у якій названо батька дитини. Ним виявляється Федя...</p>
      <figure>
        <img src="https://maximum.fm/uploads/640w_DIR/media_news/2019/11/5dd6b3ad1702b571367075.jpg"/>
        <figcaption>Поліна і Федя</figcaption>
      </figure>
      <p>
        <i>*Відзначимо, що серії стануть доступні для перегляду онлайн на сайтах Телепортал та Ютуб тільки в суботу, <b>23 листопада</b>. До цієї дати ви не зможете подивитись їх у мережі.</i>
      </p>
      <related>
        <h4>Вам сподобається:</h4>
        <a href="https://maximum.fm/muzika-serialu-pershi-lastivki-sluhati-onlajn-usi-saundtreki-i-pisni_n169808"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/privitannya-z-dnem-sina-u-virshah-sms-prozi-ta-kartinkah_n169930"/>
        <a href="https://maximum.fm/tina-karol-vipustila-klip-idi-na-zhizn-divitsya-zahoplive-video-onlajn_n169926"/>
        <a href="https://maximum.fm/ekspert-rozpovila-yak-podolati-osinnyu-sonlivist_n149887"/>
      </related>
    </article>
  </body>
</html>