<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-zelenskiy-govoriv-diplomatam-ssha-shcho-tramp-obgovoryuvav-z-nim-delikatni-pitannya-50055019.html"/>
    <meta property="og:site_name" content="НВ"/>
    <meta property="article:published_time" content="2019-11-21T21:48:00+00:00"/>
    <meta property="og:title" content="Зеленський говорив дипломатам США, що Трамп обговорював з ним «делікатні питання» — співробітник Держдепу"/>
    <meta property="og:description" content="Президент України Володимир Зеленський розповідав дипломатам з США, що американський лідер Дональд Трамп піднімав «деякі дуже делікатні питання» в бесіді з ним."/>
  </head>
  <body>
    <article>
      <h1>Зеленський говорив дипломатам США, що Трамп обговорював з ним «делікатні питання» — співробітник Держдепу</h1>
      <h2>Президент України Володимир Зеленський розповідав дипломатам з США, що американський лідер Дональд Трамп піднімав «деякі дуже делікатні питання» в бесіді з ним.</h2>
      <address>
        <time datetime="2019-11-21T21:48:00+00:00">21 Nov 2019, 21:48</time>
      </address>
      <p>Про це розповів радник з політичних питань посольства США в Україні Девід Холмс на відкритих слуханнях у справі про імпічмент Трампа, повідомляють <a href="https://bykvu.com/ru/bukvy/zelenskij-govoril-diplomatam-ssha-chto-tramp-obsuzhdal-s-nim-delikatnye-voprosy-svidetel/">#Букви</a>.</p>
      <p>Під час свого виступу Холмс розповів, що він вперше дізнався про зміст скандальнї липневої телефонної розмови між президентами США і України наступного дня після переговорів — 26 липня.</p>
      <p>Того дня в Офісі президента на вулиці Банковій в Києві відбулася зустріч Зеленського та кількох високопоставлених чиновників з делегацією американських дипломатів, в ході якої український лідер повідомив, що Трамп обговорював з ним «делікатні питання».</p>
      <p>«На зустрічі президент Зеленський заявив, що під час телефонної розмови 25 липня президент Трамп „тричі підняв деякі дуже делікатні питання“, і що вони повинні будуть продовжити обговорення цих питань, коли зустрінуться особисто», — сказав Холмс.</p>
      <p>Дипломат повідомив, що не розумів, про які «делікатні питання» йдеться доти, поки не побачив стенограму телефонної розмови у вересні поточного року. Після прочитання стенограми Холмс, за його словами, був розчарований.</p>
      <p>«Прочитавши стенограму, я був глибоко розчарований, побачивши, що президент не підняв жодне з питань про зовнішньополітичні пріоритети США в Україні, але замість цього підняв питання розслідування «справи Байдена/Burisma», — підкреслив він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Холмс проти Трампа</p>
      <p>Нагадаємо, що з 13 листопада <a href="https://nv.ua/ukr/world/countries/impichment-trampa-pochinayutsya-publichni-sluhannya-50053200.html">розслідування у справі про імпічмент президента США Дональда Трампа в Палаті представників перейшло у режим публічних слухань.</a></p>
      <p>26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a>співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/vistava-z-impichmentom-trampa-poslablyuye-poziciji-zelenskogo-oglyad-zmi-50053589.html">«Вистава з імпічментом» Трампа послаблює позиції Зеленського — огляд ЗМІ</a>
        </li>
        <li>
          <a href="https://nv.ua/ukr/world/geopolitics/kozir-ukrajini-na-vipadok-masshtabnoji-agresiji-rf-ta-zmina-vidnosin-z-ssha-pislya-skandalu-z-trampom-oglyad-zmi-50054680.html">Козир України на випадок масштабної агресії РФ та зміна відносин з США після скандалу з Трампом — огляд ЗМІ</a>
        </li>
      </ul>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a>Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>