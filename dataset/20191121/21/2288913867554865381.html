<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04729334"/>
    <meta property="og:site_name" content="De Standaard"/>
    <meta property="article:published_time" content="2019-11-21T21:20:00+00:00"/>
    <meta property="og:title" content="Joachim Gérard verliest tweede match op Masters rolstoeltennis tegen Japanner Shingo Kunieda"/>
    <meta property="og:description" content="Na zijn zege in het openingsduel van groep B tegen de Fransman Nicolas Peifer, het vijfde reekshoofd, verloor Joachim Gérard donderdag zijn tweede pouledue..."/>
  </head>
  <body>
    <article>
      <h1>Joachim Gérard verliest tweede match op Masters rolstoeltennis tegen Japanner Shingo Kunieda</h1>
      <address>
        <time datetime="2019-11-21T21:20:00+00:00">21 Nov 2019, 21:20</time>
      </address>
      <p>
        <b>Na zijn zege in het openingsduel van groep B tegen de Fransman Nicolas Peifer, het vijfde reekshoofd, verloor Joachim Gérard donderdag zijn tweede pouleduel op de Masters rolstoeltennis in Orlando (Florida), waar hij zijn titel verdedigt.</b>
      </p>
      <p>De Brusselaar, nummer vier van de wereld en drievoudig eindwinnaar van de Masters (2015, 2016 en 2018), moest in drie sets (2-6, 6-4 en 6-3) de duimen leggen tegen de Japanner Shingo Kunieda, het tweede reekshoofd. In het derde groepsduel wacht voor Gérard nog een ontmoeting met de Brit Gordon Reid, het zevende reekshoofd.</p>
      <p>In het dubbel won Gérard, aan de zijde van de Zweed Stefan Olsson, woensdag zijn eerste match.</p>
    </article>
  </body>
</html>