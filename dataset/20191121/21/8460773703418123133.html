<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/news-national-21-11-2019/835913"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-21T21:55:28+00:00"/>
    <meta property="og:title" content="ജുഡീഷ്യറിക്ക്‌ മാറ്റത്തിന്റെ ഉൽപ്രേരകമാകാൻ കഴിയും: ചീഫ്‌ ജസ്‌റ്റിസ്‌ എസ്‌ എ ബോബ്‌ഡെ"/>
    <meta property="og:description" content="ജുഡീഷ്യറിക്ക്‌ അർഥവത്തായി പ്രതികരിക്കാനും സാമൂഹ്യ–-രാഷ്‌ട്രീയ ..."/>
  </head>
  <body>
    <article>
      <h1>ജുഡീഷ്യറിക്ക്‌ മാറ്റത്തിന്റെ ഉൽപ്രേരകമാകാൻ കഴിയും: ചീഫ്‌ ജസ്‌റ്റിസ്‌ എസ്‌ എ ബോബ്‌ഡെ</h1>
      <address><time datetime="2019-11-21T21:55:28+00:00">21 Nov 2019, 21:55</time> by <a rel="author">വെബ് ഡെസ്‌ക്‌</a></address>
      <p>ന്യൂഡൽഹി &gt; ജുഡീഷ്യറിക്ക്‌ അർഥവത്തായി പ്രതികരിക്കാനും സാമൂഹ്യ–രാഷ്‌ട്രീയ മാറ്റത്തിന്റെ ഉൽപ്രേരകമാകാനും സാധിക്കുമെന്ന്‌ സുപ്രീംകോടതി ചീഫ്‌ ജസ്‌റ്റിസ്‌ എസ്‌ എ ബോബ്‌ഡെ. രാജ്യത്തിന്‌ മികച്ച സേവനം നൽകുന്നതിന്‌ അഭിഭാഷകർ സ്വതന്ത്രസ്വഭാവവും അന്തസ്സും പുലർത്തണം. അഭിഭാഷകരും ജഡ്‌ജിമാരും വിഭജിക്കാനാകാത്ത കുടുംബത്തിലെ അംഗങ്ങളാണ്‌. ബാറും ബെഞ്ചും തമ്മിലുള്ള ഈ പ്രത്യേക ഇഴചേരൽ സാധ്യമാക്കുന്നത്‌ ഇരു വിഭാഗത്തെയും പരസ്‌പരം ബന്ധിപ്പിക്കുന്ന മൂല്യങ്ങളും വിശ്വാസങ്ങളുമാണ്‌. നിയമവാഴ്‌ചയും ജനങ്ങളുടെ മൗലിക അവകാശങ്ങൾ സംരക്ഷിക്കപ്പെടുന്നതിനും ഈ ഐക്യം ഉറപ്പാക്കേണ്ടതുണ്ടെന്ന്‌ ബോബ്‌ഡെ പറഞ്ഞു.<br/><br/>സുപ്രീംകോടതിയുടെ 47-ാമത്‌ ചീഫ്‌ ജസ്‌റ്റിസായി ചുമതലയേറ്റ ബോബ്‌ഡെയെ സ്വാഗതം ചെയ്‌തുകൊണ്ട്‌ സുപ്രീംകോടതി ബാർ അസോസിയേഷൻ സംഘടിപ്പിച്ച പരിപാടിയിൽ സംസാരിക്കുകയായിരുന്നു അദ്ദേഹം.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news-videos/supreme-court/835906"/>
        <a href="https://www.deshabhimani.com/news/national/what-is-happening-in-supreme-court/835888"/>
        <a href="https://www.deshabhimani.com/news/national/justice-madan-b-lokur/835884"/>
        <a href="https://www.deshabhimani.com/articles/prakash-karat/835749"/>
        <a href="https://www.deshabhimani.com/news/kerala/news-kerala-20-11-2019/835539"/>
        <a href="https://www.deshabhimani.com/news/national/s-a-bobde-chief-justice/835286"/>
        <a href="https://www.deshabhimani.com/articles/news-articles-19-11-2019/835264"/>
        <a href="https://www.deshabhimani.com/news/national/sharad-arvind-bobde-chief-justice-of-india/835237"/>
        <a href="https://www.deshabhimani.com/news/national/sharad-arvind-bobde/835207"/>
        <a href="https://www.deshabhimani.com/articles/news-articles-16-11-2019/834681"/>
      </related>
    </article>
  </body>
</html>