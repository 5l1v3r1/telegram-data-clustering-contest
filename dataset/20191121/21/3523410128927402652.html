<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641258/%D8%A7%D8%B2-%D8%A7%D8%B9%D8%AA%D8%B1%D8%A7%D8%B6%E2%80%8C%D9%87%D8%A7-%D8%AF%D8%B1-%D8%A7%DB%8C%D8%B1%D8%A7%D9%86-%D8%A8%D8%B3%DB%8C%D8%A7%D8%B1-%D8%AE%D8%B4%D9%86%D9%88%D8%AF%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T21:12:00+00:00"/>
    <meta property="og:title" content="از اعتراض‌ها در ایران بسیار خشنودیم"/>
    <meta property="og:description" content="نماینده دولت آمریکا در امور ایران پنجشنبه گفت که واشنگتن از اعتراض‌ها در ایران بسیار خشنود است."/>
  </head>
  <body>
    <article>
      <h1>
        <a href="https://www.bultannews.com/fa/news/641258/%D8%A7%D8%B2-%D8%A7%D8%B9%D8%AA%D8%B1%D8%A7%D8%B6%E2%80%8C%D9%87%D8%A7-%D8%AF%D8%B1-%D8%A7%DB%8C%D8%B1%D8%A7%D9%86-%D8%A8%D8%B3%DB%8C%D8%A7%D8%B1-%D8%AE%D8%B4%D9%86%D9%88%D8%AF%DB%8C%D9%85">از اعتراض‌ها در ایران بسیار خشنودیم</a>
      </h1>
      <h2>نماینده دولت آمریکا در امور ایران پنجشنبه گفت که واشنگتن از اعتراض‌ها در ایران بسیار خشنود است.</h2>
      <address><time datetime="2019-11-21T21:12:00+00:00">21 Nov 2019, 21:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «برایان هوک»، نماینده دولت آمریکا در امور ایران روز پنجشنبه گفت که دولت این کشور از اعتراض‌ها در ایران بسیار خشنود است.»</p>
      <p>هوک گفت: «از اعتراض‌هایی که در ایران به وقوع پیوسته‌ند بسیار خشنودیم.»</p>
      <p>او در پاسخ به این سوال که دولت آمریکا چطور «در کنار مردم ایران» است گفت: «ما سعی کرده‌ایم از اعتراضات سال‌های گذشته درس بگیریم. در آن زمان، حکومت به مردم اجازه نداد با یکدیگر ارتباط برقرار کنند.»</p>
      <p>برایان هوک اضافه کرد: «وقتی من در این سمت قرار گرفتم فناوری‌هایی را در اختیار مردم ایران قرار دادیم تا بتوانند در جریان اعتراضات با یکدیگر ارتباط برقرار کنند. ما راه‌های میان‌بر زدن اینترنت را هم به مردم ایران نشان دادیم. حکومت ایران اینترنت را قطع کرد، چون نمی‌خواهد دنیا ببیند مردمش دارند ضدش اعتراض می‌کنند.»</p>
      <p>نماینده ویژه دولت آمریکا در امور ایران در ادامه تصریح کرد در جریان ناآرامی‌های اخیر عده‌ای از ابزارهایی که آمریکا فراهم کرده استفاده کرده‌اند. </p>
      <p>او گفت: «این میان‌برهایی که ما در اختیار ایرانی‌ها قرار دادیم به بعضی از ایرانی‌ها امکان داد بتوانند از این ابزار ارتباطی استفاده کنند و دیدیم که ده‌ها هزار ایرانی از این ابزار میان‌بر استفاده کردند: ابزاری که ما در طول یکسال و نیم گذشته کارگزاری کردیم و این اجازه داد که معترضان بتوانند حتی در زمان قطع اینترنت توسط حکومت با هم ارتباط برقرار کنند.»</p>
      <p>برایان هوک گفت: «ما بسیار از نحوه ایستادنمان در کنار مردم ایران خرسند هستیم.</p>
      <p>نماینده ویژه دولت آمریکا در امور ایران گفت که «دونالد ترامپ»، رئیس‌جمهور آمریکا چندین بار با «مایک پامپئو» درباره ایران جلسه داشته است. </p>
      <p>هوک در ادامه سخنانش گفت: «ما به کارزار فشار حداکثری خودمان ادامه می‌دهیم. این فشارهای ما است که باعث شده این حکومت با دو سوم کسر بودجه مواجه شود.»</p>
    </article>
  </body>
</html>