<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2047951/gia-proti-fora-sto-elliniko-diadiktio-epivlithike-katadiki-gia-piratia.html"/>
    <meta property="og:site_name" content="News.gr"/>
    <meta property="article:published_time" content="2019-11-21T21:36:59+00:00"/>
    <meta property="og:title" content="Για πρώτη φορά επιβλήθηκε καταδίκη για πειρατεία στο ελληνικό διαδίκτυο"/>
    <meta property="og:description" content="Αφορούσε ιδιοκτήτη ιστοσελίδων που διακινούσε παράνομα ταινίες, μουσική, προγράμματα και παιχνίδια"/>
  </head>
  <body>
    <article>
      <h1>Για πρώτη φορά επιβλήθηκε καταδίκη για πειρατεία στο ελληνικό διαδίκτυο</h1>
      <address>
        <time datetime="2019-11-21T21:36:59+00:00">21 Nov 2019, 21:36</time>
      </address>
      <h3>Αφορούσε ιδιοκτήτη ιστοσελίδων που διακινούσε παράνομα ταινίες, μουσική, προγράμματα και παιχνίδια</h3>
      <p>Μία απόφαση που ελήφθη για πρώτη φορά στη χώρα μας και έχει να κάνει με τον χώρο του <a href="https://www.news.gr/tag/diadiktyo"><b>διαδικτύου,</b></a> έγινε πραγματικότητα από το Τριμελές Εφετείο Κακουργημάτων Κομοτηνής, το οποίο καταδίκασε σε ποινή κάθειρξης πέντε ετών, ιδιοκτήτη γνωστών ιστοσελίδων για παράνομη διάθεση κινηματογραφικών έργων, μουσικής, βιβλίων, προγραμμάτων Η/Υ και ηλεκτρονικών παιχνιδιών.</p>
      <p>Είναι η πρώτη καταδίκη για ηλεκτρονική πειρατεία στο ελληνικό ίντερνετ ενώ κατά του ιδιοκτήτη, ο οποίος οδηγήθηκε στη φυλακή, ασκήθηκαν τέσσερις ποινικές διώξεις μεταξύ του 2009 και του 2012.</p>
      <p>Ο ίδιος παρά τις συλλήψεις που είχαν γίνει εις βάρος, για τις υποθέσεις ηλεκτρονικής πειρατείας, του συνέχιζε την παράνομη δράση του, αλλάζοντας κάθε φορά που συλλαμβανόταν, το domain-name του παράνομου <a href="https://www.news.gr/tag/istotopos"><b>ιστοτόπου</b></a> που διατηρούσε.</p>
      <p>Μάλιστα είχε προηγηθεί και τελεσίδικη καταδικαστική απόφαση του Τριμελούς Εφετείου Κακουργημάτων Θεσσαλονίκης (β’ βαθμού) κατά του ιδίου κατηγορουμένου, για ανάλογη περίπτωση παραβίασης πνευματικών δικαιωμάτων, επιβάλλοντάς του ποινή φυλάκισης πέντε ετών.</p>
      <p>Σύμφωνα με την ανακοίνωση της ΕΠΟΕ, η απόφαση αυτή είναι σημαντική διότι αναφέρεται σε ιστότοπο (forum) που για την άνευ αδείας παρουσίαση και διαμοιρασμό των πνευματικών έργων (ταινιών, προγραμμάτων Η/Υ και μουσικής), χρησιμοποιούσε μεταξύ άλλων και υπερσυνδέσμους (LINKS) που παρέπεμπαν σε φιλοξενητές περιεχομένου.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2002556/sinelifthi-me-chiliades-fotografies-ke-vinteo-pedikis-pornografias.html"/>
        <a href="https://www.news.gr/ellada/article/1907005/sillipsi-32chronou-pou-apilouse-sto-diadiktio-oti-tha-skotosi-tous-gitones-tou.html"/>
        <a href="https://www.news.gr/kosmos/article/1882592/akirose-tin-apofasi-apoklismou-se-istoselida-meta-tis-antidrasis-i-tourkiki-dikeosini.html"/>
      </related>
    </article>
  </body>
</html>