<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hokej.cz/prerov-slavi-postup-selhani-brodu-vraci-sanci-motoru-i-dukle/5044036"/>
    <meta property="og:site_name" content="Hokej.cz"/>
    <meta property="article:published_time" content="2019-11-21T21:43:00+00:00"/>
    <meta property="og:title" content="Přerov slaví postup. Selhání Brodu vrací šanci Motoru i Dukle!"/>
    <meta property="og:description" content="Jedna hádanka je vyřešená, druhá se ještě víc zamotala! Postup do nadstavbové skupiny o play off ELIOD Extraligy dorostu potvrdil Přerov, šance pohasly Šumperku. Zato Tábor prvním tříbodovým vítězstvím v sezoně opařil Havlíčkův Brod, místo něhož ještě může nahoru proklouznout buď Jihlava, nebo České Budějovice!"/>
  </head>
  <body>
    <article>
      <h1>Přerov slaví postup. Selhání Brodu vrací šanci Motoru i Dukle!</h1>
      <address><time datetime="2019-11-21T21:43:00+00:00">21 Nov 2019, 21:43</time> by <a rel="author" href="https://www.hokej.cz/archiv-clanku/autor/296" target="_blank">Martin Voltr</a></address>
      <p>
        <b>Jedna hádanka je vyřešená, druhá se ještě víc zamotala! Postup do nadstavbové skupiny o play off ELIOD Extraligy dorostu potvrdil Přerov, šance pohasly Šumperku. Zato Tábor prvním tříbodovým vítězstvím v sezoně opařil Havlíčkův Brod, místo něhož ještě může nahoru proklouznout buď Jihlava, nebo České Budějovice!</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <p>
        <b>Kobra zaskočila Energii, pod Krušnými horami vládl Litvínov</b>
      </p>
      <p>Na západě se zrodilo jedno velké překvapení. Karlovy Vary dlouho vedly na Kobře jen o gól, na uzdě je držel <a href="https://www.hokej.cz/hrac/10096675">Jan Kadlec</a> (31 zákroků) a třetí třetina se jim stala osudnou. Domácí v čele s <a href="https://www.hokej.cz/hrac/10084454">Patrikem Bauerem</a> (1+1) třemi brankami otočili skóre.</p>
      <p>Díky tomu si prvenství po základní části pojistila Plzeň. V derby přestřílela partnerskou Třemošnou drtivě 42:14, takže výsledek 4:2 s hattrickem <a href="https://www.hokej.cz/hrac/10082615">Jakuba Šilera</a> byl pro hosty ještě mírný. Třetí Rytíři měli proti Hvězdě namále, po první části prohrávali 0:2, ovšem tým kolem <a href="https://www.hokej.cz/hrac/10083649">Štěpána Vimmra</a> (2+0) pak nasypal outsiderovi pět branek.</p>
      <p>Doma slavila i Sparta, která se však proti PZ také trápila. Při střelecké převaze 47:16 vyhrála „jen“ 3:0, takže ji nejvíc těšilo čisté konto osmáka <a href="https://www.hokej.cz/hrac/10095893">Michaela Hrabala</a>, jenž minutu před koncem chytl trestné střílení! Jediný venkovní triumf zapsal v derby Litvínov: Na půdě Pirátů využil tři přesilovky, pokaždé u toho byl <a href="https://www.hokej.cz/hrac/10083581">Dominik Brouček</a> (1+3).</p>
      <p>
        <b>Rozhodne se na Vysočině. Brod už málem slavil, teď se bude třást</b>
      </p>
      <p>Velké věci se děly ve skupině Střed, kde je postupová situace před posledním kolem pořádně zamotaná. Havlíčkův Brod už mohl všechno ukončit, jenže v Táboře selhal. Za úvodní dvě třetiny nasbíral devět menších trestů, až pak zabral, jenže skvělého <a href="https://www.hokej.cz/hrac/10083576">Jakuba Korytara</a> překonal až na konci za stavu 0:4. Kohouti získali vůbec první tříbodovou výhru v sezoně!</p>
      <p>Motor tak zůstává ve hře i přesto, že si na dalšího favorita nevyšlápl a Mladé Boleslavi podlehl po jednoznačném průběhu 2:7. Mezi oba týmy se ale vklínila Jihlava díky senzačnímu vítězství 2:1 v Pardubicích! Domácí hráli bez některých opor a rozhodující ránu jim zasadil v 53. minutě <a href="https://www.hokej.cz/hrac/10083636">Šimon Zdarsa</a>.</p>
      <p>Bruslaři potřebují v sobotu získat alespoň jeden bod proti lídrovi z Hradce Králové, což bude těžký úkol. Když se jim to nepovede a v bitvě Dukla – Motor urve kterýkoli z týmů výhru v základní hrací době, do nadstavby proklouzne právě on; Brod má totiž lepší vzájemné zápasy s Jihlavou, ale horší s Budějovicemi.</p>
      <p>Mountfield sehrál s Libercem špičkovou partii a znovu s úspěšným koncem: Tygři jeho vedení 3:0 sice dotahovali, ale <a href="https://www.hokej.cz/hrac/10084364">Matěj Giesl</a> (2+0) naděje hostů ukončil. Stejným výsledkem po stejném průběhu vyhrála i Slavia nad Technikou.</p>
      <p>
        <b>Zubři postupují, talent Šalé sesadil Havířov z čela</b>
      </p>
      <p>Na východě už je poslední tajenka rozluštěná. Přerov si definitivně upevnil pozici v šestce, když díky třetí třetině porazil Třinec. Šumperk na dálku i tak bojoval o prodloužení naděje, <a href="https://www.hokej.cz/hrac/10082945">Jiří Fibigr</a> sedm sekund před koncem bitvy se Zlínem vyrovnal, ale nájezdy rozhodl Beran <a href="https://www.hokej.cz/hrac/10085960">Matěj Mojžíš</a>.</p>
      <p>Do čela se zase vyhouply Vítkovice, jejichž výhru 3:0 nad Olomoucí jistil 19 zákroky <a href="https://www.hokej.cz/hrac/10083816">Marian Münch</a>. Havířov totiž vedení na Kometě neudržel, a to zejména vinou hattricku mladíčka <a href="https://www.hokej.cz/hrac/10084776">Eduarda Šalého</a>.</p>
      <p>Drama mezi týmy, které se potkají ještě ve skupině o udržení, viděl vsetínský Lapač. Poruba tam ve druhé části otočila skóre, aby domácí vzápětí zvládli to samé a po 29 sekundách prodloužení jim radost vystřelil <a href="https://www.hokej.cz/hrac/10086002">Štěpán Jurek</a>.</p>
      <h3>Skupina Západ</h3>
      <p><b>Čtvrtek 21. listopadu:</b><b><br/></b>Rytíři Kladno – HC Hvězda Praha <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812450">5:2 (0:2, 2:0, 3:0)</a><br/>HC Kobra Praha – HC Energie Karlovy Vary <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812451">3:1 (0:1, 0:0, 3:0)</a><br/>HC Škoda Plzeň – HC Meteor Třemošná <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812454">4:2 (0:0, 3:1, 1:1)</a><br/>Piráti Chomutov – HC Litvínov <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812452">1:5 (0:2, 0:2, 1:1)</a><br/>HC Sparta Praha – PZ Kladno <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812453">3:0 (2:0, 0:0, 1:0)</a></p>
      <table bordered="">
        <tr>
          <th> </th>
          <th align="left">Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td align="left">HC Škoda Plzeň</td>
          <td>17</td>
          <td>13</td>
          <td>1</td>
          <td>2</td>
          <td>1</td>
          <td>96:31</td>
          <td>43</td>
        </tr>
        <tr>
          <td>2.</td>
          <td align="left">HC Energie Karlovy Vary</td>
          <td>17</td>
          <td>13</td>
          <td>0</td>
          <td>0</td>
          <td>4</td>
          <td>79:38</td>
          <td>39</td>
        </tr>
        <tr>
          <td>3.</td>
          <td align="left">Rytíři Kladno</td>
          <td>17</td>
          <td>11</td>
          <td>1</td>
          <td>0</td>
          <td>5</td>
          <td>80:52</td>
          <td>35</td>
        </tr>
        <tr>
          <td>4.</td>
          <td align="left">HC Litvínov</td>
          <td>17</td>
          <td>10</td>
          <td>2</td>
          <td>1</td>
          <td>4</td>
          <td>63:38</td>
          <td>35</td>
        </tr>
        <tr>
          <td>5.</td>
          <td align="left">Piráti Chomutov</td>
          <td>17</td>
          <td>10</td>
          <td>1</td>
          <td>0</td>
          <td>6</td>
          <td>75:62</td>
          <td>32</td>
        </tr>
        <tr>
          <td>6.</td>
          <td align="left">HC Sparta Praha</td>
          <td>17</td>
          <td>8</td>
          <td>0</td>
          <td>2</td>
          <td>7</td>
          <td>57:46</td>
          <td>26</td>
        </tr>
        <tr>
          <td>7.</td>
          <td align="left">HC Meteor Třemošná</td>
          <td>17</td>
          <td>4</td>
          <td>1</td>
          <td>0</td>
          <td>12</td>
          <td>41:73</td>
          <td>14</td>
        </tr>
        <tr>
          <td>8.</td>
          <td align="left">HC Kobra Praha</td>
          <td>17</td>
          <td>4</td>
          <td>1</td>
          <td>0</td>
          <td>12</td>
          <td>44:90</td>
          <td>14</td>
        </tr>
        <tr>
          <td>9.</td>
          <td align="left">HC Hvězda Praha</td>
          <td>17</td>
          <td>2</td>
          <td>2</td>
          <td>0</td>
          <td>13</td>
          <td>33:81</td>
          <td>10</td>
        </tr>
        <tr>
          <td>10.</td>
          <td align="left">PZ Kladno</td>
          <td>17</td>
          <td>1</td>
          <td>0</td>
          <td>4</td>
          <td>12</td>
          <td>18:75</td>
          <td>7</td>
        </tr>
      </table>
      <h3>Skupina Střed</h3>
      <p><b>Čtvrtek 21. listopadu:</b><b><br/></b>Mountfield HK – Bílí Tygři Liberec <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812541">4:2 (2:0, 1:0, 1:2)</a><br/>HC Motor České Budějovice – BK Mladá Boleslav <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812543">2:7 (1:3, 1:2, 0:2)</a><br/>HC Slavia Praha – VSK Technika Brno <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812540">4:2 (2:0, 1:2, 1:0)</a><br/>HC Tábor – BK Havlíčkův Brod <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812542">4:1 (1:0, 1:0, 2:1)</a><br/>HC Dynamo Pardubice – HC Dukla Jihlava <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812544">1:2 (0:0, 1:1, 0:1)</a></p>
      <table bordered="">
        <tr>
          <th> </th>
          <th align="left">Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td align="left">Mountfield HK</td>
          <td>17</td>
          <td>14</td>
          <td>0</td>
          <td>0</td>
          <td>3</td>
          <td>88:43</td>
          <td>42</td>
        </tr>
        <tr>
          <td>2.</td>
          <td align="left">BK Mladá Boleslav</td>
          <td>17</td>
          <td>11</td>
          <td>2</td>
          <td>2</td>
          <td>2</td>
          <td>72:40</td>
          <td>39</td>
        </tr>
        <tr>
          <td>3.</td>
          <td align="left">HC Slavia Praha</td>
          <td>17</td>
          <td>11</td>
          <td>2</td>
          <td>1</td>
          <td>3</td>
          <td>72:40</td>
          <td>38</td>
        </tr>
        <tr>
          <td>4.</td>
          <td align="left">HC Dynamo Pardubice</td>
          <td>17</td>
          <td>9</td>
          <td>3</td>
          <td>1</td>
          <td>4</td>
          <td>96:46</td>
          <td>34</td>
        </tr>
        <tr>
          <td>5.</td>
          <td align="left">Bílí Tygři Liberec</td>
          <td>17</td>
          <td>10</td>
          <td>1</td>
          <td>0</td>
          <td>6</td>
          <td>77:45</td>
          <td>32</td>
        </tr>
        <tr>
          <td>6.</td>
          <td align="left">BK Havlíčkův Brod</td>
          <td>17</td>
          <td>6</td>
          <td>0</td>
          <td>2</td>
          <td>9</td>
          <td>50:71</td>
          <td>20</td>
        </tr>
        <tr>
          <td>7.</td>
          <td align="left">HC Dukla Jihlava</td>
          <td>17</td>
          <td>4</td>
          <td>2</td>
          <td>2</td>
          <td>9</td>
          <td>42:70</td>
          <td>18</td>
        </tr>
        <tr>
          <td>8.</td>
          <td align="left">HC Motor České Budějovice</td>
          <td>17</td>
          <td>4</td>
          <td>1</td>
          <td>3</td>
          <td>9</td>
          <td>45:67</td>
          <td>17</td>
        </tr>
        <tr>
          <td>9.</td>
          <td align="left">VSK Technika Brno</td>
          <td>17</td>
          <td>1</td>
          <td>1</td>
          <td>3</td>
          <td>12</td>
          <td>28:82</td>
          <td>8</td>
        </tr>
        <tr>
          <td>10.</td>
          <td align="left">HC Tábor</td>
          <td>17</td>
          <td>1</td>
          <td>2</td>
          <td>0</td>
          <td>14</td>
          <td>34:100</td>
          <td>7</td>
        </tr>
      </table>
      <h3>Skupina Východ</h3>
      <p><b>Čtvrtek 21. listopadu:</b><b><br/></b>VHK ROBE Vsetín – HC RT TORAX Poruba <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812630">4:3 po prodloužení (1:0, 0:3, 2:0 – 1:0)</a><br/>HC VÍTKOVICE RIDERA – HC Olomouc <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812634">3:0 (0:0, 2:0, 1:0)</a><br/>HK Mladí Draci Šumperk – PSG Berani Zlín <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812631">2:3 po nájezdech (1:0, 0:1, 1:1 – 0:0)</a><br/>HC ZUBR Přerov – HC Oceláři Třinec <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812633">4:2 (0:0, 1:1, 3:1)</a><br/>HC Kometa Brno – AZ RESIDOMO Havířov <a href="https://www.hokej.cz/prerov-slavi-postup-selhani-brodu-vraci-sanci-motoru-i-dukle/../../../zapas/2812632">6:2 (1:2, 3:0, 2:0)</a></p>
      <table bordered="">
        <tr>
          <th> </th>
          <th align="left">Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td align="left">HC VÍTKOVICE RIDERA</td>
          <td>17</td>
          <td>13</td>
          <td>0</td>
          <td>2</td>
          <td>2</td>
          <td>79:45</td>
          <td>41</td>
        </tr>
        <tr>
          <td>2.</td>
          <td align="left">AZ RESIDOMO Havířov</td>
          <td>17</td>
          <td>12</td>
          <td>2</td>
          <td>0</td>
          <td>3</td>
          <td>61:33</td>
          <td>40</td>
        </tr>
        <tr>
          <td>3.</td>
          <td align="left">HC Kometa Brno</td>
          <td>17</td>
          <td>11</td>
          <td>0</td>
          <td>2</td>
          <td>4</td>
          <td>88:41</td>
          <td>35</td>
        </tr>
        <tr>
          <td>4.</td>
          <td align="left">PSG Berani Zlín</td>
          <td>17</td>
          <td>8</td>
          <td>3</td>
          <td>0</td>
          <td>6</td>
          <td>66:41</td>
          <td>30</td>
        </tr>
        <tr>
          <td>5.</td>
          <td align="left">HC Oceláři Třinec</td>
          <td>17</td>
          <td>9</td>
          <td>0</td>
          <td>0</td>
          <td>8</td>
          <td>55:63</td>
          <td>27</td>
        </tr>
        <tr>
          <td>6.</td>
          <td align="left">HC ZUBR Přerov</td>
          <td>17</td>
          <td>7</td>
          <td>0</td>
          <td>3</td>
          <td>7</td>
          <td>48:45</td>
          <td>24</td>
        </tr>
        <tr>
          <td>7.</td>
          <td align="left">HK Mladí Draci Šumperk</td>
          <td>17</td>
          <td>5</td>
          <td>1</td>
          <td>2</td>
          <td>9</td>
          <td>48:68</td>
          <td>19</td>
        </tr>
        <tr>
          <td>8.</td>
          <td align="left">VHK ROBE Vsetín</td>
          <td>17</td>
          <td>3</td>
          <td>3</td>
          <td>0</td>
          <td>11</td>
          <td>38:57</td>
          <td>15</td>
        </tr>
        <tr>
          <td>9.</td>
          <td align="left">HC Olomouc</td>
          <td>17</td>
          <td>3</td>
          <td>1</td>
          <td>1</td>
          <td>12</td>
          <td>30:71</td>
          <td>12</td>
        </tr>
        <tr>
          <td>10.</td>
          <td align="left">HC RT TORAX Poruba</td>
          <td>17</td>
          <td>3</td>
          <td>1</td>
          <td>1</td>
          <td>12</td>
          <td>38:87</td>
          <td>12</td>
        </tr>
      </table>
      <h3>Další program ELIOD Extraligy dorostu</h3>
      <p><b>Sobota 23. listopadu:<br/></b>12:00 HC Hvězda Praha – HC Škoda Plzeň (sk. Z)<b><br/></b>12:15 HC Litvínov – HC Kobra Praha (sk. Z)<b> <br/></b>15:00 HC Meteor Třemošná – HC Sparta Praha (sk. Z)<b><br/></b>15:55 PZ Kladno – Piráti Chomutov (sk. Z)<b> <br/></b>17:00 HC Energie Karlovy Vary – Rytíři Kladno (sk. Z)<b><br/></b>12:00 BK Mladá Boleslav – HC Tábor (sk. S)<b><br/></b>12:00 BK Havlíčkův Brod – Mountfield HK (sk. S)<b><br/></b>12:00 VSK Technika Brno – HC Dynamo Pardubice (sk. S)<b><br/></b>12:00 HC Dukla Jihlava – HC Motor České Budějovice (sk. S)<b><br/></b>15:00 Bílí Tygři Liberec – HC Slavia Praha (sk. S)<b><br/></b>12:15 HC RT TORAX Poruba – HC VÍTKOVICE RIDERA (sk. V)<b><br/></b>13:00 HC Oceláři Třinec – HC Kometa Brno (sk. V)<b><br/></b>13:30 AZ RESIDOMO Havířov – HK Mladí Draci Šumperk (sk. V)<b><br/></b>15:30 PSG Berani Zlín – VHK ROBE Vsetín (sk. V)<b><br/></b>17:15 HC Olomouc – HC ZUBR Přerov (sk. V)</p>
      <related>
        <a href="https://www.hokej.cz/sparta-ma-jistotu-nebali-jsme-se-nejsme-tym-na-seste-misto-rika-vitouch/5044013"/>
        <a href="https://www.hokej.cz/mame-sanci-chceme-zabojovat-hlasi-kucera-jak-zvlada-4-zapasy-tydne/5043949"/>
        <a href="https://www.hokej.cz/docela-mi-to-lepi-rika-tucek-po-klicove-vyhre-brod-nechce-byt-do-poctu/5043929"/>
      </related>
    </article>
  </body>
</html>