<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/yasam/cuma-namazi-nasil-kilinir-cuma-namazi-kac-rekat-cuma-namazi-kilinisi-haberimizde/haber-1023962"/>
    <meta property="og:site_name" content="Akşam"/>
    <meta property="article:published_time" content="2019-11-21T21:49:00+00:00"/>
    <meta property="og:title" content="Cuma namazı nasıl kılınır? Cuma namazı kaç rekat? Cuma namazı kılınışı haberimizde!"/>
    <meta property="og:description" content="Cuma namazı kılınışı namaza gitmek isteyen vatandaşlar tarafından aratılmaya başladı. Müminler Cuma namazı nasıl kılınır&quot; sorusunun yanıtını araştırıyor. Müslüman alemi için büyük önem taşıyan Cuma günü erkekler abdest alır ve cami saflarını doldurur. Bu mübarek günde hayır işlemenin ve ibadet etmenin büyük sevabı vardır. Cuma namazı kaç rekat&quot; sorusunun yanıtı haberimizde!"/>
  </head>
  <body>
    <article>
      <h1>Cuma namazı nasıl kılınır? Cuma namazı kaç rekat? Cuma namazı kılınışı haberimizde!</h1>
      <h2>Cuma namazı kılınışı namaza gitmek isteyen vatandaşlar tarafından aratılmaya başladı. Müminler Cuma namazı nasıl kılınır? sorusunun yanıtını araştırıyor. Müslüman alemi için büyük önem taşıyan Cuma günü erkekler abdest alır ve cami saflarını doldurur. Bu mübarek günde hayır işlemenin ve ibadet etmenin büyük sevabı vardır. Cuma namazı kaç rekat? sorusunun yanıtı haberimizde!</h2>
      <address>
        <time datetime="2019-11-21T21:49:00+00:00">21 Nov 2019, 21:49</time>
      </address>
      <p>Müslüman alemi için büyük önem taşıyan Cuma gününde müminler camileri doldurup Cuma namazı kılıyor. Hayır kapılarının sonuna kadar açıldığı, yapılan ibadete iki katı sevap yazıldığı bu mübarek günde Cuma namazı erkeklere farz kılınmıştır. Cuma namazında hutbe ile namaz arasında öyle bir an vardır ki edilen dualar geri çevrilmez. Peki, Cuma namazı nasıl kılınır? Kaç rekat? İşte Cuma namazı kılınışı</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/221120190048490443689.jpg"/>
      </figure>
      <p>
        <b>CUMA NAMAZI KAÇ REKAT?</b>
      </p>
      <p>Cuma namazı 4 rekât ilk sünnet, 2 rekât farz, 4 rekât son sünneti olmak üzere toplamda 10 rekâttır. Cuma namazı, farz namazlardan olup, cuma günü öğle namazı vaktinde kılınır.</p>
      <p>
        <b>CUMA NAMAZI NASIL KILINIR?</b>
      </p>
      <p>Cuma namazı, Cuma günü camide cemaatle kılınır. Cuma namazında 4 rekât ilk sünnet tıpkı öğle namazının ilk sünneti gibi kılınır. Sünnetin ardından imam-hatip minbere çıkarak oturur. Müezzin, iç ezanı okur. Ezandan sonra imam-hatip kalkarak iki kısımdan oluşan hutbeyi okur. Hutbede cemaati dinî konularda bilgilendirici ve yönlendirici konuşma yapar. Hutbe okunduktan sonra imam-hatip minberden inerek cemaatin önüne geçer ve cemaate iki rekât Cuma namazı kıldırır.</p>
      <p>İmam-hatip, Cuma namazının farzına ve cemaate imam olmaya, cemaat de Cuma namazına niyet eder. Tıpkı cemaatle kılınan sabah namazı gibi iki rekât Cumanın farzı kılınır. Cuma namazında imam-hatip, Fatiha ve zamm-ı sûreyi sesli olarak okur. Cuma namazının farzı kılındıktan sonra, cumanın son sünneti kılınır. Bu sünnet, öğlenin ilk sünneti gibi kılınır. Böylece Cuma namazı tamamlanmış olur.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/221120190049060446621.jpg"/>
      </figure>
      <p>
        <b>1. Rekat</b>
      </p>
      <p>Cuma namazını kılmak için: "Niyet ettim Allah rızası için Cuma namazının iki rekat farzını kılmaya. Uydum imama" diye niyet ederiz</p>
      <p>"Allahu Ekber" diyerek İftitah Tekbiri alır ve namaza başlarız</p>
      <p>Sessizce Subhaneke'yi okuruz.</p>
      <p>Ayakta birşey okumadan imamı dinleriz. İmam Fatiha Suresi ve Kur'an'dan bir miktar ayet okur</p>
      <p>Rüku'ya gideriz</p>
      <p>Secde'ye gideriz. Doğruluruz, tekrar Secde'ye gideriz</p>
      <p>
        <b>2. Rekat</b>
      </p>
      <p>Ayağa kalkarak Kıyama dururuz. Hiç birşey okumadan imamın Fatiha ve Kuran'dan bir miktar okumasını dinleriz</p>
      <p>Rüku'ya gideriz</p>
      <p>Secde'ye gideriz. Doğruluruz, tekrar Secde'ye gideriz</p>
      <p>Oturarak Ettahiyyatü ve Allâhumme salli, Allâhumme Bârik ve Rabbenâ dualarını okuruz</p>
      <p>"Es selâmu aleyküm ve rahmet'ullah" diye selam vererek namazı tamamlarız</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/221120190049190441728.jpg"/>
      </figure>
      <p>
        <b>ABDEST NASIL ALINIR?</b>
      </p>
      <p>Elleri yıkama<br/>Eûzübillahimine şşeytanirracim-Bismillahirrahmanirrahim Önce eller bileklere kadar ve parmak araları da ovuşturularak üç defa yıkanır.</p>
      <p>Ağza su verme<br/>Sağ elimize üç defa su alarak ağzımıza veririz. Her su alışta ağzımızı çalkalayarak ağızdaki suyu dökeriz.</p>
      <p>Buruna su verme<br/>Tekrar avucumuza su alarak üç defa burnumuza veririz. Sol el ile de sümkürür temizleriz.</p>
      <p>Yüzü yıkama<br/>Sonra iki avucumuza su alarak saç bitiminden çene altına kadar yüzümüzü üç defa yıkarız.</p>
      <p>Sağ kolu yıkama<br/>Önce sağ kolu dirsekle beraber üçer defa yıkarız.</p>
      <p>Sol kolu yıkama<br/>Sonra sol kolu dirsekle beraber üçer defa yıkarız.</p>
      <p>Başı mesh etmek<br/>Sağ elimizle başımızın dörtte birini mesh ederiz. Yani sağ elimizi ıslatıp başın dörtte birini sıvazlayarak ıslatırız.</p>
      <p>Kulakları mesh etmek<br/>Her iki eli de ıslatıp serçe parmaklarımızla kulaklarımızın içini mesh ederiz. Kulakların arka kısmını ise baş parmaklarımızla mesh ederiz.</p>
      <p>Boynu mesh etmek<br/>Sonra baş ve serçe parmaklarımızı kullanmadan işaret, orta ve yüzük parmaklarımızın dışı ile boynumuzu da mesh ederiz.</p>
      <p>Ayakları yıkama<br/>Ayaklara gelince, parmaklardan başlayarak önce sağ sonra sol ayağımızı topuk kemiği ile beraber üçer kez yıkarız.</p>
      <p>Ayaklarımızı yıkarken parmak aralarımızın iyice yıkanmasına dikkat etmemiz gerekir.</p>
    </article>
  </body>
</html>