<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/dinamo-zayava-shchodo-pokarannya-vid-kdk-uaf-za-rasizm-u-matchi-z-shahtarem-50055010.html"/>
    <meta property="og:site_name" content="НВ"/>
    <meta property="article:published_time" content="2019-11-21T21:01:00+00:00"/>
    <meta property="og:title" content="Яскравий приклад вибіркового правосуддя. Динамо відреагувало на покарання за расистський скандал"/>
    <meta property="og:description" content="Динамо прокоментувало покарання від Контрольно-дисциплінарного комітету Української асоціації футболу (КДК УАФ) в один домашній матч без глядачів і штраф в 500 тис. гривень за расистський скандал в матчі з Шахтарем."/>
  </head>
  <body>
    <article>
      <h1>Яскравий приклад вибіркового правосуддя. Динамо відреагувало на покарання за расистський скандал</h1>
      <h2>Динамо прокоментувало покарання від Контрольно-дисциплінарного комітету Української асоціації футболу (КДК УАФ) в один домашній матч без глядачів і штраф в 500 тис. гривень за расистський скандал в матчі з Шахтарем.</h2>
      <address>
        <time datetime="2019-11-21T21:01:00+00:00">21 Nov 2019, 21:01</time>
      </address>
      <p>Київський клуб відзначає, що до сих пір не закінчено розслідування кримінального провадження за фактами подій на стадіоні Металіст, що унеможливлює визначення винності чи невинності можливих порушників.</p>
      <p>Читайте також:<br/><a href="https://nv.ua/ukr/sport/football/tayson-video-fanati-match-shahtar-dinamo-upl-rasizm-10-11-2019-50052827.html">&amp;nbspЗ’явилося відео з імітацією звуків мавп у секторі фанатів Динамо на матчі з Шахтарем</a></p>
      <p>«Зазначене рішення є яскравим прикладом вибіркового футбольного правосуддя, оскільки воно було прийнято всупереч принципам повноти, об'єктивності і всебічності розгляду справ та в порушення усталеної дисциплінарної практики органів УАФ і УЄФА», — йдеться в заяві Динамо.</p>
      <p>За словами клубу, на його неодноразові усні та письмові запити на адресу команди-господаря матчу Шахтаря і офіційного телемовника ТК Футбол ½ про надання відео- і аудіоматеріалів матчу ніяких відповідей не надходило.</p>
      <p>Читайте також:<br/><a href="https://nv.ua/ukr/sport/football/tayson-rasizm-video-vigukiv-ultras-dinamo-50052875.html">&amp;nbspЗ’явилось нове відео з вигуками фанатів Динамо в бік Тайсона</a></p>
      <p>Крім того, додає Динамо, при розгляді справи КДК УАФ проігнорував дану аргументацію та відмовив у клопотанні про витребування доказів, чим грубо порушив принцип повноти розгляду.</p>
      <p>Крім того, переконаний клуб, рішення про покарання у вигляді проведення домашнього матчу без глядачів за можливі порушення, які могли мати місце під час виїзної зустрічі, є безпрецедентним, оскільки практика вітчизняних і європейських дисциплінарних органів свідчить про застосування подібних санкцій виключно щодо наступних виїзних матчів.</p>
      <p>Читайте також:<br/><a href="https://nv.ua/ukr/sport/football/tayson-shahtar-dinamo-rasistskiy-skandal-ultras-rasizm-50053871.html">&amp;nbspПровели акцію на підтримку сов. Ультрас Динамо пояснили імітацію звуків мавп, що викликали расистський скандал</a></p>
      <p>«Таке неправомірне рішення буде оскаржено в певні регламентні терміни з єдиною метою — встановлення істини в цій непростій справі, оскільки неможливо прийняти об'єктивне рішення про винуватість чи невинуватість клубу та інших осіб без повного та всебічного розслідування обставин інциденту» — вважає Динамо.</p>
      <p>У заяві також підкреслюється «непохитна позиція» клубу нульової толерантності до будь-яких проявів насильства, расизму та інших проявів нетерпимості на вітчизняних стадіонах, а також підтверджується готовність співпраці з правоохоронними органами та медійним співтовариством.</p>
      <p>Читайте також:<br/><a href="https://nv.ua/ukr/sport/football/tayson-transfer-shahtar-mozhe-vtratiti-gravcya-rasizm-50053126.html">&amp;nbspПісля расистського скандалу капітан Шахтаря задумався про повернення до Бразилії</a></p>
      <p>У другому таймі матчу проти Динамо бразильський гравець Шахтаря нібито <a href="https://nv.ua/ukr/sport/football/tayson-rasizm-pid-chas-matchu-z-dinamo-50052696.html">почув расистські вигуки на свою адресу</a> з фанатського сектора суперника і показав у бік ультрас середній палець.</p>
      <p>Арбітр призупинив гру і вивів команди в підтрибунне приміщення, а після того, як гра поновилася, показав Тайсону червону картку за непристойний жест. <a href="https://nv.ua/ukr/sport/football/shahtar-dinamo-rezultat-matchu-upl-50052687.html">Матч завершився перемогою Шахтаря</a> з рахунком 1:0.</p>
    </article>
  </body>
</html>