<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1416501/armani-milano-efes-76-81-prosorina-moni-stin-koryfi-i-efes"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T21:35:00+00:00"/>
    <meta property="og:title" content="Αρμάνι Μιλάνο - Εφές 76-81: Προσωρινά μόνη στην κορυφή η Εφές!"/>
    <meta property="og:description" content="Η Εφές επικράτησε της Αρμάνι με 76-81 στο Μιλάνο και φιγουράρει προσωρινά στην κορυφή της κατάταξης ενώ εκκρεμεί η αυριανή (22/11) αναμέτρηση της Μπαρτσελόνα με τη Μακάμπι στη Βαρκελώνη.  "/>
  </head>
  <body>
    <article>
      <h1>Αρμάνι Μιλάνο - Εφές 76-81: Προσωρινά μόνη στην κορυφή η Εφές!</h1>
      <h2>Η Εφές επικράτησε της Αρμάνι με 76-81 στο Μιλάνο και φιγουράρει προσωρινά στην κορυφή της κατάταξης ενώ εκκρεμεί η αυριανή (22/11) αναμέτρηση της Μπαρτσελόνα με τη Μακάμπι στη Βαρκελώνη.  </h2>
      <address><time datetime="2019-11-21T21:35:00+00:00">21 Nov 2019, 21:35</time> by <a rel="author" href="http://www.gazzetta.gr/dimosiografos/giannis-stavroulakis" target="_blank">Γιάννης Σταυρουλάκης</a></address>
      <p>Η ομάδα του <b>Εργκίν Αταμάν</b> επιβλήθηκε της Αρμάνι σε ένα κλειστό παιχνίδι και πανηγύρισε την όγδοη νίκη της έπειτα από 10 αγωνιστικές στη regular season, έχοντας ως πρωταγωνιστή τον<b> Σέιν Λάρκιν </b>(17π., 5ασ., 2κλ. σε 30:18)</p>
      <p>
        <b>Ο αγώνας</b>
      </p>
      <p>Οι δυο ομάδες συμβάδιζαν στο σκορ στα πρώτα λεπτά του αγώνα στο<b> Mediolanum Forum</b>, εκεί όπου τα back2back τρίποντα των <b>Μπρουκς </b>και <b>Ρολ </b>έκαναν το 11-9 για την<b> Αρμάνι Μιλάνο</b> που έκλεισε το δεκάλεπτο στο υπέρ της 17-16. Ο <b>Άλεκ Πίτερς </b>σκόραρε πίσω από τα 6μ.75 για το 19-19, οι γηπεδούχοι έκαναν σερί 6-0 (25-19, 11:35) ωστόσο ο Σέιν Λάρκιν ανέβασε στροφές, κάνοντας το 28-33 στα μέσα της δεύτερης περιόδου. Μάλιστα η <b>Αναντολού Εφές</b> έκλεισε την πρώτη περίοδο στο υπέρ της 39-41 με τις 2/2 βολές του<b> Ροντρίγκ Μπομπουά</b>.</p>
      <p>Εν συνεχεία ο <b>Βλάντιμιρ Μίτσοφ</b> έφερε το ματς στα ίσα (49-49) και η ομάδα του <b>Εργκίν Αταμάν</b> απάντησε με σερί 8-0 για το 49-57, κλείνοντας το τρίτο δεκάλεπτο στο 60-62. Το τρίποντο του <b>Σέρχιο Ροντρίγκεθ</b> έκανε το 74-77 όμως στην επόμενη επίθεση της Αρμάνι αστόχησε σε μακρινό σουτ στα 28"! Ο <b>Λάρκιν </b>έκανε το 74-79 με 2/2 βολές, κλειδώνοντας τη νίκη για τους Τούρκους που ανέβηκαν στο  8-2 στην κατάταξη.</p>
      <p><b>ΝΙΚΗΣΕ ΓΙΑΤΙ</b>: Η Εφές είχε τέσσερις παίκτες με διψήφιο αριθμό πόντων και σούταρε 23/24 βολές.</p>
      <p><b>ΕΚΑΝΕ ΤΗ ΔΙΑΦΟΡΑ</b>: Ο Σέιν Λάρκιν μέτρησε 17 πόντους με 7/7 βολές, 2/6 δίποντα, 2/6 τρίποντα, 5 ασίστ, 4 ριμπάουντ, 2 κλεψίματα σε 30:18.</p>
      <p><b>ΠΕΡΑΣΕ ΚΑΙ ΔΕΝ ΑΚΟΥΜΠΗΣΕ</b>: Ο Λουίς Σκόλα είχε 1/7 σουτ εντός πεδιάς. </p>
      <p><b>ΑΦΑΝΗΣ ΗΡΩΑΣ</b>: Ο Τίμπορ Πλάις είχε 14 πόντους και 12 ριμπάουντ.</p>
      <p><b>ΣΗΜΕΙΟ ΚΛΕΙΔΙ</b>: Η απόδοση της Εφές στα τελευταία λεπτά.</p>
      <p><b>Τα δεκάλεπτα</b>: 17-16, 39-41, 60-62, 76-81. </p>
      <figure>
        <img src="http://www.gazzetta.gr/sites/default/files/ax.jpg"/>
      </figure>
      <figure>
        <img src="http://www.gazzetta.gr/sites/default/files/efess_7.jpg"/>
      </figure>
    </article>
  </body>
</html>