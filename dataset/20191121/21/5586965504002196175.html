<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/dancila-afirma-ca-referendumul-pe-justitie-trebuie-implementat-votul-romanilor-trebuie-respectat-18603606"/>
    <meta property="og:site_name" content="Gândul"/>
    <meta property="article:published_time" content="2019-11-21T21:14:22+00:00"/>
    <meta property="og:title" content="Dăncilă afirmă că referendumul pe justiţie trebuie implementat: Votul românilor trebuie respectat"/>
    <meta property="og:description" content="Detalii pe gândul.info"/>
  </head>
  <body>
    <article>
      <h1>Dăncilă afirmă că referendumul pe justiţie trebuie implementat: Votul românilor trebuie respectat</h1>
      <h2>Viorica Dăncilă a declarat, joi seară, că referendumul pe justiţie convocat de Klaus Iohannis trebuie implementat, prin modificarea Constituţiei, deoarece voturile românilor contează. Ea a adăugat că şeful statului putea să introducă în referendum şi renunţarea la imunitate a preşedintelui.</h2>
      <address><time datetime="2019-11-21T21:14:22+00:00">21 Nov 2019, 21:14</time> by <a rel="author" href="https://www.gandul.info/autor/diana-grigore" target="_blank">Diana Grigore</a></address>
      <p>„Eu cred că ceea ce au votat românii trebuie respectat şi trebuie toate acele prevederi stipulate în Constituţia României”, a spus Viorica Dăncilă, la România TV, întrebată dacă referendumul pe justiţie din mai este unul imperativ sau doar consultativ.</p>
      <p>Liderul PSD a afirmat că preşedintele Klaus Iohannis putea să adauge la referendumul pe justiţie şi prevederea prin care să renunţe la imunitate, aşa cum a promis la începutul mandatului său.</p>
      <p>„Referendum pentru modificarea Constituţiei legată de imunitate. Klaus Iohannis putea să adauge la referenfumul pe care la făcut cu justiţia şi acest lucru. De ce nu a făcut-o? Pentru că a ştiut din prima clipă că minte şi că este legat de anumite dosare, anumite lucruri care ţin de justiţie. (...) Eu cred că aceasta este normalizatea. De ce preşedinteler României să aibă imunitate? Primul-ministru nu are imunitate. Eu cred că este un lucru corect şi un om cinstit nu are de ce să se teamă”, a completat Dăncilă.</p>
      <p>CCR a validat în luna iunie a acestui an referendumul pe justiţie convocat de Klaus Iohannis, după ce peste şase milioane de români au votat în favoarea acestuia.</p>
      <p>La referendumul de pe 26 mai, cetăţenii au fost chemaţi să se pronunţe prin „Da” sau „Nu” cu privire la întrebările: 1. „Sunteţi de acord cu interzicerea amnistiei şi graţierii pentru infracţiuni de corupţie?” 2. „Sunteţi de acord cu interzicerea adoptării de către Guvern a ordonanţelor de urgenţă în domeniul infracţiunilor, pedepselor şi al organizării judiciare şi cu extinderea dreptului de a ataca ordonanţele direct la Curtea Constituţională?”.</p>
    </article>
  </body>
</html>