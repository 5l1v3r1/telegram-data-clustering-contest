<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/tsifra_dnya_skilki_keshbeku_otrimali_ukrayintsi_na_rozprodazhi_aliexpress_n1237534"/>
    <meta property="og:site_name" content="24 Канал"/>
    <meta property="article:published_time" content="2019-11-21T21:04:00+00:00"/>
    <meta property="og:title" content="Цифра дня: скільки кешбеку отримали українці на розпродажі AliExpress"/>
    <meta property="og:description" content="Ми вже не вперше пишемо про те, що українці активно долучались до масового розпродажу на AliExpress 11 листопада (День холостяка). Цього року покупці зі всього світу витратили рекордну суму – 38,4 мільярда доларів."/>
  </head>
  <body>
    <article>
      <h1>Цифра дня: скільки кешбеку отримали українці на розпродажі AliExpress</h1>
      <address>
        <time datetime="2019-11-21T21:04:00+00:00">21 Nov 2019, 21:04</time>
      </address>
      <p>
        <b>Ми вже не вперше пишемо про те, що українці активно долучались до масового розпродажу на AliExpress 11 листопада (День холостяка). Цього року покупці зі всього світу витратили рекордну суму – 38,4 мільярда доларів.</b>
      </p>
      <p>Як передає <a href="https://ain.ua/2019/11/21/letyshops-statistika-11-11-2019/">ain.ua</a>, кешбек-сервіс від LetyShops оприлюднив свою статистику за 11 листопада цього року по Україні.</p>
      <blockquote>До теми: <a href="https://24tv.ua/techno/10_produktiv_yaki_ukrayintsi_naychastishe_zamovlyayut_na_aliexpress_n1236912">10 продуктів, які українці найчастіше замовляють на AliExpress</a></blockquote>
      <h3>Скільки кешбеку отримали українці?</h3>
      <p>Як свідчать дані LetyShops, за цю добу українці оформили понад 250 тисяч замовлень через сервіс. За це вони отримали кешбек на загальну суму майже 2 мільйони гривень. Найбільший кешбек склав 967 гривень.</p>
      <p>Цікаво, що найактивніше купували українці у проміжку з 13:30 до 13:45. У більшості офісних працівників це була обідня перерва. Саме у цей період українці оформили 6 465 покупок.</p>
      <p>До речі, половина усіх покупок було виконано з мобільних пристроїв (49,5%).</p>
      <figure>
        <img src="https://24tv.ua/resources/photos/news/620_DIR/201911/1237534_10180711.png?201911173527"/>
        <figcaption>Цікаві дані про покупки українців</figcaption>
      </figure>
      <p><b>Що таке AliExpress?</b> Це один із найпопулярніших інтернет-магазинів роздрібної торгівлі в Китаї. Купувати на платформі мають змогу покупці зі всього світу. Вона входить до групи компаній Alibaba.<br/><br/>Майданчик працює за принципом eBay, тож продавцями на Aliexpress можуть бути як компанії, так і приватні особи. Цікаво, що AliExpress не дозволяє покупцям у Китаї купувати на платформі, не зважаючи на те що всі роздрібні торговці — китайці.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Тех</a><a href="https://24tv.ua/techno/tehno_tag5908/">но</a></b></blockquote>
    </article>
  </body>
</html>