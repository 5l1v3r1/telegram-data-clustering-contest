<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/de-siervo-serie-a-sono-soddisfatto-possiamo-eleggere-il-presidente-323688"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T21:16:35+00:00"/>
    <meta property="og:title" content="De Siervo: &quot;Serie A, sono soddisfatto: possiamo eleggere il presidente&quot;"/>
    <meta property="og:description" content="(ANSA) - MILANO, 21 NOV - L'ad della Lega Serie A, Luigi De Siervo, contattato dall'Ansa, esprime soddisfazione dopo il Consiglio federale per il &quot;riconoscimento dell autonomia della..."/>
  </head>
  <body>
    <article>
      <h1>De Siervo: "Serie A, sono soddisfatto: possiamo eleggere il presidente"</h1>
      <address><time datetime="2019-11-21T21:16:35+00:00">21 Nov 2019, 21:16</time> by <a rel="author">Christian Liotta</a></address>
      <p>(ANSA) - MILANO, 21 NOV - L'ad della Lega Serie A, <b>Luigi De Siervo</b>, contattato dall'Ansa, esprime soddisfazione dopo il Consiglio federale per il "riconoscimento dell autonomia della Lega nella determinazione del nuovo presidente e soprattutto perché è stata riconosciuta la piena legittimità dell'operato della Lega stessa". Durante la riunione è stato illustrato il dispositivo redatto dal procuratore federale <b>Giuseppe Pecoraro</b> al termine dell'indagine sull'elezione di <b>Gaetano Miccichè</b> e, a quanto si è saputo, è emerso che gli unici rilievi sono ascrivibili all'assemblea elettiva del 19 marzo 2018. Questo dovrebbe significare che la Lega potrà procedere autonomamente alla assemblea elettiva del 2 dicembre e, solo in caso di mancata nomina del presidente, si insedierebbe fino al 10 marzo un commissario <i>ad acta</i> (il professor <b>Mario Cicala</b>), per accompagnare la Lega all'elezione del successore di Miccichè. De Siervo ha sottolineato che "in ogni caso qualora il commissario<i> ad acta </i>si dovesse insediare, non inficerebbe in alcun modo la piena legittimità ad operare degli altri organi della Lega".</p>
      <p>
        <a href="https://www.videointer.it/watch.php?vid=35a85bbea">
          <b>VIDEO - COSI' DE PAUL HA CONQUISTATO L'ARGENTINA IN COPPA AMERICA</b>
        </a>
      </p>
    </article>
  </body>
</html>