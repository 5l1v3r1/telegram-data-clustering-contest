<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/inwestycje/ryman-zrewitalizuje-przestrzen-publiczna-w-starninie,135382.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T21:15:00+00:00"/>
    <meta property="og:title" content="Rymań zrewitalizuje przestrzeń publiczną w Starninie"/>
    <meta property="og:description" content="Budowa remizy strażackiej, sali wiejskiej oraz infrastruktury sportowo-rekreacyjnej - to główne założenia rewitalizacji przestrzeni publicznych we wsi Starnin w powiecie kołobrzeskim. Na zaplanowane zmiany władze gminy Rymań pozyskały aż 85-procentowe unijne dofinansowanie."/>
  </head>
  <body>
    <article>
      <h1>Rymań zrewitalizuje przestrzeń publiczną w Starninie</h1>
      <address><time datetime="2019-11-21T21:15:00+00:00">21 Nov 2019, 21:15</time> by <a rel="author">Tomasz Jakubowski  </a></address>
      <h4>Budowa remizy strażackiej, sali wiejskiej oraz infrastruktury sportowo-rekreacyjnej - to główne założenia rewitalizacji przestrzeni publicznych we wsi Starnin w powiecie kołobrzeskim. Na zaplanowane zmiany władze gminy Rymań pozyskały aż 85-procentowe unijne dofinansowanie.</h4>
      <hr/>
      <ul>
        <li>Urząd Marszałkowski przekaże środki na rewitalizację w ramach RPO WZ 2014-2020. Umowę wsparcia podpisali w czwartek, 21 listopada 2019 roku w Rymaniu, wójt Mirosław Terlecki i członek zarządu województwa zachodniopomorskiego Anna Bańkowska. Koszt inwestycji gmina Rymań wyceniła na prawie 1,4 mln zł</li>
      </ul>
      <p>Rewitalizacja w leżącym obejmuje budowę remizy Ochotniczej Straży Pożarnej wraz z salą wiejską oraz wyposażenie obiektów w sprzęt i niezbędne urządzenia. Ponadto przewidziano powstanie siłowni plenerowej, a także oświetlonego i ogrodzonego boiska.</p>
      <p>- Nowa infrastruktura służyć będzie lokalnej społeczności  do organizacji zajęć edukacyjno-kulturalno-sportowych oraz zapewni bardziej atrakcyjną formę spędzania czasu wolnego, np. na świeżym powietrzu - podkreślił wójt Rymania Mirosław Terlecki.</p>
      <p>Koszt inwestycji Gmina Rymań wyceniła na prawie 1,4 mln zł. Unijne dofinansowanie z Urzędu Marszałkowskiego wyniesie ponad 1,1 mln zł. Fundusze pochodzą z Regionalnego Programu Operacyjnego Województwa Zachodniopomorskiego 2014-2020.</p>
      <p>- Środki na wdrożenie działań są efektem oszczędności, jakie pojawiły się przy realizacji innych zadań w ramach rozstrzygniętego jeszcze pod koniec 2018 roku konkursu. Wówczas to projekt zmian w Starninie - mimo pozytywnej oceny - nie mógł skorzystać z pomocy UE ze względu na wyczerpanie dostępnej alokacji. Teraz się to udało, z czego bardzo się cieszę - przyznała członek Zarządu Województwa Anna Bańkowska.</p>
      <p>Przedsięwzięcie, które zaplanowano od stycznia 2020 do sierpnia 2021 roku, wpisuje się w założenia 9 Osi „Infrastruktura publiczna”, działanie 9.3 „Wspieranie rewitalizacji w sferze fizycznej, gospodarczej i społecznej ubogich społeczności i obszarów miejskich i wiejskich”.</p>
    </article>
  </body>
</html>