<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/buri-udryat-pochti-tsyala-blgariya-v-petk_news710659.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T21:22:00+00:00"/>
    <meta property="og:title" content="Бури удрят почти цяла България в петък"/>
    <meta property="og:description" content="Минималните температури ще са между 5° и 10°, максималните – между 7° и 12°"/>
  </head>
  <body>
    <article>
      <h1>Бури удрят почти цяла България в петък</h1>
      <h2>Минималните температури ще са между 5° и 10°, максималните – между 7° и 12°</h2>
      <address>
        <time datetime="2019-11-21T21:22:00+00:00">21 Nov 2019, 21:22</time>
      </address>
      <p>https://blitz.bg/obshtestvo/buri-udryat-pochti-tsyala-blgariya-v-petk_news710659.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1564473877-img-6027jpg.jpg"/>
        <figcaption>Снимки: Георги КОЛЕВ, БЛИЦ</figcaption>
      </figure>
      <p><b>През следващото денонощие времето ще е облачно, на много места с валежи от дъжд. Това съобщи дежурният синоптик Боряна Маркова от Националния институт по метеорология и хидрология. </b><br/><br/>През нощта значителни ще са в Югозападна България, а през деня в Централна. Почти без валежи ще остане в източните райони. С умерен, в източните райони и поречието на Дунав и временно силен вятър от изток-североизток ще продължи да застудява.<br/><br/>Дневните температури ще са почти без дневен ход. Минималните температури ще са между 5° и 10°, максималните – между 7° и 12°.<br/><br/>Над Черноморието ще е облачно с превалявания от дъжд. Ще духа умерен и временно силен вятър от изток-североизток. Ще продължи да се застудява. Максималните температури ще са между 10° и 12°. Температурата на морската вода е 17°. Вълнението на морето ще е 3-4 бала.<br/><br/>Над планините ще е облачно с валежи от дъжд, по-значителни в Рило-Родопската област и на места в централните райони на Стара планина. Над около 1700 метра дъждът ще преминава в сняг.<br/><br/>Ще духа умерен и временно силен югоизточен вятър. Максимална температура на 1200 метра – около 4°, на 2000 метра – около 1°.<br/><br/>Атмосферното налягане е малко по-ниско от средното за месеца и бавно ще се повишава.<br/><br/>През почивните дни облачността ще се задържи значителна, но валежи ще има на малко места и ще са предимно слаби. Вятърът ще отслабне, ще се задържи от североизток, по Черноморието - от север-североизток.<br/><br/>Минимални температури и през двата дни - предимно между 3° и 8°. В събота дневните в Северна България ще са без особен дневен ход, в Южна максимални - между 8° и 13°. В неделя слабо ще се затопли.<br/><br/>В понеделник над по-голямата част от страната ще се задържи предимно облачно, на места в Източна България и планините ще превалява слабо. Временни разкъсвания на облачността ще има над Югозападна България.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>