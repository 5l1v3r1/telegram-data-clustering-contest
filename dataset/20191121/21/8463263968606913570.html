<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/zuzel/855299/zuzel-wiktor-kulakow-nadzieja-apatora-na-powrot-do-pge-ekstraligi-tomasz-bajersk"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T21:12:01+00:00"/>
    <meta property="og:title" content="Żużel. Wiktor Kułakow nadzieją Apatora na powrót do PGE Ekstraligi. Tomasz Bajerski nie ma powodów do obaw"/>
    <meta property="og:description" content="Do łask toruńskiego Apatora wracają stare, dobre i niedoceniane ogniwa. Klub podpisał kontrakty z Wiktorem Kułakowem i Adrianem Miedzińskim. W drużynie zostali też bracia Holderowie, a do pierwszej, podstawowej piątki dołączył Tobiasz Musielak."/>
  </head>
  <body>
    <article>
      <h1>Żużel. Wiktor Kułakow nadzieją Apatora na powrót do PGE Ekstraligi. Tomasz Bajerski nie ma powodów do obaw</h1>
      <address><time datetime="2019-11-21T21:12:01+00:00">21 Nov 2019, 21:12</time> by <a rel="author" href="https://sportowefakty.wp.pl/autor/jolanta-twaruzek" target="_blank">Jolanta Twarużek</a></address>
      <h4>Do łask toruńskiego Apatora wracają stare, dobre i niedoceniane ogniwa. Klub podpisał kontrakty z Wiktorem Kułakowem i Adrianem Miedzińskim. W drużynie zostali też bracia Holderowie, a do pierwszej, podstawowej piątki dołączył Tobiasz Musielak.</h4>
      <related>
        <a href="https://sportowefakty.wp.pl/zuzel/854710/zuzel-quiz-sprawdz-swoja-wiedze-o-zuzlu"/>
      </related>
      <p>Sezon 2020 będzie dla toruńskiej drużyny rokiem próby i walki o powrót do , a pomóc w osiągnięciu sukcesu ma najlepszy zawodnik  w sezonie 2019 - .</p>
      <p>- Nie mam obaw o tych zawodników. Ja w nich bardzo mocno wierzę. Wszyscy chyba tutaj w Toruniu w nich wierzymy. Na tę chwilę nie mam żadnych obaw jeśli chodzi o Wiktora Kułakowa - zapewnia <a href="https://sportowefakty.wp.pl/zuzel/tomasz-bajerski">Tomasz Bajerski</a>, trener <a href="https://sportowefakty.wp.pl/zuzel/ks-torun">Apatora Toruń</a> w sezonie 2020. - Najważniejsze jest to, aby nikt z zawodników nie lekceważył sobie Nice 1.LŻ, bo jest ona naprawdę bardzo mocna - dodaje.</p>
      <p><a href="https://sportowefakty.wp.pl/zuzel/wiktor-kulakow">Wiktor Kułakow</a> zadebiutował na polskich torach w 2012 roku reprezentując barwy Polonii Bydgoszcz. W 2013 trafił do Rybnika, a rok później zawitał do Torunia.<br/>Miał pełnić rolę rezerwowego, który będzie wspierał drużynę w razie ewentualnej kontuzji.</p>
      <p>Inauguracja sezonu 2014 okazała się pierwszą możliwością na sprawdzenie zawodnika. W spotkaniu wyjazdowym, rozegranym przeciwko Renault Zdunek Wybrzeże Gdańsk, Kułakow wykorzystał daną mu szansę, zdobywając dla drużyny pięć punktów (2*,3,0). Pokonał m.in. <a href="https://sportowefakty.wp.pl/zuzel/artur-mroczka">Artura Mroczkę</a> i <a href="https://sportowefakty.wp.pl/zuzel/leon-madsen">Leona Madsena.</a>  </p>
      <p>W meczu 4. kolejki z Unią Tarnów młodzieżowiec powtórzył swój poprzedni występ i przywiózł, tym razem na Motoarenie kolejnych pięć oczek (2,3,0,-). Jego plecy oglądali <a href="https://sportowefakty.wp.pl/zuzel/krzysztof-buczkowski">Krzysztof Buczkowski</a>, <a href="https://sportowefakty.wp.pl/zuzel/janusz-kolodziej">Janusz Kołodziej</a> oraz <a href="https://sportowefakty.wp.pl/zuzel/kacper-gomolski">Kacper Gomólski</a>. Dobra passa Wiktora dobiegła jednak końca. W spotkaniu wyjazdowym 10. kolejki jego dorobek to defekt i wykluczenie. Był to ostatni występ zawodnika dla toruńskiej drużyny, pomimo którego jego misję należy uznać za wykonaną w 100 proc. Przy dream teamie, który w 2014 roku reprezentował Unibax Toruń, ten 19-letni chłopak nie miał szans na regularną jazdę, a pomimo tego w trzech spotkaniach zdobył aż 10 punktów. </p>
      <p>
        <b>Czytaj także: <a href="https://sportowefakty.wp.pl/zuzel/855508/zuzel-transfery-hity-i-kity-sporo-znakow-zapytania-w-unii-tarnow-dzialacze-mierz">Żużel. Transfery. Hity i kity. Sporo znaków zapytania w Unii Tarnów. Działacze mierzą siły na zamiary</a></b>
      </p>
      <p>W 2015 roku związał się z Unią Tarnów, w barwach której wystąpił w jednym spotkaniu, przyjeżdżając dwa razy na ostatnim miejscu. W latach 2016-2017 ścigał się dla Polonii Bydgoszcz. Zmiana Ekstraligi na Nice 1.LŻ oraz regularne starty i stabilizacja zaowocowały w 2016 roku średnią biegową 1,646, którą udało mu się podtrzymać w kolejnym sezonie.</p>
      <p>W 2017 roku sprzęt zawodnika został skradziony, a straty były na tyle duże, że myślał on o zakończeniu kariery. Pomimo usilnych starań motocykle nie zostały odnalezione. Z pomocą przyszło mu środowisko żużlowe, sponsorzy oraz Ryszard Kowalski. W 2018 Wiktor wrócił do Tarnowa, gdzie grzał ławę. Zaprezentował się tylko w 6 spotkaniach, w których zdobył łącznie 16 punktów.</p>
      <p>W ubiegłym sezonie w jego karierze nastąpił przełom. Był najskuteczniejszym zawodnikiem Nice 1.LŻ z średnią biegową 2,411. Przywiózł dla tarnowskich jaskółek 168 punktów, średnio 12 na mecz.</p>
      <p>W ostatnich latach nie miał on zbyt wielu okazji do startów na Motoarenie. W 2018 roku w spotkaniu rozegranym przeciwko Unii Tarnów zaprezentował się tylko w jednym biegu, który zakończył na ostatnim miejscu. W tym sezonie Rosjanin ścigał się na toruńskim obiekcie raz, w memoriale im. Mariana Rose. Zajął 7. miejsce z dorobkiem sześciu punktów (2,1,2,1).</p>
      <p>- Po pierwsze: jest młody. Po drugie: można z nim wiązać nadzieje ze względu na to, że miał najwyższą średnią w Nice 1.LŻ - podsumowuje podpisanie kontraktu z Wiktorem Kułakowem trener toruńskiej drużyny.</p>
      <p>W trakcie okresu transferowego łączony był również z Apatorem <a href="https://sportowefakty.wp.pl/zuzel/david-bellego">David Bellego</a>, którego ostatecznie w klubie zabrakło - Spekulacje to jedno, a rzeczywistość to co innego. Jest on też młodym zawodnikiem, bardzo perspektywicznym. Miał najlepszą średnią w 2. lidze. Była jedna sprawa, o której nie mogę nic więcej powiedzieć. Nie mówię, że Wiktor Kułakow będzie lepszą opcją dla klubu. Davida Bellego nie ma w składzie i nie chciałbym ich porównywać. Ligi trochę różnią się od siebie, a Wiktor był najlepszym zawodnikiem 1. ligi, dlatego jest z nami w Toruniu - oznajmia.</p>
      <p>Apator wiąże z Kułakowem ogromne nadzieje. Rosjanin po ostatnich latach tułaczki udowodnił, że potrafi zwyciężać wtedy, gdy ma możliwość regularnych startów.<br/>Zawodnik poznał już zaplecze PGE Ekstraligi oraz Nice 1.LŻ. Nie brakuje mu doświadczenia. Jest sprawdzony w pierwszoligowych bojach, a ubiegły sezon pokazał, że daną szansę potrafi wykorzystać i to z nawiązką. Na dodatek, w przyszłym roku będzie on dla drużyny skarbnicą wiedzy o pierwszoligowych torach, która może okazać się jednym z kluczy do sukcesu.</p>
      <p>
        <b>Czytaj także: <a href="https://sportowefakty.wp.pl/zuzel/855507/zuzel-latwiej-byc-ekspertem-niz-szkoleniowcem-zuzlowcy-po-skonczeniu-karier-nie-">Żużel. Łatwiej być ekspertem niż szkoleniowcem? Żużlowcy po skończeniu karier nie garną do trenerki</a></b>
        <br/>
        <br/>
        <b>Aktualne składy drużyn żużlowych:</b>
      </p>
      <p>
        <b>
          <a href="https://sportowefakty.wp.pl/zuzel/851715/zuzel-transfery-sklady-druzyn-pge-ekstraliga-2020">PGE Ekstraliga --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851814/zuzel-transfery-sklady-druzyn-nice-1-liga-zuzlowa-2020">Nice 1. Liga Żużlowa --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851910/zuzel-transfery-sklady-druzyn-2-liga-zuzlowa-2020">2. Liga Żużlowa --&gt;&gt;</a>
        </b>
      </p>
      <p>WP SportoweFakty</p>
    </article>
  </body>
</html>