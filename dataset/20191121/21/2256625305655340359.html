<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159057_1027.html"/>
    <meta property="og:site_name" content="Novsport"/>
    <meta property="article:published_time" content="2019-11-21T21:29:00+00:00"/>
    <meta property="og:title" content="Разкриха кое е преляло чашата на търпението на Почетино"/>
    <meta property="og:description" content="Според английските медии Почетино лично е искал да бъдат инсталирани камери на тренировъчния терен на отбора, на обща стойност 80 хиляди паунда"/>
  </head>
  <body>
    <article>
      <h1>Разкриха кое е преляло чашата на търпението на Почетино</h1>
      <address><time datetime="2019-11-21T21:29:00+00:00">21 Nov 2019, 21:29</time> by <a rel="author">Николай Георгиев</a></address>
      <p>Eдна от главните причини за раздялата между Маурисио Почетино и Тотнъм е била свързана с обтегнатите отношения между наставника и президента Даниел Леви. Двамата са имали сериозни разногласия около поставянето на камери в офиса на специалиста във връзка с изготвянето на документалния филм на "Амазон" за сезона на "шпорите". </p>
      <p> <br/>Почетино беше освободен от своя пост в началото на тази семдица, като неговият пост беше зает от Жозе Моуриньо. Оказва се, че освен несъгласията между Леви и аржентинския специалист относно трансферната политика на клуба, е имало и разногласия относно поставянето на камери на клубната база. <br/> <br/>Според английските медии Почетино лично е искал да бъдат инсталирани камери на тренировъчния терен на отбора, на обща стойност 80 хиляди паунда. Идеята е била да бъдат заснети от конкретни ъгли всички занятия на тима. 47-годишният специалист даже е бил готов да извади сумата от собствения си джоб, но Даниел Леви се възпротивил. <br/> <br/>Чашата преляла, когато в последствие бил инсталирани камери в офиса на Почетино, които да заснемат определени кадри за новия документален филм на "Амазон" за настоящата кампания на Тотнъм. </p>
    </article>
  </body>
</html>