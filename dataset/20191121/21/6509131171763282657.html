<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321780/CDA-Overijssel-heeft-een-nieuwe-voorzitter-en-hij-heet-Marc-Dullaert"/>
    <meta property="og:site_name" content="RTV Oost"/>
    <meta property="article:published_time" content="2019-11-21T21:11:12+00:00"/>
    <meta property="og:title" content="CDA Overijssel heeft een nieuwe voorzitter en hij heet Marc Dullaert"/>
    <meta property="og:description" content="Voormalig Kinderombudsman Marc Dullaert uit Deventer is vanavond benoemd als de nieuwe voorzitter van het CDA in Overijssel. Hij neemt de functie over van Maarten Westerduin."/>
  </head>
  <body>
    <article>
      <h1>CDA Overijssel heeft een nieuwe voorzitter en hij heet Marc Dullaert</h1>
      <address>
        <time datetime="2019-11-21T21:11:12+00:00">21 Nov 2019, 21:11</time>
      </address>
      <slideshow>
        <figure>
          <img src="https://imgo.rgcdn.nl/630f063ed3b64fd590e056f37ea0d412/opener/Marc-Dullaert-Foto-Richard-Nicolaas-van-Vliet.jpg?v=VfI5JW6f4SQrGxK102n2Ig2"/>
        </figure>
        <figure>
          <img src="https://imgo.rgcdn.nl/630f063ed3b64fd590e056f37ea0d412/opener/Marc-Dullaert-Foto-Richard-Nicolaas-van-Vliet.jpg?v=VfI5JW6f4SQrGxK102n2Ig2"/>
        </figure>
        <figcaption>Marc Dullaert (Foto: Richard Nicolaas van Vliet)</figcaption>
      </slideshow>
      <p>Voormalig Kinderombudsman Marc Dullaert uit Deventer is vanavond benoemd als de nieuwe voorzitter van het CDA in Overijssel. Hij neemt de functie over van Maarten Westerduin.</p>
      <p>Dullaert was tussen 2011 en 2016 Kinderombudsman, waarbij hij zich landelijk inzette voor de rechten van kinderen door klachten te onderzoeken en de regering en het parlement te adviseren.</p>
      <p>Daarnaast is Dullaert bekend van zijn werk als mede-oprichter en voorzitter van de stichting KidsRights die zich inzet voor de rechten van kinderen in ontwikkelingslanden.</p>
      <p> </p>
      <p>
        <b>'Zij-aan-zij-maatschappij' </b>
      </p>
      <p>De nieuwe voorzitter van het CDA zegt zin te hebben in zijn nieuwe baan, waarbij hij het vooral als uitdaging ziet om de nieuwe landelijke visie van de partij vorm te geven in Overijssel. De partij wil in 2030 in Nederland een 'zij-aan-zij-maatschappij'. Volgens de visie staan de Nederlanders op dit moment te veel tegenover elkaar. </p>
      <p>Concreet ziet Dullaert een uitdaging om dit thema in Overijssel uit te werken in bijvoorbeeld het ingewikkelde stikstofdossier. "Er zal toch een evenwicht gevonden moeten worden tussen de boterham van de boeren en het milieu."</p>
      <p>
        <b>Na aan het hart </b>
      </p>
      <p>Dullaert wil verder kwijt zich zeer betrokken te voelen bij de provincie. "Ik woon er al 23 jaar. De regio ligt me na aan het hart."</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=CDA+Overijssel+heeft+een+nieuwe+voorzitter+en+hij+heet+Marc+Dullaert">06 - 57 03 33 33</a>.</aside>
    </article>
  </body>
</html>