<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641259/%D8%B5%D8%AF%D9%88%D8%B1-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%DA%86%D9%82%D8%AF%D8%B1-%D8%B2%D9%85%D8%A7%D9%86-%D9%85%DB%8C%E2%80%8C%D8%A8%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T21:38:00+00:00"/>
    <meta property="og:title" content="صدور کارت سوخت چقدر زمان می‌برد؟"/>
    <meta property="og:description" content="سخنگوی شرکت ملی پخش فرآورده‌های نفتی گفت: به دلیل افزایش تقاضا طی روز‌های گذشته، صدور کارت سوخت المثنی بین ۳ هفته تا ۲ ماه زمان نیاز دارد."/>
  </head>
  <body>
    <article>
      <h1>
        <a href="https://www.bultannews.com/fa/news/641259/%D8%B5%D8%AF%D9%88%D8%B1-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%DA%86%D9%82%D8%AF%D8%B1-%D8%B2%D9%85%D8%A7%D9%86-%D9%85%DB%8C%E2%80%8C%D8%A8%D8%B1%D8%AF">صدور کارت سوخت چقدر زمان می‌برد؟</a>
      </h1>
      <h2>سخنگوی شرکت ملی پخش فرآورده‌های نفتی گفت: به دلیل افزایش تقاضا طی روز‌های گذشته، صدور کارت سوخت المثنی بین ۳ هفته تا ۲ ماه زمان نیاز دارد.</h2>
      <address><time datetime="2019-11-21T21:38:00+00:00">21 Nov 2019, 21:38</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، فاطمه کاهی، سخنگوی شرکت ملی پخش فرآورده‌های نفتی با اشاره به مدت زمان دریافت کارت سوخت اظهار کرد: با وجود تلاش‌های گسترده کارکنان شرکت ملی پخش فرآورده‌های نفتی برای تسریع در زمان صدور کارت سوخت، به دلیل افزایش تقاضا طی روز‌های گذشته، صدور کارت سوخت المثنی بین ۳ هفته تا ۲ ماه زمان نیاز دارد.<br/>وی افزود: با وجود اطلاعیه‌های متعدد از سوی شرکت ملی پخش فرآورده‌های نفتی مبنی بر دریافت کارت سوخت طی ماه‌های گذشته، برخی از مالکان ثبت‌نام برای دریافت کارت سوخت را به بعد از سهمیه‌بندی موکول کردند.<br/>به گفته وی پیش از اجرای طرح سهمیه‌بندی سوخت، به طور میانگین روزانه ۴ هزار درخواست ثبت می‌شد که با اجرای طرح سهمیه‌بندی، میزان تقاضا به ۸۰ هزار مورد در روز رسیده است.<br/>گفتنی است؛ مالکان خودرویی که هنوز کارت سوخت دریافت نکرده‌اند، ضمن حفظ سهمیه سوخت تا شش ماه می‌توانند از سهمیه بنزین آزاد استفاده کنند.</p>
    </article>
  </body>
</html>