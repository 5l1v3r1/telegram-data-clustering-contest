<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904661/cools-club-brugge-kan-kiezen-voor-voetbaldwerg-willen-jullie-dit-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T21:22:00+00:00"/>
    <meta property="og:title" content="Cools (Club Brugge) kan kiezen voor voetbaldwerg: 'Willen jullie dit?'"/>
    <meta property="og:description" content="Dion Cools komt nauwelijks nog aan bod bij Club Brugge, maar in Maleisië blijft hij wel een held. De Maleisiërs willen nog altijd dat hij daar voor de nationale ploeg komt spelen. Cools lijkt die wens te gaan inwilligen."/>
  </head>
  <body>
    <article>
      <h1>Cools (Club Brugge) kan kiezen voor voetbaldwerg: 'Willen jullie dit?'</h1>
      <address>
        <time datetime="2019-11-21T21:22:00+00:00">21 Nov 2019, 21:22</time>
      </address>
      <p>
        <b>Dion Cools komt nauwelijks nog aan bod bij Club Brugge, maar in Maleisië blijft hij wel een held. De Maleisiërs willen nog altijd dat hij daar voor de nationale ploeg komt spelen. Cools lijkt die wens te gaan inwilligen.</b>
      </p>
      <p>Cools is nu 23 jaar en dus te oud om nog voor de Belgische beloften te spelen. Een cap voor de Rode Duivels zit er niet meteen in, want Cools speelt bij Club vrijwel nooit. De nationale ploeg van Maleisië kan hem toch nog internationaal voetbal opleveren.</p>
      <p>Cools heeft Maleisische roots en werd ook geboren in dat land. Hij mag dus spelen voor Maleisië en werd al vaak gevraagd, maar hield altijd de boot af. Nu heeft hij een foto gedeeld waarop hij het shirt van de nationale voetbalploeg toont, met daarbij de vraag: 'Hoe graag willen jullie dit?' Dat zorgt voor heel wat opwinding in de lokale media.</p>
      <p>Grote ambities kan Cools evenwel niet hebben met Maleisië, dat maar op plaats 158 staat in de FIFA-ranking. Het was nog nooit te zien op een WK.</p>
      <figure>
        <iframe data-src="https://twitter.com/mysemuanyabola/status/1197587782299992064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>