<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417191/valenthia-himki-89-84-triti-seri-niki-oi-ispanoi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T21:45:00+00:00"/>
    <meta property="og:title" content="Βαλένθια - Χίμκι 89-84: Τρίτη σερί νίκη οι Ισπανοί!"/>
    <meta property="og:description" content="Η Βαλένθια συνεχίζει την ανοδική της πορεία στη Euroleague, καθώς επικράτησε με 89-84 της Χίμκι και ανέβηκε στο 4-6. Τρεις σερί νίκες για τους γηπεδούχους, 2η σερί ήττα οι Ρώσοι."/>
  </head>
  <body>
    <article>
      <h1>Βαλένθια - Χίμκι 89-84: Τρίτη σερί νίκη οι Ισπανοί!</h1>
      <h2>Η Βαλένθια συνεχίζει την ανοδική της πορεία στη Euroleague, καθώς επικράτησε με 89-84 της Χίμκι και ανέβηκε στο 4-6. Τρεις σερί νίκες για τους γηπεδούχους, 2η σερί ήττα οι Ρώσοι.</h2>
      <address><time datetime="2019-11-21T21:45:00+00:00">21 Nov 2019, 21:45</time> by <a rel="author" href="http://www.gazzetta.gr/taxonomy/term/44897" target="_blank">Νίκος Καρφής</a></address>
      <p>Ανεβαίνει η <b>Βαλένθια</b> τον τελευταίο καιρό. Οι Ισπανοί επικράτησαν με 89-84 της <b>Χίμκι </b>στην 10η αγωνιστική της Euroleague και πέτυχαν την 3η σερί νίκη τους, ανεβαίνοντας στο 4-6.</p>
      <p>Στον αντίποδα οι Ρώσοι μετρούν πλέον 2 συνεχόμενες νίκες και έπεσαν στο 6-4.</p>
      <p>Για τους νικητές ο <b>Ντούμπλιεβιτς </b>είχε 18 πόντους και 7 ριμπάουντ, ο <b>Τόμπεϊ </b>μέτρησε 15 και 10 ριμπάουντ και ο <b>Κολόμ </b>πρόσθεσε 12 πόντους και 11 ασίστ.</p>
      <p>Από την πλευρά των ηττημένων 19 με 11 ασίστ και 4/5 τρίποντα είχε ο <b>Γιόβιτς</b>.</p>
      <p>
        <b>Το ματς</b>
      </p>
      <p>Η Χίμκι έκανε εκπληκτικό ξεκίνημα, δημιουργώντας τεράστια προβλήματα στην Βαλένθια. Με το τρίποντο του Μπούκερ έγινε το 4-18, αναγκάζοντας τον Πονσαρνάου να καλέσει timeout. Οι Ρώσοι συνέχισαν να ελέγχουν το ματς και με τον Έβανς πήγαν στο 14-26 στο 7'. Ο Έβανς χτύπησε κεφάλι με κεφάλι με τον Κολόμ και αποχώρησε από το ματς στο 9' (αγωνίστηκε μόλις 3 λεπτά στο παιχνίδι), Με τον Αμπάλτνε οι Ισπανοί μείωσαν σε 26-31 πριν ο Σβεντ γράψει το 26-33.</p>
      <p>Ο Μότουμ έφερε το ματς το καλάθι (33-35), αλλά ο Γερέμπκο απάντησε για το 33-38. O Tόμπεϊ έγραψε το 39-40, με τους Ισπανούς να περνούν για πρώτη φορά μπροστά στο σκορ (49-48) με το καλάθι του Λόιντ. Ο Ντούμπλιεβιτς διαμόρφωσε το αποτέλεσμα ημιχρόνου (51-48). Η Βαλένθια μέτρησε 4/13 τρίποντα στα πρώτα 20 λεπτά.</p>
      <p>Oι Ισπανοί πάτησαν γκάζι και έφυγαν για 9 (66-57) με τον Ντούμπλιεβιτς, αλλά οι Ρώσοι μάζεψαν το ματς με τον Γερέμπκο να κάνει το 66-62 στο 26'. Ο Μπούκερ μείωσε σε 72-70 για τη Χίμκι στο τέλος του τρίτου δεκαλέπτου.</p>
      <p>Mε το τρίποντο του Γιόβιτς, οι φιλοξενούμενοι μείωσαν σε 80-79, 5 λεπτά πριν το τέλος. Ο Σέρβος συνέχισε να κάνει τα δικά του και με νέο τρίποντο, έγραψε το 85-84. Ο Λόιντ με 2/2 βολές έκανε το 87-84, 48 δευτερόλεπτα πριν το τέλος. Ο Ντούμπλιεβιτς σκόραρε για το 89-84, ενώ στην επόμενη φάση ο Γιόβιτς αστόχησε σε τρίποντο που θα μπορούσε να βάλει την Χίμκι στο παιχνίδι.</p>
      <p><b>ΝΙΚΗΣΕ ΓΙΑΤΙ</b>: Η <b>Βαλένθια </b>είχε περισσότερα ριμπάουντ (42 αντί 32), ενώ έβαλε τα μεγάλα σουτ με Κολόμ και Ντούμπλιεβιτς στα τελευταία 2 λεπτά.</p>
      <p><b>ΕΚΑΝΑΝ ΤΗ ΔΙΑΦΟΡΑ</b>: Ο <b>Ντούμπλιεβιτς </b>με 18 πόντους και 7 ριμπάουντ, αλλά και ο <b>Τόμπεϊ </b>με 15 και 10 ριμπάουντ.</p>
      <p><b>ΑΦΑΝΗΣ ΗΡΩΑΣ</b>: Ο <b>Κίνο Κολόμ</b> με 12 πόντους και 11 ασίστ, ήταν καθοριστικός στη νίκη των Ισπανών</p>
      <p><b>ΠΕΡΑΣΕ ΚΑΙ ΔΕΝ ΑΚΟΥΜΠΗΣΕ</b>: Ο <b>Σβεντ </b>είχε 3/13 σουτ και δεν βοήθησε την ομάδα του, όπως ανέμενε ο Κουρτινάιτις.</p>
      <p><b>ΣΗΜΕΙΟ-ΚΛΕΙΔΙ</b>: Ο <b>Γιόβιτς </b>αστόχησε σε τρίποντο με το σκορ στο 89-84, 35 δευτερόλεπτα πριν τη λήξη και η Χίμκι έχασε την ευκαιρία για να παλέψει για ανατροπή.</p>
      <p><b>ΤΙ ΠΕΤΑΝΕ</b>: Η <b>Βαλένθια </b>τίποτα και η <b>Χίμκι </b>το 18/37 δίποντα και το κακό δεύτερο δεκάλεπτο (25-15).</p>
      <p><b>Τα δεκάλεπτα</b>: 26-33, 51-48, 72-70, 89-84</p>
      <figure>
        <img src="http://www.gazzetta.gr/sites/default/files/fgfgfgfgfgfgfgfgf.png"/>
      </figure>
    </article>
  </body>
</html>