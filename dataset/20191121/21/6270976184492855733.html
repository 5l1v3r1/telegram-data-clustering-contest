<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/advokat-zakrevska-ogolosyla-goloduvannya-v-pryamomu-efiri-cherez-blokuvannya-rozsliduvannya-sprav-majdanu/"/>
    <meta property="og:site_name" content="Рубрика"/>
    <meta property="article:published_time" content="2019-11-21T21:48:42+00:00"/>
    <meta property="og:title" content="Адвокат Закревська оголосила голодування в прямому ефірі через зупинення розслідувань справ Майдану"/>
    <meta property="og:description" content="Євгенія Закревська щойно оголосила голодування в ефірі “Право на владу” до того моменту, поки не буде проголосовано поправку, яка дозволить слідчим у справах Майдану перейти в ДБР і поновити розслідування по Майдану, яке зупинилось. “21 листопада – День Гідності і перший день втрати слідчими процесуальних повноважень у справах Майдану. Фактично розслідування припинилося”, – повідомила адвокат […]"/>
  </head>
  <body>
    <article>
      <h1>Адвокат Закревська оголосила голодування в прямому ефірі через зупинення розслідувань справ Майдану</h1>
      <address><time datetime="2019-11-21T21:48:42+00:00">21 Nov 2019, 21:48</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/04/evgeniya-zakrevska-e1554233603479-860x580-c-1.jpg"/>
      </figure>
      <p>Євгенія Закревська Фото: Цензор.Нет<br/><b><b>Євгенія Закревська щойно оголосила голодування в ефірі “Право на владу” до того моменту, поки не буде проголосовано поправку, яка дозволить слідчим у справах Майдану перейти в ДБР і поновити розслідування по Майдану, яке зупинилось.</b></b></p>
      <p>“21 листопада – День Гідності і перший день втрати слідчими процесуальних повноважень у справах Майдану. Фактично розслідування припинилося”, – повідомила адвокат Закревська.</p>
      <p>“Зараз, з сьогоднішнього дня, коли зупинилось це розслідування. З цього дня я не буду їсти до того моменту, поки не приймуть цю поправку, не створять це управління і не переведуть туди цих слідчих”, – заявила вона.</p>
      <p>“Розслідування не буде відбуватись до того моменту, поки не буде проголосована поправка до закону про ДБР, а конкретно – поправка 318 про те, що слідчі прокуратури, які весь цей час проводили розслідування у справах Майдану, можуть перейти до ДБР і продовжити це розслідування вже у новій структурі. У депутатів просто “не дійшли руки” проголосувати за цю поправку”, – прокоментувала адвокат.</p>
      <p>Нагадаємо, <a href="https://rubryka.com/2019/11/17/advokaty-rodyn-nebesnoyi-sotni-vymagayut-sklykannya-pozachergovoyi-sesiyi-verhovnoyi-rady/">адвокатська дорадча група, що об’єднує адвокатів сімей Небесної сотні, <b>закликала скликати позачергову сесію парламенту</b>, щоб продовжити слідство у справах Майдану.</a></p>
      <p>Раніше повідомлялося, що <a href="https://rubryka.com/2019/11/17/rozsliduvannya-zlochyniv-majdanu-zupynytsya-20-lystopada/">Верховна Рада не проголосувала за необхідні поправки до закону про Держбюро розслідувань, які б дозволили продовжити розслідування злочинів Майдану. Як наслідок, слідство зупиниться 20 листопада, а наступне голосування в парламенті відбудеться тільки 3 грудня.</a></p>
      <p>Голова Верховної Ради Дмитро Разумков вважає <a href="https://rubryka.com/2019/11/18/razumkov-vidpoviv-na-prohannya-advokativ-u-spravah-majdanu-sklykaty-pozachergovu-sesiyu-rady/?fbclid=IwAR01GqIWmSOfk5-PLgvqOBBqgs9ufKZEn8FjGKajzj865j5G-xtkjYNRKFY">нереалістичним скликання позачергової сесії парламенту на вимогу адвокатів сімей Небесної сотні</a>.</p>
      <p>Захисники вимагають терміново прийняти закон про Державне бюро розслідувань, щоб слідство у справах Майдану не було призупинено на час передачі всіх матеріалів кримінальних справ з Генпрокуратури до ДБР.</p>
      <related>
        <h4>Читайте також</h4>
        <a href="https://rubryka.com/article/yak-ubezpechyty-sebe/"/>
      </related>
    </article>
  </body>
</html>