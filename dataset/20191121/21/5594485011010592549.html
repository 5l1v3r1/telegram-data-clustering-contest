<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/mourino-s-iznenadvashcho-priznanie-kaza-mozhe-li-da-specheli-titla-s-totnm_443664.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-21T21:21:00+00:00"/>
    <meta property="og:title" content="Моуриньо с изненадващо признание, каза може ли да спечели титла с Тотнъм"/>
    <meta property="og:description" content="Направих грешки, сега съм по-силен и мотивиран, сподели Специалния"/>
  </head>
  <body>
    <article>
      <h1>Моуриньо с изненадващо признание, каза може ли да спечели титла с Тотнъм</h1>
      <h2>Направих грешки, сега съм по-силен и мотивиран, сподели Специалния</h2>
      <address>
        <time datetime="2019-11-21T21:21:00+00:00">21 Nov 2019, 21:21</time>
      </address>
      <figure>
        <img src="https://static.blitz.bg/documents/thumbnails/sport/780/201911/1574362767gettyimages-1074597474.jpg"/>
      </figure>
      <p>Новият мениджър на Тотнъм Жозе Моуриньо даде първа пресконференция начело на „шпорите” и си призна, че е направил много грешки в своята кариера, а този сезон няма как да спечели титлата във Висшата лига. Специалния замени на поста уволнения Маурисио Почетино, а дебютът му ще бъде срещу Уест Хям в лондонско дерби тази събота от 14:30 часа българско време. В момента Тотнъм се намира на незавидната 14-а позиция във временното класиране.</p>
      <p>"Няма как да спечелим Висшата лига този сезон. През следващия, не казвам, че това ще се случи, но ще можем да опитаме. Тотнъм е клуб с огромен потенциал. Визията, която ми показа г-н Леви и играчите, които има в състава, бяха причината да избера да дойда тук", каза още Моуриньо и добави, че е готов да даде всичко от себе си”, каза португалският специалист.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - победата е на върха на пръстите! (18+)</b>
        </a>
      </p>
      <p>"От два дни съм постоянно усмихнат. Винаги съм приемал тези 11 месеца, в които не бях наставник, като време за размисли, анализи и подготовка. Те не бяха загубено време. Не съм загубил своето ДНК и своята идентичност, просто имах време да помисля върху доста неща. Направих грешки по време на своята кариера. Сега съм по-силен, отпочинал и мотивиран. Готов съм и мисля, че самите играчи също усетиха това. Не става въпрос за мен. Става въпрос за клуба. Тук съм, за да опитам да помогна на всеки. Знам, че това е голяма работа. Потенциалът на клуба е огромен, визията, която г-н Леви ми представи относно клуба и качеството на играчите, е основната причина, поради която реших да дойда", добави Специалния.</p>
    </article>
  </body>
</html>