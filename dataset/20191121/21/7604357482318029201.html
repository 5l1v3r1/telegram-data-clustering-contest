<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/allochtone-jongeren-slaan-blanke-jongen-in-elkaar-in-nederland/"/>
    <meta property="og:site_name" content="SCEPTR"/>
    <meta property="article:published_time" content="2019-11-21T21:32:08+00:00"/>
    <meta property="og:title" content="Allochtone jongeren slaan blanke jongen in elkaar in Nederland"/>
    <meta property="og:description" content="Er is een filmpje opgedoken van een groep allochtone jongeren die een blanke jongen zwaar mishandelt in Nederland, Gorinchem."/>
  </head>
  <body>
    <article>
      <h1>Allochtone jongeren slaan blanke jongen in elkaar in Nederland</h1>
      <address><time datetime="2019-11-21T21:32:08+00:00">21 Nov 2019, 21:32</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Er is een filmpje opgedoken van een groep allochtone jongeren die een blanke jongen zwaar mishandelt in Nederland.<i> “Racisme is altijd – ook in voetbalstadions – verschrikkelijk. Maar wat over dit gewelddadig racisme waar een blanke jongen door allochtoon tuig in elkaar wordt gemept?”</i>, aldus PVV-leider Geert Wilders. <a href="https://nos.nl/artikel/2311417-vijf-aangiftes-om-mishandelingen-gorinchem-verdachten-in-beeld.html">De Nederlandse politie is een onderzoek gestart</a>. </b>
      </p>
      <p>Afgelopen vrijdag sprak een 15-jarige jongeman met twee vrienden af in het stadsparking van Gorinchem. Daar werden ze plotseling aangevallen door een groep van een veertigtal jongens. <i>“De groep heeft mijn zoon en zijn twee vrienden alle drie te grazen genomen. De drie jongens kenden niemand; zij en de daders zitten niet bij elkaar op school. Wel zijn het allemaal leeftijdsgenoten. Er was totaal geen aanleiding voor de mishandeling”</i>, vertelt zijn moeder aan De Telegraaf. </p>
      <h3>Racisme in Nederland</h3>
      <p>Vanmorgen verschenen op sociale media videobeelden waarin te zien is hoe de jongen zwaar mishandeld wordt. We zien hoe de groep hem achtervolgt, op de grond slaat en stampt, om vervolgens nog verschillende rake klappen en trappen uit te delen. De feiten vonden plaats in Gorinchem, in het midden van Nederland.</p>
      <p>PVV-leider Geert Wilders deelde al snel de beelden op Twitter. <i>“Racisme is altijd – ook in voetbalstadions – verschrikkelijk. Maar wat over dit gewelddadig racisme waar een blanke jongen door allochtoon tuig in elkaar wordt gemept?”</i>, vraagt Wilders zich af. </p>
      <p>De Nederlandse politie is een onderzoek gestart, maar vraagt om de beelden toch niet meer te delen. Maar de moeder van het slachtoffer hoopt dat mensen alsnog de beelden blijven delen. <i>“Laat het maar rondgaan, zodat iedereen kan zien hoe laf ze zijn. Ik hoop dat ze een goede straf krijgen en niet als minderjarigen worden berecht. Dit soort praktijken moet snel de kop in worden gedrukt. Mensen maken zich druk om Zwarte Piet, maar ik geef de voorkeur aan zoiets. Een groep van grotendeels allochtonen mishandelt hier blanke jongens, terwijl het racisme zou zijn als het andersom is. Ik hoop dat iedereen inziet hoe ernstig dit is en dat onze wereld hierdoor op z’n kop staat<a href="https://sceptr.net/">.</a>“</i></p>
      <figure>
        <iframe data-src="https://twitter.com/geertwilderspvv/status/1197426257627172864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/10/amsterdamse-moskee-wil-islam-normaliseren-met-luide-gebedsoproep/"/>
        <a href="https://sceptr.net/2019/09/wilders-nederlandse-regering-kan-vallen-door-proces/"/>
        <a href="https://sceptr.net/2019/09/ophef-in-nederland-om-salafistische-moskeescholen/"/>
      </related>
    </article>
  </body>
</html>