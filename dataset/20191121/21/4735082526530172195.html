<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Muzyka/191129806-Coldplay-nie-wyruszy-w-trase-koncertowa-Powodem-srodowisko.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-21T21:18:03+00:00"/>
    <meta property="og:title" content="Coldplay nie wyruszy w trasę koncertową. Powodem środowisko"/>
    <meta property="og:description" content="Lider zespołu Coldplay Chris Martin poinformował, że zespół odłożył start trasy koncertowej promującej nowy album. Powodem jest obawa, że koncerty negatywnie wpłyną na środowisko."/>
  </head>
  <body>
    <article>
      <h1>Coldplay nie wyruszy w trasę koncertową. Powodem środowisko</h1>
      <address><time datetime="2019-11-21T21:18:03+00:00">21 Nov 2019, 21:18</time> by <a rel="author">p.mal</a></address>
      <p>
        <b>Lider zespołu Coldplay Chris Martin poinformował, że zespół odłożył start trasy koncertowej promującej nowy album. Powodem jest obawa, że koncerty negatywnie wpłyną na środowisko.</b>
      </p>
      <p>Nowy album zespołu, "Everyday Life", ukaże się w piątek, ale Coldplay postanowił zagrać tylko dwa koncerty, oba w stolicy Jordanii - Ammanie, które będą transmitowane bezpłatnie na YouTube.</p>
      <p>Muzycy zagrają o wschodzie i zachodzie słońca, co ma symbolizować dwie strony nowego albumu.</p>
      <p>Martin powiedział w rozmowie z BBC, że wybrali kraj Bliskiego Wschodu, ponieważ jest on "pośrodku świata" i w regionie, w którym "normalnie nie mogą grać".</p>
      <p>Wokalista dodał, że przez najbliższy rok lub dwa będą zastanawiać się, jak ich trasa może być nie tylko zrównoważona, ale również korzystna.</p>
      <p>Zespół zagrał 122 koncerty na całym świecie promując ostatni album "A Head Full of Dreams".</p>
      <p> Martin dodał, że zespół liczy na to, że jeżeli wyruszy w trasę, to będzie ona całkowicie neutralna pod względem emisji dwutlenku węgla.</p>
    </article>
  </body>
</html>