<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/story/655407/totenam-to-gramma-toy-poketino-stoys-paiktes"/>
    <meta property="og:site_name" content="OnSports"/>
    <meta property="article:published_time" content="2019-11-21T21:28:56+00:00"/>
    <meta property="og:title" content="Τότεναμ: Το γράμμα του Ποκετίνο στους παίκτες"/>
    <meta property="og:description" content="Ο Μαουρίτσιο Ποκετίνο άφησε ένα μικρό, αλλά συγκινητικό, γράμμα στα αποδυτήρια της Τότεναμ."/>
  </head>
  <body>
    <article>
      <h1>Τότεναμ: Το γράμμα του Ποκετίνο στους παίκτες</h1>
      <address><time datetime="2019-11-21T21:28:56+00:00">21 Nov 2019, 21:28</time> by <a rel="author">Onsports Team</a></address>
      <p>Ο Μαουρίτσιο Ποκετίνο άφησε ένα μικρό, αλλά συγκινητικό, γράμμα στα αποδυτήρια της Τότεναμ.</p>
      <p>Η τόσο γρήγορη εξέλιξη των πραγμάτων δεν άφησε τον χρόνο στον Μαουρίσιο Ποτσετίνο να αποχαιρετήσει τους παίκτες του όπως θα ήθελε. Έτσι, αρκέστηκε να τους αφήσει στα αποδυτήρια ένα σύντομο, αλλά συγκινητικό γράμμα, εκ μέρους του ίδιου και των συνεργατών του.</p>
      <p>Το γράμμα, σύμφωνα με τα αγγλικά δημοσιεύματα, ανέφερε: «<i>Δεν μπορέσαμε να έρθουμε να σας χαιρετήσουμε, να ξέρετε ότι θα είστε για πάντα στις καρδιές μας</i>».</p>
      <p>Σίγουρα, έπειτα από 5,5 χρόνια συνεργασίας με πολλούς από τους μέχρι πρότινος παίκτες του, ο Αργεντινός θα είχε πολλά περισσότερα να τους πει ως «αντίο», αλλά αυτό δεν κατέστη εφικτό.</p>
    </article>
  </body>
</html>