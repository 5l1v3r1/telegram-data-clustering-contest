<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/velika-drama-u-kaunasu-i-pobeda-zvezde-393385.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T21:02:00+00:00"/>
    <meta property="og:title" content="Velika drama u Kaunasu i pobeda Zvezde!"/>
    <meta property="og:description" content="Jako važan trijumf za pulene Andrije Gavrilovića."/>
  </head>
  <body>
    <article>
      <h1>Velika drama u Kaunasu i pobeda Zvezde!</h1>
      <h2>Jako važan trijumf za pulene Andrije Gavrilovića.</h2>
      <address><time datetime="2019-11-21T21:02:00+00:00">21 Nov 2019, 21:02</time> by <a rel="author">Nikola Miloradović</a></address>
      <p><b>Košarkaši Crvene zvezde slavili su u 10. kolu Evrolige, do trećeg trijumfa došli su u Kaunasu protiv Žalgirisa, rezultatom 59:61.</b><br/><br/>Domaćin je bolje otvorio meč, sredinom kvartala su poveli sa 10:4, da bi ubrzo stekli i sedam poena prednosti.<br/><br/>Ipak, nije im dozvolila Zvezda da se odlepe, pa je nakon prvih 10 minuta rezultat bio 21:16.<br/><br/>Još bolja igra "crveno-belih" u nastavku, zategli su odbranu i stigli i do preokreta, a nakon trojke Lorenca Brauna i do četiri poena prednosti na oko dva minuta do kraja.<br/><br/>Uspeli su da zadrže višak, istakli su se Lorenco Braun sa osam i Bili Beron sa sedam poena, kod Žaligirsa sedam poena Tomasa Vokapa.<br/><br/>U nastavku slična situacija, Zvezda je uspela da stekne nešto osetniju prednost u početku treće deonice, ali se domaćin razigrao, pa je stigao i do preokreta.<br/><br/>Do kraja treće deonice rezultatska klackalica, ekipe su se smenjivale u vođstvu, a "crveno-beli" su ipak uspeli da zadrže prednost, nakon 30 minuta bilo je 46:47.<br/><br/>Dobar početak Gavrilovićevih pulena u poslednjem kvartalu, vezali su četiri poena za +5, ali je potom Lendejl spustio zaostatak ekipe iz Kaunasa na dva poena, da bi potom Lekavičijus poravnao rezultat.<br/><br/>Trojkom Milaknisa, Žalgiris dolazi i do tri poena prednosti na oko četiri minuta do kraja.<br/><br/>Uspela je Zvezda da poravna, jako dobre odbrane igrale su obe ekipe, Ulanovas vraća prednost domaćem sastavu na minut i po do kraja, da bi potom Faje poravnao rezultat na nešto manje od 60 sekundi do kraja utakmice.<br/><br/>Zvezda potom brani naredni napad, u svom sledećem dolazi do ofanzivnog skoka, nakon kojeg Lorenco Braun donosi novi preokret i dva poena prednosti za "crveno-bele" na 15 sekundi do kraja utakmice.<br/><br/>Grigonis je dobio dva bacanja na 6,4 sekundi do kraja susreta, promašio je prvo bacanje, potom i drugi, ali je Dženkins prestupio, pa je dobio popravni, koji je iskoristio da prepolovi prednost srpskog šampiona.<br/><br/>Velika drama u finišu, Beron je dobio dva penala na 4,4 sekunde do kraja, promašio je prvo poput Grigonisa i pogodio drugo, Zvezda je odlučila da brani poslednji napad, Lekavičijus je promašio šut za tri poena, pobeda Crvene zvezde, treća u Evroligi ove sezone. <br/><br/>Beron najefikasniji u pobedničkom sastavu sa 14 poena, pratio ga je Lorenco Braun sa 12 poena, pet skokova i tri asistencije, po šest poena dodali su Dženkins i Dobrić.<br/><br/>Kod Žalgirisa po 11 poena su ubacili Grigonis i Ulanovas, dok je 10 dodao bivši centar Partizana Džok Lendejl.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/zvezda-vodi-u-kaunasu-ali-pljuste-kritike-navijaca-dvojac-ponovo-na-udaru-ima-i-pohvala-tvitovi-393382.html"/>
        <a href="https://www.sportske.net/vest/kosarka/bivsi-igrac-zvezde-potpisao-za-zalgiris-hoce-li-i-sadasnji-393374.html"/>
        <a href="https://www.sportske.net/vest/kosarka/alarm-evropski-velikan-zeli-zvezdinog-kosarkasa-393354.html"/>
        <a href="https://www.sportske.net/vest/kosarka/litvanci-prenose-zvezda-ostaje-bez-pleja-393298.html"/>
        <a href="https://www.sportske.net/vest/kosarka/zalgiris-u-istom-problemu-kao-i-zvezda-393290.html"/>
      </related>
    </article>
  </body>
</html>