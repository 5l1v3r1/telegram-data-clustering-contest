<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zazartowal-z-policjantow-pokazal-dowod-poszukiwanego-znajomego/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T21:08:00+00:00"/>
    <meta property="og:title" content="Zażartował z policjantów, pokazał dowód poszukiwanego znajomego"/>
    <meta property="og:description" content="Pewien młody mieszkaniec Lublina narobił sobie problemów pokazując podczas legitymowania dowód swojego znajomego. Jak się okazało, mężczyzna jest poszukiwany, zaś „żartowniś” odpowie za posługiwanie się cudzym dokumentem."/>
  </head>
  <body>
    <article>
      <h1>Zażartował z policjantów, pokazał dowód poszukiwanego znajomego</h1>
      <address>
        <time datetime="2019-11-21T21:08:00+00:00">21 Nov 2019, 21:08</time>
      </address>
      <p>
        <b>Pewien młody mieszkaniec Lublina narobił sobie problemów pokazując podczas legitymowania dowód swojego znajomego. Jak się okazało, mężczyzna jest poszukiwany, zaś „żartowniś” odpowie za posługiwanie się cudzym dokumentem.</b>
      </p>
      <p>Do zdarzenia doszło na jednej z ulic Lublina. Policjanci podjęli legitymowanie nietrzeźwej osoby. Mężczyzna pokazał mundurowym dowód osobisty, a funkcjonariusze ustalili, że dane z dokumentu należą do poszukiwanej osoby.</p>
      <p>Ta informacja bardzo szybko otrzeźwiła mężczyznę, który zaczął się tłumaczyć. Oświadczył, że to nie jego dokument a znajomego, którzy rzekomo dał mu go na przechowanie podczas imprezy. Policjantom okazał go dla żartów.</p>
      <p>19-latek po ustaleniu właściwych danych osobowych trafił do policyjnego aresztu. Wczoraj mieszkaniec Lublina usłyszał zarzuty posługiwania się cudzym dokumentem. Za to przestępstwo grozi kara do 2 lat pozbawienia wolności.</p>
      <p>(fot. lublin112.pl – ilustracyjne)</p>
    </article>
  </body>
</html>