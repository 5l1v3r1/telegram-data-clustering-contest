<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/bogdan-pracyuvav-na-derzhsluzhbi-i-advokatom-odnochasno-novini-ukrajini-50055016.html"/>
    <meta property="og:site_name" content="НВ"/>
    <meta property="article:published_time" content="2019-11-21T21:13:00+00:00"/>
    <meta property="og:title" content="Богдан довгий час суміщав посади держслужби і адвокатську діяльність — Схеми"/>
    <meta property="og:description" content="Глава Офісу президента Андрій Богдан тричі обіймав державні посади, не припиняючи при цьому займатися адвокатською діяльністю всупереч закону."/>
  </head>
  <body>
    <article>
      <h1>Богдан довгий час суміщав посади держслужби і адвокатську діяльність — Схеми</h1>
      <h2>Глава Офісу президента Андрій Богдан тричі обіймав державні посади, не припиняючи при цьому займатися адвокатською діяльністю всупереч закону.</h2>
      <address>
        <time datetime="2019-11-21T21:13:00+00:00">21 Nov 2019, 21:13</time>
      </address>
      <p>Про це повідомляє програма розслідувань <a href="https://www.facebook.com/watch/?v=957412841295286">Схеми</a>.</p>
      <p>За даними журналістів, Богдан при трьох президентах працював урядовим уповноваженим з боротьби з корупцією, заступником міністра юстиції і помічником судді, не припиняючи роботу адвокатом, що є порушенням закону про державну службу та антикорупційного законодавства.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fcorruption.schemes%2Fvideos%2F957412841295286%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>На запитання кореспондента Схем, як президент Володимир Зеленський оцінює те, що Богдан суміщав посади, він відповів: «Значить, щось було неправильно. Куди дивилася влада? А що тут оцінювати? Ви самі знаєте, як в Україні люди живуть».</p>
      <p>Як повідомив НВ Бізнес <a href="https://nv.ua/ukr/biz/economics/advokat-kolomoyskogo-bogdan-prokomentuvav-svoye-priznachennya-glavoyu-administraciji-zelenskogo-50022797.html">Андрій Богдан, з моменту підписання указу про призначення його главою Офіса президента України, призупинив свою адвокатську діяльність</a>, що офіційно публікується в реєстрі адвокатів. «І з цього моменту будь-яка людина може зайти і подивитися, що я не представляю будь-яку людину у кримінальному чи іншому процес», — сказав він.</p>
      <p>
        <i>Андрій Богдан — </i>
        <i>колишній</i>
        <i> адвокат олігарха Ігоря Коломойського. Зокрема, він контролював усі судові процеси пов’язані з Приватбанком. За інформацією журналістів-розслідувачів, він регулярно відвідував свого клієнта, коли той жив у Женеві, а потім періодично літав до нього в Тель-Авів.</i>
      </p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/268/original/80b47bda2cbc7000c009607c5b900978.png?stamp=1&amp;q=85&amp;w=115"/>
      </figure>
      <p>Мелінда Херінг<br/>Зеленському пора звільнити Богдана</p>
      <p>
        <i>42-річний Андрій Богдан дуже добре знає українську політику. Він працював заступником міністра юстиції за часів президентства Віктора Ющенка, а в уряді Миколи Азарова був урядовим уповноваженим з питань антикорупційної політики. Саме тому Богдан потрапив під дію закону про люстрацію. Після Майдану екс-чиновник був радником губернатора Дніпропетровської області Ігоря Коломойського, який пізніше став його клієнтом. Богдан балотувався до парламенту за списками БПП.</i>
      </p>
    </article>
  </body>
</html>