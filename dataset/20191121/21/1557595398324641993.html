<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/stigma/o-olympiakos-pire-to-mathima-sto-monacho-kai-paredose-mathimata-sto-verolino/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-21T21:39:32+00:00"/>
    <meta property="og:title" content="Ο Ολυμπιακός πήρε το μάθημα στο Μόναχο και… παρέδωσε μαθήματα στο Βερολίνο!"/>
    <meta property="og:description" content="Δεν πέρασε και πολύς καιρός. Ούτε ένα 48ωρο καλά, όταν και πάλι επί γερμανικού εδάφους οι παίκτες του Ολυμπιακού μέσα σε λιγότερο από 8 λεπτά,"/>
  </head>
  <body>
    <article>
      <h1>Ο Ολυμπιακός πήρε το μάθημα στο Μόναχο και… παρέδωσε μαθήματα στο Βερολίνο!</h1>
      <address><time datetime="2019-11-21T21:39:32+00:00">21 Nov 2019, 21:39</time> by <a rel="author">Μιχάλης Τσαμπάς</a></address>
      <p>Το δις εξαμαρτείν λέει ο λαός και ο Σπανούλης, ο Πρίντεζης, ο Μιλουτίνοφ και τα άλλα παιδιά δεν ήθελαν να φανούν άντρες μη σοφοί. Το πάθημα του Μονάχου, αποδείχθηκε καλό μάθημα στο Βερολίνο και προφανώς ο Ολυμπιακός δεν την πάτησε ξανά. Το αντίθετο.</p>
      <p>Έπαιξε καταπληκτικό μπάσκετ, κυριάρχησε από το πρώτο λεπτό και σε κανένα σημείο δεν άφησε την Άλμπα να πιστέψει ότι κάτι μπορεί να πάρει από αυτόν τον αγώνα. Οι <b>Πειραιώτες</b> αυτή την φορά δεν πέταξαν στον κουβά τον ιδρώτα τους, αλλά τον τίμησαν και με το παραπάνω.</p>
      <p>Πήραν αυτό που ήθελαν, αλλά το κυριότερο έστειλαν μήνυμα παντού πως καλό είναι να μην τους ξεγράφουν. Ματς με ματς ο Ολυμπιακός είναι όλο και… πιο ομάδα και από την στιγμή που «οι γύρω του» δεν έχουν ξεφύγει βαθμολογικά όλο γίνονται. Αρκεί να βρεθεί αυτή η απαιτούμενη σταθερότητα, ώστε η ομάδα να κάνει σερί νίκες και να αποκτήσει αυτοπεποίθηση.</p>
      <p>Το σίγουρο είναι πως η <b>«διαβολοβδομάδα»</b> ολοκληρώθηκε αφήνοντας την πικρή γεύση της… τζάμπα ήττας στο Μόναχο, αλλά και την γλυκιά από την μπασκετάρα του Βερολίνου. Το σίγουρο είναι ότι στον «ερυθρόλευκο» μπασκετικό πλανήτη, υπάρχει για τα καλά ζωή!</p>
    </article>
  </body>
</html>