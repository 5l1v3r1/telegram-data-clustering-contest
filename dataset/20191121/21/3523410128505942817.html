<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641261/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%A2%D8%B0%D8%B1%D9%85%D8%A7%D9%87-%D8%A7%D9%85%D8%B4%D8%A8-%D8%B4%D8%A7%D8%B1%DA%98-%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T21:45:00+00:00"/>
    <meta property="og:title" content="سهمیه بنزین آذرماه امشب شارژ می شود"/>
    <meta property="og:description" content="شرکت ملی پخش فرآورده‌های نفتی پنجشنبه شب اعلام کرد که سهمیه بنزین آذرماه تا ساعاتی دیگر در کارت‌های سوخت شارژ می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/641261/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%A2%D8%B0%D8%B1%D9%85%D8%A7%D9%87-%D8%A7%D9%85%D8%B4%D8%A8-%D8%B4%D8%A7%D8%B1%DA%98-%D9%85%DB%8C-%D8%B4%D9%88%D8%AF">سهمیه بنزین آذرماه امشب شارژ می شود</a>
      </h1>
      <h2>شرکت ملی پخش فرآورده‌های نفتی پنجشنبه شب اعلام کرد که سهمیه بنزین آذرماه تا ساعاتی دیگر در کارت‌های سوخت شارژ می‌شود.</h2>
      <address><time datetime="2019-11-21T21:45:00+00:00">21 Nov 2019, 21:45</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس مصوبه شورای عالی هماهنگی اقتصادی سران قوا از بامداد جمعه 24 آبان بنزین برای همه وسایل نقلیه بنزین سوز سهمیه بندی شد.<br/>بر اساس اطلاعیه شرکت ملی پخش فرآورده‌های نفتی، قیمت بنزین معمولی سهمیه‌ای هر لیتر یکهزار و 500 تومان و قیمت بنزین معمولی غیرسهمیه‌ای به ازای هر لیتر سه هزار تومان و همچنین قیمت بنزین سوپر هر لیتر سه هزار و 500 تومان تعیین شده است.<br/>سهمیه کامل آبان از بامداد جمعه 24 آبان ماه به کارت سوخت شخصی آن‌ها واریز شده و بر اساس اعلام شرکت ملی پخش فرآورده های نفتی سهمیه سوخت آبان ماه مالکان خودروهای شخصی و موتورسیکلت ها، حتی افرادی که کارت سوخت خود را دریافت نکرده اند، در کارت های سوخت شخصی آن ها ذخیره شده و در ماه های بعد قابل استفاده خواهد بود. درضمن سهمیه سوخت هر خودرو تا شش ماه در کارت سوخت هر خودرو قابل ذخیره سازی است.<br/>همچنین لازم به ذکر است برخی شایعات منتشر شده درباره تخصیص سهمیه سوخت به یکی از خودروهای مالکان چند خودرو، صحت نداشته و سهمیه سوخت به کارت سوخت تمامی خودروها تعلق می گیرد و تاکنون سیاست دیگری به این شرکت ابلاغ نشده است.</p>
    </article>
  </body>
</html>