<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/vimatv/pos-diamorfonetai-i-metanasteytiki-politiki-tis-kyvernisis-m-logothetis-sto-one-channel/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T21:27:02+00:00"/>
    <meta property="og:title" content="Πώς διαμορφώνεται η μεταναστευτική πολιτική της κυβέρνησης – Μ. Λογοθέτης στο One Channel"/>
    <meta property="og:description" content="Το σχέδιο της κυβέρνησης αποσκοπεί στη βελτίωση των συνθηκών κάτω από τις οποίες διαδραματίζονται οι εξελίξεις του προσφυγικού και κυρίως ως προς τις διαδικασίες ταυτοποίησης και αίτησης ασύλου, αλλά και ως προς τις συνθήκες διαβίωσης."/>
  </head>
  <body>
    <article>
      <h1>Πώς διαμορφώνεται η μεταναστευτική πολιτική της κυβέρνησης – Μ. Λογοθέτης στο One Channel</h1>
      <h2>Το σχέδιο της κυβέρνησης αποσκοπεί στη βελτίωση των συνθηκών κάτω από τις οποίες διαδραματίζονται οι εξελίξεις του προσφυγικού και κυρίως ως προς τις διαδικασίες ταυτοποίησης και αίτησης ασύλου, αλλά και ως προς τις συνθήκες διαβίωσης.</h2>
      <address><time datetime="2019-11-21T21:27:02+00:00">21 Nov 2019, 21:27</time> by <a rel="author">ΤοΒΗΜΑ Team</a></address>
      <p>Για το σχέδιο που ανακοίνωσε η κυβέρνηση σχετικά με την αντιμετώπιση του μεταναστευτικού – προσφυγικού μίλησε στην εκπομπή One Direct ο ειδικός Γραμματέας πρώτης υποδοχής μεταναστών και προσφύγων του υπουργείου Προστασίας του Πολίτη, Μάνος Λογοθέτης.</p>
      <p>Το σχέδιο της κυβέρνησης αποσκοπεί στη βελτίωση των συνθηκών κάτω από τις οποίες διαδραματίζονται οι εξελίξεις του προσφυγικού και κυρίως ως προς τις διαδικασίες ταυτοποίησης και αίτησης ασύλου, αλλά και ως προς τις συνθήκες διαβίωσης.</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>«Η προσπάθεια είναι να είναι καλύτερη η εικόνα στα κέντρα που φιλοξενούν ανθρώπους στα νησιά του βορείου και του νοτίου Αιγαίου», δήλωσε ο κ. Λογοθέτης.</p>
      <p>Τα κλειστά κέντρα που ανακοίνωσε η κυβέρνηση θα αφορούν σε ανθρώπους για τους οποίους το νομοθετικό πλαίσιο και το διεθνές δίκαιο δίνει το δικαίωμα να κρατούνται σε κλειστά κέντρα με ανθρώπινες συνθήκες.</p>
      <p>Προκειμένου αυτοί οι άνθρωποι να επιστραφούν στις χώρες προέλευσης, βασική προϋπόθεση είναι η προεπιλογή του κατά πόσο ο εκάστοτε πρόσφυγας ή μετανάστης πληροί τις προϋποθέσεις έτσι ώστε να είναι αιτών άσυλο. «Στα νησιά επιδιώκουμε την αρχική διαλογή υπό σωστές συνθήκες και να κρατούνται εκεί όσοι πρόκειται να επιστραφούν», δήλωσε χαρακτηριστικά.</p>
      <p>Πέρα απ’ όλη την προσπάθεια που καταβάλλεται υπάρχουν ορισμένες δυσκολίες που δυσχεραίνουν ακόμα περισσότερο τη διαδικασία επιστροφής.</p>
      <p>Μία εξ αυτών είναι τα άτομα που προέρχονται από χώρες χωρίς ληξιαρχείο, άτομα επομένως που δεν είναι καταγεγραμμένοι ως πολίτες αυτών των χωρών ή άτομα που προέρχονται από χώρες οι οποίες δεν τους έχουν δώσει ιθαγένεια.</p>
      <p>Για να καταπολεμηθούν όλα αυτά τα προβλήματα που προκύπτουν και αλλάζουν διαρκώς, «πρέπει να χρησιμοποιούμε τα δυνατότερα όπλα που έχουμε, όπως τη συμμετοχή της Ελλάδας στην ΕΕ».</p>
      <p>«Θα πρέπει να γίνει ένας μηχανισμός ευρωπαϊκών επιστροφών. Πρέπει να ισχυροποιηθεί και να γίνει πολυσυλλεκτικός», κατέληξε.</p>
      <figure>
        <iframe src="https://www.youtube.com/embed/DLYxV15SCO4" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/ellada/pos-diamorfonetai-i-metanasteytiki-politiki-tis-kyvernisis-m-logothetis-sto-one-channel/">onetvgr.</a></p>
      <p>
        <a href="https://www.tovima.gr/2019/11/21/finance/ethniko-sxedio-gia-tin-energeia-ependyseis-34-dis-eyro-se-10-imeres-i-diavouleysi/">Εθνικό σχέδιο για την ενέργεια : Επενδύσεις 34 δισ. ευρώ – Σε 10 ημέρες η διαβούλευση</a>
      </p>
    </article>
  </body>
</html>