<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/euroleague/article/74135/almpa-olympiakos-80-99-printezis-an-den-paixeis-amyna-den-exeis-elpida"/>
    <meta property="og:site_name" content="ΦΩΣ"/>
    <meta property="article:published_time" content="2019-11-21T21:19:39+00:00"/>
    <meta property="og:title" content="Πρίντεζης: «Αν δεν παίξεις άμυνα, δεν έχεις ελπίδα»"/>
    <meta property="og:description" content="Η ήττα από τη Μπάγερν Μονάχου πείραξε τους «ερυθρόλευκους» σύμφωνα με τον Γιώργο Πρίντεζη που δήλωσε πως ο Ολυμπιακός μπήκε πεισμωμένος κόντρα στην Άλμπα..."/>
  </head>
  <body>
    <article>
      <h1>Πρίντεζης: «Αν δεν παίξεις άμυνα, δεν έχεις ελπίδα»</h1>
      <h2>Η ήττα από τη Μπάγερν Μονάχου πείραξε τους «ερυθρόλευκους» σύμφωνα με τον Γιώργο Πρίντεζη που δήλωσε πως ο Ολυμπιακός μπήκε πεισμωμένος κόντρα στην Άλμπα Βερολίνου.</h2>
      <address><time datetime="2019-11-21T21:19:39+00:00">21 Nov 2019, 21:19</time> by <a rel="author">ΦΩΣ TEAM</a></address>
      <p>Ο <b>Ολυμπιακός</b> <a href="https://www.fosonline.gr/basket/euroleague/article/74122/almpa-verolinoy-olympiakos-80-99-apolaystikos-kai-gkazomenos">άλωσε το Βερολίνο με 99-80</a> για τη δέκατη αγωνιστική της <b>EuroLeague</b>. Μετά το τέλος του αγώνα ο<b> Γιώργος Πρίντεζης</b> αναφέρθηκε στην εμφάνιση της ομάδας αλλά και στην αντίδραση που ήθελαν να βγάλουν οι Πειραιώτες μετά την ήττα από τη Μπάγερν Μονάχου.</p>
      <p>
        <a href="https://www.fosonline.gr/basket/euroleague/article/74133/almpa-olympiakos-80-99-kemzoyra-ta-amyntika-rimpaoynt-kleidi-tis-nikis">Κεμζούρα: «Τα αμυντικά ριμπάουντ κλειδί της νίκης»</a>
      </p>
      <p>
        <b>Αναλυτικά τα όσα δήλωσε:</b>
        <i> «Προχθές χάσαμε ένα δικό μας παιχνίδι και μας πείραξε πολύ. Έχουμε βελτιωθεί στα τελευταία παιχνίδια, αλλά το σημαντικό είναι οι νίκες όσο καλά κι αν παίζεις. Σήμερα μπήκαμε πεισμωμένοι. Ξέραμε ότι αν ήμασταν χαλαροί, μπορούσε να μας τιμωρήσει. Προσπαθούμε να βρίσκουμε εύκολα καλάθια στον αιφνιδιασμό. Οφείλαμε να έχουμε και καλές επιστροφές στην άμυνα και τα πήγαμε πολύ καλά γενικά. Ο προπονητής προσπάθησε να μας βάλει κάποιους κανόνες της δικής του φιλοσοφίας, να μας πει τι θέλει από τον καθένα. Θα προσπαθήσουμε στη δύσκολη συνέχεια που έρχεται».</i>
      </p>
      <p><b>Σε ερώτηση για το αν η άμυνα ή η επίθεση ορίζει την ταυτότητα της ομάδας απάντησε:</b> <i>«Στο σύγχρονο μπάσκετ, αν δεν παίξεις άμυνα, δεν έχεις ελπίδα. Φυσικά, και η επίθεση παίζει ρόλο».</i></p>
      <p><b>Για τον Ρούμπιτ, είπε:</b> <i>«Είναι πολύ σημαντικό να συμπληρώνει ο ένας παίκτης τον άλλο σε μία 5άδα. Κάποια παιχνίδια μπορεί να μην βγουν σε μένα και να πρέπει να βγουν στον άλλον παίκτη της ίδιας θέσης. Πάντα στην ομάδα μας το είχαμε αυτό».</i></p>
      <p>
        <b>Για τον κόσμο, δήλωσε:</b>
        <i> «Ένα πολύ μεγάλο ευχαριστώ στον κόσμο μας για τη συγκλονιστική παρουσία του σήμερα. Ήρθαν πάρα πολλά παιδιά από όλη την Ελλάδα».</i>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/euroleague/article/69179/to-panorama-tis-euroleague-sti-12i-thesi-o-olympiakos"/>
        <a href="https://www.fosonline.gr/basket/euroleague/video/74141/ta-highlights-toy-almpa-verolinoy-olympiakos-80-99-vid"/>
        <a href="https://www.fosonline.gr/basket/euroleague/article/74139/dedas-o-roympit-ixere-ton-sikma"/>
        <a href="https://www.fosonline.gr/podosfairo/superleague/article/74136/panionios-olympiakos-apo-pote-egine-filoxeni-i-n-smyrni"/>
        <a href="https://www.fosonline.gr/basket/euroleague/article/74132/olympiakos-enas-gia-oloys-kai-oloi-gia-enan"/>
        <a href="https://www.fosonline.gr/basket/euroleague/article/74133/almpa-olympiakos-80-99-kemzoyra-ta-amyntika-rimpaoynt-kleidi-tis-nikis"/>
      </related>
    </article>
  </body>
</html>