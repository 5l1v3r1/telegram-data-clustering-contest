<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549034.html/%D9%BE%D8%B1%D9%88%D9%86%D8%AF%D9%87-%D8%AA%D8%AE%D9%81%DB%8C%D9%81%D8%A7%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D8%B9%D8%B6%D9%88-%D8%B4%D9%88%D8%B1%D8%A7%DB%8C-%D8%B4%D9%87%D8%B1-%D9%86%DB%8C%D8%B4%D8%A7%D8%A8%D9%88%D8%B1-%DA%AF%D9%85-%D8%B4%D8%AF%D9%87-%D8%A7%D8%B3%D8%AA--%D8%A7%D8%B9%D8%B6%D8%A7%DB%8C-%D8%B4%D9%88%D8%B1%D8%A7%DB%8C-%D8%B4%D9%87%D8%B1-%DA%AF%D8%B2%D8%A7%D8%B1%D8%B4-%D9%87%D8%A7%DB%8C-%D8%B4%D9%87%D8%B1%D8%AF%D8%A7%D8%B1%DB%8C-%D8%B1%D8%A7-%D8%AA%D9%88%D8%B1%D9%82-%D9%86%D9%85%DB%8C-%D8%B2%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T21:21:00+00:00"/>
    <meta property="og:title" content="پرونده تخفیفات ساختمان عضو شورای شهر نیشابور گم شده است/ اعضای شورای شهر گزارش‌های شهرداری را تورق نمی‌زنند"/>
    <meta property="og:description" content="شهردار نیشابور گفت: مجوزهای منزل و بخش  تجاری خانه یکی از اعضای شورای شهر تخفیفاتی در سال ۹۲ داده شده است که از مقدار تخفیفات آن اطلاعی در دسترس نیست ولی پرونده گم شده است."/>
  </head>
  <body>
    <article>
      <h1>پرونده تخفیفات ساختمان عضو شورای شهر نیشابور گم شده است/ اعضای شورای شهر گزارش‌های شهرداری را تورق نمی‌زنند</h1>
      <h2>شهردار نیشابور:</h2>
      <address>
        <time datetime="2019-11-21T21:21:00+00:00">21 Nov 2019, 21:21</time>
      </address>
      <p>شهردار نیشابور گفت: مجوزهای منزل و بخش تجاری خانه یکی از اعضای شورای شهر تخفیفاتی در سال ۹۲ داده شده است که از مقدار تخفیفات آن اطلاعی در دسترس نیست ولی پرونده گم شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از صبح توس، علی نجفی بعدازظهر امروز در نشست خبری با اصحاب رسانه در محل سالن شهدای غواص شهرداری نیشابور گفت: در ابتدای کار در شهرداری نیشابور هزار و ۱۳۰ میلیارد ریال بدهی وجود داشت در حالی که درآمده سالانه شهرداری حدود ۸۷۰ میلیارد ریال بود و در حال حاضر به ۷۹۰ میلیارد ریال رسیده است.</p>
      <p>وی خاطر نشان کرد: سازمان عمران تقریبا تعطیل بود و حتی توانایی پرداخت برق خودش را نداشت و در کنارش از بین رفتن اموال شهرداری را به عینه می‌دیدیم. شهردار نیشابور تصریح کرد: شهرداری نیشابور ارگانی سیاست‌زده شده بود به نحوی که کارکنان نیز درگیر این موضوع شده بودند و دو سال و نیم پیش حتی یک ریال از اعتبارات کشوری در شهرداری استفاده نمی‌شد. نجفی بیان داشت: صرفا در سال اول شورای شهر فضای همدلی و همراهی وجود داشت و در آن سال موفقیت‌های خوبی داشتیم. وی تاکید کرد: در نیمه اول سال ۹۷ تعداد نامه‌های رسیده از سایر نهادها در مبحث بازرسی ۱۱۵ عدد بود که طی مدت مشابه در سال ۹۸ به ۳۷ مورد رسیده است، همچنین دوهزار و ۷۰۰ مکاتبه روزانه در سال ۹۷ ثبت شده است که این تعداد در مدت مشابه امسال به هزار و ۶۳۳ مورد رسیده است. شهردار نیشابور بیان داشت: وام بانک شهر ۱۲۳ میلیارد ریال بود الان تبدیل به ۲۱۲ میلیارد ریال شده است که سالانه ۶۱ میلیارد ریال سود بانکی به آن اضافه می‌شود. وام ۵۰ میلیاردی بانک کشاورزی سالانه ۱۴ میلیارد ریال سودش بود که این دو پرداخت شده است. نجفی افزود: در سال ۹۷ پروژه‌های عمرانی و دیون عمرانی ۴۵۰ میلیارد ریال بوده است و در سال ۹۸ بیش از ۲۶۰ میلیارد ریال هزینه صورت گرفته است. وی افزود: هزار و ۳۵۱ نفر در سال ۹۷ در شهرداری فعالیت می‌کردند که هزار و ۵۹ نفر در حال حاضر در شهرداری کار می‌کنند که تمام معوقات و دیون بازنشستگان به صورت کامل پرداخت شده است. شهردار نیشابور افزود: ۴۵۰ میلیارد ریال دیون دستگاه‌های مختلف به شهرداری بوده است که توانستیم با همکاری با این ارگان‌ها، این بودجه را از کشور برای پرداخت دیدن پرداخت نماییم. وی تاکید کرد: اولویت شهرداری اتمام پروژه‌های عمرانی نیمه تمام بود و به زودی مسیرهای سیل خیز نیشابور از جمله منطقه رسالت پس از تکمیل دیگر دچار سیل و آبگرفتگی نخواهد شد.. نجفی افزود: ۶۶۵ هزار متر ربع حجم آسفالتی است که انجام شده است و ۵۴۷ هزار متر نیز جدول گذاری شده است. شهردار نیشابور تاکید کرد: ۶۰ هزار تن آسفالت طی دو سال اخیر تولید شده است که صرفه‌جویی با نرخ امروز حدود ۳۰ میلیارد ریال بوده است در حالی که هیچ قیر رایگانی از دولت دریافت نشده است. وی افزود: در تمام پروژه‌ها آبیاری تحت فشار صورت گرفته است که نتیجه آن کاهش ۷۰ درصدی مصرف آب جهت آبیاری فضاهای سبز است. نجفی خاطر نشان کرد: ۲۸ میلیون نفر مسافر طی ۸ ماه اول امسال در شهرستان نیشابور جابجا شده‌اند. وی افزود: روزانه ۱۸۰ تن زباله در شهر نیشابور جمع آوری می‌شود که سرانه هر نفر در سال ۶۷۰ کیلوگرم است. شهردار نیشابور با اشاره به مداخلات اعضای شورای شهر گفت: سال گذشته عضوی از شورای شهر فاکتوری را به شهرداری جهت پرداخت تحویل داده است که اگر اعضای شورا شهر بخواهند اعلام خواهیم کرد یا در پروژه‌ای عضو شورای شهر حکم می‌شود که پیمانکاری نباشد در حالی که تمام روند قانونی طی شده است یا یکی از اعضا اعلام می‌کند که فلان ناظر باید بر روی پروژه عمرانی نظارت داشته باشد. وی تاکید کرد: از انتقال شهرداری منطقه دو به پایانه بابک کریمی جلوگیری می‌کند، عضوی درخواست داد که چند کوچه مجانی آسفالت شود. یا عضوی رسما در‌ جلسه‌ای گفت که ما در شهر و زمان انتخابات قول داده‌ایم که کوچه‌ای را آسفالت کنیم و شهرداری باید این کار را انجام دهد که مورد قبول ما واقع نشد، همچنین خواسته برخی از اعضای شورا برای جابجایی یکی از مدیران ارشد سازمان‌ها بود که بر اساس شرطی که در ابتدای شروع ‌مطرح کردم مورد قبولم واقع نشد. شهردار نیشابور افزود: لغو مجوز تفویض خرید توهین به جایگاه شهرداری است و اگر من سوء استفاوه کرده‌ام، به دستگاه‌های نظارتی و قضایی اعلام کنند نه اینکه به خاطر عدم انجام خواسته‌های آن‌ها مجوز سقف قسمت خرید را از شهرداری گرفتند. وی افزود: به دلیل گرفتن مجوز تفویض اختیار نمی‌توانستم مزایده‌ها را تایید کنم که نتیجه آن تاخیر ۵۰ روزه تایید شورای اسلامی شهر برای خانه قریشی باعث شد پیمانکار با قیمت قبل پروژه را قبول‌ نمی‌کند و قیمت پروژه حداقل ۳۰ درصد افزایش یافته است، همچنین برای تکمیل پارک شهدای گمنام قول داده بودم که تا دهه فجر افتتاح شود ولی مجوز‌ آن حدود ۵۰ روز تاخیر‌ از شورای اسلامی شهر رسید و قطعا به زمان مورد نظر نخواهد رسید. نجفی گفت: از شورای اسلامی شهر خواسته‌ام  بر اساس ماده ۱۷ که مربوط به در راه ماندگان است بودجه‌ای در اختیارم قرار دهند که نائب رئیس شورای شهر بدون تحقیق و بدون نظر دیگر اعضا نامه‌ای به دیوان محاسبات، استانداری و سازمان بازرسی ارسال و اعلام می‌کند که شهردار نیشابور از ماده ۱۷ به مدیران پاداش داده است که بعدا مشخص شد اینگونه نبوده است و پاسخ به دستگاه‌های نظارتی داده شده است. وی خاطر نشان کرد: ۴۶۲ نامه سال گذشته از شورای شهر پاسخ داده نشده بود، که امروز کاهش چشمگیر داشته است. شهردار نیشابور گفت: مجوزهای منزل و بخش  تجاری خانه یکی از اعضای شورای شهر تخفیفاتی در سال ۹۲ داده شده است که از مقدار تخفیفات آن اطلاعی در دسترس نیست ولی پرونده گم شده است. وی با اشاره به آمارهای شورای شهر افزود: برخی اعضای شورای شهر بدون تورق گزارش‌های ما اعلام می‌شود مثلا آمارهایی مانند فقط چهار پروژه بالای حد معاملات متوسط توسط برخی اعضای شورای شهر اعلام می‌کنند که بر اساس اطلاعات ما بین ۲۰ تا ۴۰ پروژه بوده است. شهردار تاکید کرد: متاسفانه اطلاع دارم که برخی گزارش‌های ما به دست برخی اعضای شورای شهر نمی‌رسد و این جای تعجب است. انتهای پیام/</p>
    </article>
  </body>
</html>