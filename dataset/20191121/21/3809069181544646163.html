<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1417240/emre-tsan-pari-sen-zermen-mantsester-gioynaitent-i-mpagern-monahoy"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T21:45:00+00:00"/>
    <meta property="og:title" content="Εμρέ Τσαν: Παρί Σεν Ζερμέν, Μάντσεστερ Γιουνάιτεντ ή Μπάγερν Μονάχου;"/>
    <meta property="og:description" content="Ο Γερμανός χαφ φαίνεται πως δεν έχει μέλλον στη Γιουβέντους, η οποία περιμένει να μπουν μέχρι και 40 εκατ. ευρώ στο ταμείο της."/>
  </head>
  <body>
    <article>
      <h1>Εμρέ Τσαν: Παρί Σεν Ζερμέν, Μάντσεστερ Γιουνάιτεντ ή Μπάγερν Μονάχου;</h1>
      <h2>Ο Γερμανός χαφ φαίνεται πως δεν έχει μέλλον στη Γιουβέντους, η οποία περιμένει να μπουν μέχρι και 40 εκατ. ευρώ στο ταμείο της.</h2>
      <address><time datetime="2019-11-21T21:45:00+00:00">21 Nov 2019, 21:45</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο αποκλεισμός του από τη λίστα για τους ομίλους του Champions League ήταν το πρώτο μήνυμα από τον Μαουρίτσιο Σάρι και η ελάχιστη χρησιμοποίηση του στη Serie A το δεύτερο. Ο Εμρέ Τσαν δεν περνάει καλά στη Γιούβε, όπως παραδέχθηκε άλλωστε και ο ίδιος σε δηλώσεις του, με συνέπεια να είναι σχεδόν σίγουρη η αποχώρηση του. Είτε τον Ιανουάριο είτε στο τέλος της σεζόν, με τον μάνατζερ του να έχει δεχθεί κρούσεις από Παρί Σεν Ζερμέν και Μάντσεστερ Γιουνάιτεντ, ενώ η Μπάγερν Μονάχου έχει ρωτήσει τους Μπιανκονέρι, με τους οποίους διατηρεί άριστες σχέσεις. Στο συμβόλαιο του Εμρέ Τσαν υπάρχει ρήτρα αποδέσμευσης στα 50 εκατ. ευρώ αλλά η Γιουβέντους υπολογίζει, σύμφωνα με τα ρεπορτάζ, να πάρει γύρω στα 40 εκατ. τον Ιανουάριο και θα είναι όλα κέρδος αφού τον είχε αποκτήσει ως ελεύθερο από τη Λίβερπουλ πριν 1,5 χρόνο.</p>
      <p>Φωτογραφίες: Getty Images / Ideal Image.</p>
    </article>
  </body>
</html>