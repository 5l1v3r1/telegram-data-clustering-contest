<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/euroleague/article/74132/olympiakos-enas-gia-oloys-kai-oloi-gia-enan"/>
    <meta property="og:site_name" content="ΦΩΣ"/>
    <meta property="article:published_time" content="2019-11-21T21:27:38+00:00"/>
    <meta property="og:title" content="Oλυμπιακός: Ένας για όλους και όλοι για έναν!"/>
    <meta property="og:description" content="Η μία νίκη στο Μόναχο του γλίστρησε μέσα από τα χέρια, αλλά πήρε εκείνη στο Βερολίνο κόντρα στην Άλμπα. Και κυρίως έδειξε πως επιστρέφει από την Γερμανία σαν..."/>
  </head>
  <body>
    <article>
      <h1>Oλυμπιακός: Ένας για όλους και όλοι για έναν!</h1>
      <h2>Η μία νίκη στο Μόναχο του γλίστρησε μέσα από τα χέρια, αλλά πήρε εκείνη στο Βερολίνο κόντρα στην Άλμπα. Και κυρίως έδειξε πως επιστρέφει από την Γερμανία σαν ΟΜΑΔΑ. Γράφει ο Ν. Ψιλόπουλος. </h2>
      <address><time datetime="2019-11-21T21:27:38+00:00">21 Nov 2019, 21:27</time> by <a rel="author" href="https://www.fosonline.gr/author/notis-psilopoylos" target="_blank">Ν. ΨΙΛΟΠΟΥΛΟΣ</a></address>
      <p>Ο <b>Ολυμπιακός</b> στο Βερολίνο πραγματοποίησε απολαυστική εμφάνιση. Κόντρα στην Άλμπα ήταν καταπληκτικός, <b>θυμίζοντας τις επιβλητικές του εκτός έδρας εμφανίσεις περασμένων ετών.</b> Και το κρίμα είναι πως θα μπορούσε να γυρίσει τώρα από την Γερμανία με δύο νίκες, καθώς το "διπλό" στο Μόναχο του... γλίστρησε μέσα από τα χέρια. Ήταν στο +9 (60-69) στο 33', αλλά στη συνέχεια κατέρρευσε.</p>
      <p>Συνολικά οι Πειραιώτες έκαναν επτά εξαιρετικά δεκάλεπτα επί γερμανικού εδάφους, αλλά η τελευταία περίοδος απέναντι στη <b>Μπάγερν</b> τους κόστισε. <b>Το σημαντικό, πάντως, είναι πως οι "ερυθρόλευκοι" θα επιστρέψουν από τη Γερμανία σαν ΟΜΑΔΑ!</b> Διότι απέναντι στην Άλμπα έκαναν επίδειξη συνοχής, ομοιογένειας και ομαδικότητας, παίζοντας όλοι για έναν και ένας για όλους. Το γεγονός αποτυπώθηκε <b>στον πλουραλισμό στην επίθεση</b>, καθώς πέντε παίκτες (Σπανούλης, Πρίντεζης, Παπανικολάου, Ρούμπιτ, Πολ) σημείωσαν διψήφιο αριθμό πόντων.</p>
      <p>
        <a href="https://www.fosonline.gr/basket/euroleague/article/74122/almpa-verolinoy-olympiakos-80-99-apolaystikos-kai-gkazomenos">Άλμπα Βερολίνου - Ολυμπιακός 80-99: Απολαυστικός και «γκαζωμένος»</a>
      </p>
      <p>Και φάνηκε περίτρανα από τον δημιουργικό τους οίστρο, καθώς μοίρασαν 23 (!) τελικές (με έξι παίκτες να έχουν από +2 ασίστ), έχοντας εντυπωσιακό συσχετισμό στο ασίστ/λάθη (23/7). <b>Και το είδαμε ξεκάθαρα στο παρκέ, καθώς όποιο σχήμα και αν δοκίμαζε στο παρκέ ο Κεστούτις Κεμζούρα, οι παίκτες του δεν επηρεαζόντουσαν.</b> Αντιθέτως, διατηρούσαν τον ίδιο ρυθμό, την ίδια ένταση και ενέργεια, με τον Λιθουανό τεχνικό να χρησιμοποιεί και τους δώδεκα παίκτες του. Όλοι τους έβαλαν το λιθαράκι τους και αυτό είναι ένα θετικό σημάδι ενόψει της συνέχειας. Τα πήγαν αρκετά καλά και στην άμυνα, παρά τους 80 πόντους που δέχτηκαν. Έκοβαν και έκλεβαν μπάλες και σταμάτησαν το τρανζίσιον της Άλμπα. Και επιτέλους, ο <b>Ολυμπιακός</b> απέκτησε διάρκεια στο παιχνίδι του, φτάνοντας στη νίκη σε ένα ματς δίχως σκαμπανεβάσματα και κενά διαστήματα.</p>
      <p>O κορυφαίος παίκτης του Ολυμπιακού στο παιχνίδι ήταν ο <b>Όγκουστιν Ρούμπιτ.</b> Ο Αμερικανός πάουερ-φόργουορντ δείχνει πως αισθάνεται περισσότερο άνετα λειτουργώντας στο "4". Αυτή άλλωστε είναι η κύρια θέση του. Πέτυχε 16 πόντους και μάζεψε 8 ριμπάουντ, σε μία γεμάτη και επιβλητική εμφάνιση. <b>Δεν περιμένουν οι Πειραιώτες από εκείνον να κάνει την διαφορά σε κάθε παιχνίδι. Αλλά να φωνάζει "παρών" όποτε χρειαστεί.</b> Στην άμυνα δεν είναι από τους καλύτερους ψηλούς κυκλοφορούν στην Ευρωλίγκα, αλλά ποτέ κανείς δεν αμφισβήτησε το ταλέντο του στο να βάζει τη μπάλα στο καλάθι. Και κόντρα στην Άλμπα έκανε επίδειξη των δυνατοτήτων του.</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/euroleague/article/69179/to-panorama-tis-euroleague-sti-12i-thesi-o-olympiakos"/>
        <a href="https://www.fosonline.gr/basket/euroleague/video/74141/ta-highlights-toy-almpa-verolinoy-olympiakos-80-99-vid"/>
        <a href="https://www.fosonline.gr/basket/euroleague/article/74139/dedas-o-roympit-ixere-ton-sikma"/>
        <a href="https://www.fosonline.gr/podosfairo/superleague/article/74136/panionios-olympiakos-apo-pote-egine-filoxeni-i-n-smyrni"/>
        <a href="https://www.fosonline.gr/basket/euroleague/article/74135/almpa-olympiakos-80-99-printezis-an-den-paixeis-amyna-den-exeis-elpida"/>
        <a href="https://www.fosonline.gr/basket/euroleague/article/74133/almpa-olympiakos-80-99-kemzoyra-ta-amyntika-rimpaoynt-kleidi-tis-nikis"/>
      </related>
    </article>
  </body>
</html>