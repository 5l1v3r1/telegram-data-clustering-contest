<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3362267/humanost-crveno-belih-delije-prikupile-929000-dinara-za-deciju-kliniku-u-nisu"/>
    <meta property="og:site_name" content="kurir.rs"/>
    <meta property="article:published_time" content="2019-11-21T21:59:00+00:00"/>
    <meta property="og:title" content="HUMANOST CRVENO-BELIH: Delije prikupile 929.000 dinara za Dečiju kliniku u Nišu!"/>
    <meta property="og:description" content="Fudbalski klub Crvena zvezda, u saradnji sa kompanijom Mocart, sa ponosom ističe da je na utakmici sa Mačvom prikupljeno još 101.000 dinara i da smo za sada sakupili čak 929.000 dinara za Kliniku za dečju hirurgiju i ortopediju u Nišu!"/>
  </head>
  <body>
    <article>
      <h6 class="kicker">BRAVO</h6>
      <h1>HUMANOST CRVENO-BELIH: Delije prikupile 929.000 dinara za Dečiju kliniku u Nišu!</h1>
      <address>
        <time datetime="2019-11-21T21:59:00+00:00">21 Nov 2019, 21:59</time>
      </address>
      <p>
        <b>Fudbalski klub Crvena zvezda, u saradnji sa kompanijom Mocart, sa ponosom ističe da je na utakmici sa Mačvom prikupljeno još 101.000 dinara i da smo za sada sakupili čak 929.000 dinara za Kliniku za dečju hirurgiju i ortopediju u Nišu!</b>
      </p>
      <p>Akcija koju su zajedno pokrenuli FK Crvena zvezda i naš partner kompanija Mocart ima za cilj prikupljanje novca za kupovinu aparata za Dečju kliniku u Nišu. Akcija je pokrenuta na utakmici protiv Rada, a izuzetno smo srećni što je zaživela i nastavila se i na prvenstvenom susretu sa TSC-om, kao i na sinoćnoj utakmici Kupa Srbije protiv Mačve. Sinoć je na blagajnu stadiona „Rajko Mitić“ sa odigranim tiketom na kome je jedan od parova bio duel Crvena zvezda – Mačva došlo 202 ljudi, koji su preuzeli ulaznicu za zapadnu tribinu, a to znači da je prikupljeno još 101.000 dinara. Iako je bio radni dan, kao i hladno vreme, to nije sprečilo zvezdaše da dođu i daju doprinos humanitarnoj akciji.</p>
      <p>Kada se doda 828.000 dinara sakupljenih na utakmici sa Radom i TSC-om dolazimo do cifre od 929.000 dinara. Zvezdaši, hvala vam!</p>
      <p>Neka na sledećoj prvenstvenoj utakmici zapad bude ispunjen do poslednjeg mesta i da svima pokažemo veliko zvezdaško srce!</p>
      <p>Kurir sport</p>
    </article>
  </body>
</html>