<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/promenjena-satnica-u-berlinu-srbija-u-novom-terminu-protiv-bugarske/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T21:27:13+00:00"/>
    <meta property="og:title" content="Promenjena satnica u Berlinu: Srbija u novom terminu protiv Bugarske"/>
    <meta property="og:description" content="Turnir Evropskih kvalifikacija za OI 2020. u konkurenciji odbojkaša odigraće se 5 – 10. januara u Berlinu. Evropska odbojkaška konfederacija, CEV, saopštila je, da je zbog promocije odbojke i na zahtev TV stanica, radi povećanja gledanosti direktnih prenosa, došlo do promene satnice utakmica četvrtog dana takmičenja, u sredu, 8. januara. Srbija će, po novom rasporedu, […]"/>
  </head>
  <body>
    <article>
      <h1>Promenjena satnica u Berlinu: Srbija u novom terminu protiv Bugarske</h1>
      <address><time datetime="2019-11-21T21:27:13+00:00">21 Nov 2019, 21:27</time> by <a rel="author">Milos</a></address>
      <p>Turnir Evropskih kvalifikacija za OI 2020. u konkurenciji odbojkaša odigraće se 5 – 10. januara u Berlinu. Evropska odbojkaška konfederacija, CEV, saopštila je, da je zbog promocije odbojke i na zahtev TV stanica, radi povećanja gledanosti direktnih prenosa, došlo do promene satnice utakmica četvrtog dana takmičenja, u sredu, 8. januara.</p>
      <p>Srbija će, po novom rasporedu, meč protiv Bugarske odigrati od 14.30 časova, pa će to biti treći uzastopni meč u prvom terminu odigravanja.</p>
      <p>Muška seniorska reprezentacija Srbije, aktuelni prvak Evrope, odigraće prvi meč u dvorani Maks Šmeling u nedelju, 5. januara protiv Francuske od 13.30 časova. Srbija će u ponedeljak, 6. januara igrati protiv Holandije od 14.00 časova. Posle slobodnog dana, Srbija će treći meč odigrati u sredu, 8. januara protiv Bugarske od 14.30 časova.</p>
      <p>U A grupi će igrati Nemačka, Belgija, Slovenija i Češka.</p>
      <p>Plasman u polufinale izboriće dve prvoplasirane selekcije, a plasman na OI 2020. (24. jul – 9. avgust) u Tokiju izboriće samo pobednik.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/10/24/odbojkasi-u-berlinu-jure-vizu-za-olimpijske-igre-devojke-spokojne/"/>
        <a href="https://www.sportskacentrala.com/2019/10/08/poznat-je-raspored-evropskih-prvaka-u-ligi-nacija-2020/"/>
        <a href="https://www.sportskacentrala.com/2019/10/02/srbija-bez-premca/"/>
        <a href="https://www.sportskacentrala.com/2019/10/01/tezak-put-sampiona-evrope-do-oi-u-tokiju/"/>
        <a href="https://www.sportskacentrala.com/2019/09/30/evropski-sampioni-docekani-na-balkonu-foto/"/>
        <a href="https://www.sportskacentrala.com/2019/09/29/dan-odluke-srbija-i-slovenija-u-borbi-za-evropsku-krunu/"/>
        <a href="https://www.sportskacentrala.com/2019/09/27/kovac-nismo-se-uplasili-igraci-su-dobro-reagovali/"/>
        <a href="https://www.sportskacentrala.com/2019/09/27/srbija-u-finalu-evropskog-prvenstva/"/>
        <a href="https://www.sportskacentrala.com/2019/09/27/live-francuska-srbija/"/>
      </related>
    </article>
  </body>
</html>