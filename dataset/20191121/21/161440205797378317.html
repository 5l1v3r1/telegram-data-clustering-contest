<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/politica/2019/11/21/emilia-romagna-e-calabria-alle-elezioni-parteciperanno-i-5-stelle-1-955453.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T21:19:44+00:00"/>
    <meta property="og:title" content="Emilia Romagna e Calabria, alle elezioni parteciperanno i 5 Stelle: la decisione da Rousseau"/>
    <meta property="og:description" content="Politica - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il voto</h6>
      <h1>Emilia Romagna e Calabria, alle elezioni parteciperanno i 5 Stelle: la decisione da Rousseau</h1>
      <h2>Per la prima volta non è stata condivisa la posizione dei vertici del partito</h2>
      <address>
        <time datetime="2019-11-21T21:19:44+00:00">21 Nov 2019, 21:19</time>
      </address>
      <p>Gli iscritti alla piattaforma Rousseau del Movimento 5 Stelle hanno votato e hanno detto "No" a quella che ormai è stata definita una "pausa elettorale" che era stata chiesta dal leader Luigi Di Maio per le prossime elezioni regionali in Emilia Romagna e Calabria.</p>
      <p>8.025 i "Sì", ossia il 29,4%. I "No", invece, sono stati 19.248, il 70,6%.</p>
      <p>Per la prima volta quindi una decisione dei vertici del partito non è stata condivisa. I Cinque Stelle vogliono esserci alle elezioni anche se i sondaggi non danno buone notizie.</p>
      <p>"I parlamentari e i consiglieri regionali mi hanno chiesto di correre da soli - ha detto Di Maio -. Alcuni avevano espresso delle perplessità e anche contrarietà rispetto a votare sulla nostra piattaforma. Ma noi siamo il Movimento 5 Stelle e questo è quello che facciamo quando dobbiamo prendere una decisione importante".</p>
      <p>(Unioneonline/s.s.)</p>
    </article>
  </body>
</html>