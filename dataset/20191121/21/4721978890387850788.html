<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719091/shortcuts-106-icloud-keychain"/>
    <meta property="og:site_name" content="iPhone Italia"/>
    <meta property="article:published_time" content="2019-11-21T21:34:10+00:00"/>
    <meta property="og:title" content="Shortcuts #106: iCloud Keychain"/>
    <meta property="og:description" content="Questa volta tocca ad iCloud Keychain passare all'interno della nostra puntata degli Shortcuts in cui apriremo al volo la nostra sezione."/>
  </head>
  <body>
    <article>
      <h1>Shortcuts #106: iCloud Keychain</h1>
      <address>
        <time datetime="2019-11-21T21:34:10+00:00">21 Nov 2019, 21:34</time>
      </address>
      <p>Appuntamento numero 106 della nostra rubrica sugli Shortcuts in cui questa volta andiamo a velocizzare un passaggio relativo ad iCloud Keychain.</p>
      <p><b>Cosa permette di fare questo Shortcut</b>?<br/>Di avere rapidamente a disposizione il Portachiavi di iCloud e di poter accedere rapidamente a quelle che sono le sue informazioni di base che abbiamo prontamente salvato al suo interno.</p>
      <p>Come <b>impostazioni</b> abbiamo adottato:<br/>* menù del widget dedicato: <b>abilitato</b>;<br/>* menù di condivisione di iOS: <b>disabilitato</b>;<br/>* richiamo vocale con Siri: <b>disabilitato</b>.</p>
      <h4>Riassunto degli step dello Shortcuts:</h4>
      <ul>
        <li><b>Step 1</b>: elaborazione ed avvio.</li>
      </ul>
      <figure>
        <img src="https://static.iphoneitalia.com/wp-content/uploads/2019/11/Siri-Shortcuts-106-500x1000.png"/>
      </figure>
      <h3>Step 1:</h3>
      <p>Il procedimento è tanto semplice quanto efficace. Vi spieghiamo meglio nel dettaglio il perché di questi piccoli passaggi e che cosa comporta ogni singola azione rapida. Alla base del processo c’è il complesso funzionamento degli URL Scheme che abbiamo già spesso trovato anche in passato e che, detto fra di noi, sono una delle funzionalità più belle di tutto iOS.</p>
      <p>Per iniziare dovremo andare a prendere la voce <b>URL</b> che troviamo nella sua specifica sezione dedicata all’interno di tutte le voci che avremo a disposizione. È molto importante a questo punto andare a capire cosa inserire al suo interno perché non dovremmo andare ad immettere alcun URL vero che punta ad una pagina Web attiva, quanto invece ad un collegamento intrinseco del sistema operativo. La stringa da copiare ed incollare per intero è la seguente:</p>
      <p>
        <i>‌prefs:root=ACCOUNTS_AND_PASSWORDS</i>
      </p>
      <p>Spiegandola brevemente nel suo più complesso sistema di funzionamento, dovremo scompattarla in varie parti. La stringa <i>prefs</i> fa riferimento all’applicazione <i>Impostazioni</i> del nostro dispositivo che quindi, una volta inseriti i : dopo di essa, vorrà significare un bel lancio della medesima o magari un’azione specifica come nel nostro caso. La stringa <i>root</i> fa invece riferimento a quello che è il nostro percorso ovvero dove si sta compiendo l’operazione in questione e che, a conti fatti, ci permette di andare a posizionarci nel menù che vogliamo e preferiamo. Nel caso specifico a noi interessa il percorso <i>ACCOUNTS_AND_PASSWORDS</i>. Qui si capisce facilmente che si tratta di un singolo percorso che ci porta all’interno della sezione prima dedicata agli Account e poi successivamente direttamente dentro a quelle che sono le nostre opzioni in merito alle password che abbiamo salvato.</p>
      <p>Ok fatto questo, con la doverosa spiegazione, non ci resta che effettivamente dare il via al nostro comando per intero. Per farlo non dovremo nient’altro che andare a richiamare la voce <b>Apri URL</b> dall’apposita sezione di <i>Safari</i> ad essa dedicata. Attenzione al contenuto che andrete ad inserire di questa variabile che, nel caso specifico, deve fare riferimento a ciò che sarà fuoriuscito dal precedente passaggio. Ergo, se non compare nel menù dedicato, staremo a vedere che si tratta della possibilità di avere a disposizione l’uso della nostra bellissima <i>bacchetta magica</i> da cui potremmo selezionare quanto desiderato.</p>
      <p>A questo punto il nostro <b>Shortcuts è già bello che completo</b>. In una frazione di secondo potremmo andare a sfruttare quelle che sono le impostazioni relative ad alcune password che abbiamo salvato dentro il nostro Apple ID e che, quindi, ci potranno permettere di avere a disposizione i nostri dati belli che al sicuro. Non è sicuramente un metodo chiaro e comodo per poter recuperare più da vicino e nel concreto questa funzionalità di Apple. Ci fosse una sua applicazione dedicata diciamo che saremmo tutti molto più contenti sotto ogni punto di vista. Per ovviare alla ricerca costante anche all’interno dell’applicazione Comandi, potremmo semplicemente andare a realizzare un collegamento alla nostra homescreen in maniera tale da richiamare il Comando al volo e farlo partire in meno di un lampo. Ok non avremo a disposizione un dettaglio come 1Password e simili, ma sicuramente possiamo dire che si tratta di un’opzione migliore di quella che prevederebbe tutti i vari step dall’applicazione Impostazioni ed i vari sotto menù.</p>
      <p>Per scaricare lo Shortcut mostrato in questo articolo potete farlo direttamente da questo <a href="https://www.icloud.com/shortcuts/0474195a819346479dc4bdd23bf0eed3">link</a> così da avere questo Shortcut già pronto e disponibile nella vostra libreria.</p>
      <p>In questo caso non c’è alcuna <b>automazione</b> da attivare per cui non è necessario proseguire oltre nei vari menù.</p>
      <p>Nel caso abbiate problemi per <b>l’installazione dello Shortcuts</b>, seguite questi passaggi:</p>
      <ul>
        <li>Aprite l’applicazione Impostazioni;</li>
        <li>Spostiamoci nel quinto blocco dove troveremo Comandi rapidi;</li>
        <li>Ora abilitiamo la voce Consenti comandi rapidi non attendibili presente nella sezione Sicurezza e condivisione.</li>
      </ul>
      <p>Il comando è stato creato dal nostro team di <b>iPhone Italia</b>. Di conseguenza è doveroso riportare questa pagina come fonte iniziale a cui dover fare riferimento. Per qualsiasi modifica o richiesta particolare su di esso, non dovrete far altro che contattarci direttamente alla nostra email dedicata che trovate qui in basso.</p>
      <p>Clicca <a href="https://www.iphoneitalia.com/680738/come-utilizzare-shortcuts-apple-comandi">qui per la guida completa a Siri Shortcuts.</a></p>
      <p>Clicca <a href="https://www.iphoneitalia.com/migliori-shortcuts-scorciatoie-siri">qui per la raccolta completa a tutti i nostri Siri Shortcuts.</a></p>
      <p>
        <b>
          <i>Hai degli Shortcuts da suggerirci per le prossime puntate? Ne hai creati di nuovi e vuoi far parte di questa rubrica? Invia una e-mail a <a href="https://www.iphoneitalia.com/719091/shortcuts@spinblog.it">shortcuts@spinblog.it</a> e partecipa alla community Shortcuts di iPhoneItalia!</i>
        </b>
      </p>
      <p>
        <a href="https://www.iphoneitalia.com/category/siri-shortcuts">Siri Shortcuts</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>