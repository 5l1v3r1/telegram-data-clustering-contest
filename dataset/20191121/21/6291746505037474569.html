<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/21/victorias-secret-sfilata-cancellata/"/>
    <meta property="og:site_name" content="Il Post"/>
    <meta property="article:published_time" content="2019-11-21T21:57:53+00:00"/>
    <meta property="og:title" content="Quest’anno Victoria’s Secret non farà la sua famosa sfilata di moda"/>
    <meta property="og:description" content="Quest'anno l'azienda di lingerie Victoria’s Secret non farà la sua famosa sfilata di moda, che dal 1995 veniva organizzata intorno a fine novembre e che per anni era stato un evento molto popolare e seguito. La notizia della cancellazione della sfilata, che era già circolata in estate, è stata data ufficialmente da"/>
  </head>
  <body>
    <article>
      <h1>Quest’anno Victoria’s Secret non farà la sua famosa sfilata di moda</h1>
      <address>
        <time datetime="2019-11-21T21:57:53+00:00">21 Nov 2019, 21:57</time>
      </address>
      <p>Quest’anno l’azienda di lingerie Victoria’s Secret non farà la sua famosa sfilata di moda, che dal 1995 veniva organizzata intorno a fine novembre e che per anni era stato un evento molto popolare e seguito. La notizia della cancellazione della sfilata, che era già circolata in estate, <a href="https://www.businessinsider.com/victorias-secret-cancels-fashion-show-its-official-2019-11?IR=T">è stata data ufficialmente da Les Wexner</a>, CEO di L Brands, la società che possiede Victoria’s Secret. Le sfilate di Victoria’s Secret erano famose perché ci partecipavano schiere di modelle canonicamente perfette, i cosiddetti “Angeli”, perché comprendevano concerti di cantanti molto popolari e perché prevedevano sempre delle scenografie stravaganti. Da tempo, però, la popolarità delle sfilate era in calo, così come quella del marchio stesso, legato a un’idea di bellezza considerata in parte superata. Nel 2013 la sfilata era stata seguita in diretta da quasi 10 milioni di persone, nel 2018 a seguirla erano state meno di un terzo. Wexner ha detto che la cancellazione della sfilata è legata alla volontà di ripensare completamente Victoria’s Secret.</p>
    </article>
  </body>
</html>