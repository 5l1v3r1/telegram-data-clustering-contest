<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507237"/>
    <meta property="og:site_name" content="0404"/>
    <meta property="article:published_time" content="2019-11-21T21:24:36+00:00"/>
    <meta property="og:title" content="שריפה פרצה בבניין בעפולה: בת 70 נלכדה בדירה ושאפה עשן – מצבה קשה"/>
    <meta property="og:description" content="ארבעה צוותי כיבוי והצלה הוזעקו הלילה (חמישי) לשריפה שפרצה בקומה מינוס 1 בניין בן 7 קומות ברחוב הבריגדה היהודית בגבעת המורה בעפולה. במהלך סריקות אחר לכודים,"/>
  </head>
  <body>
    <article>
      <h1>שריפה פרצה בבניין בעפולה: בת 70 נלכדה בדירה ושאפה עשן – מצבה קשה</h1>
      <address><time datetime="2019-11-21T21:24:36+00:00">21 Nov 2019, 21:24</time> by <a rel="author">ליעם גולן</a></address>
      <p>ארבעה צוותי כיבוי והצלה הוזעקו הלילה (חמישי) לשריפה שפרצה בקומה מינוס 1 בניין בן 7 קומות ברחוב הבריגדה היהודית בגבעת המורה בעפולה. במהלך סריקות אחר לכודים, חילצו לוחמי האש אישה כבת 70 שנלכדה בדירה הבוערת כשמצבה מוגדר קשה.</p>
      <p>חובשים ופראמדיקים של מד"א שהוזעקו למקום, העניקו לפצועה טיפול רפואי ראשוני ופינו אותה לבית החולים העמק כשהיא מורדמת ומונשמת.</p>
      <p>צוותי לוחמי האש פועלים לכיבוי השריפה, למניעת התפשטותה לדירות נוספות ולשחרור העשן. הלוחמים הנחו את שאר דיירי הבניין להסתגר בבתיהם עד סיום פעולות הכיבוי.</p>
      <p>עומרי גורגה, פאראמדיק מד"א, סיפר: "כשהגענו למקום, ראינו בניין מגורים עפוף עשן, מהקומה הראשונה הכבאים חילצו אשה בשנות השבעים, היא הייתה בהכרה ופניה היו מכוסים פייח, היא שאפה עשן רב, הענקנו לה טיפול רפואי מציל חיים שכלל הרדמה והנשמה ופינינו אותה לבית החולים כשמצבה קשה". (צילום: ארכיון).</p>
    </article>
  </body>
</html>