<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b1%cf%85%ce%bb%cf%8c%cf%80%ce%bf%cf%85%ce%bb%ce%bf%cf%82-%ce%bf%ce%b9-%ce%ad%ce%bd%ce%bf%cf%80%ce%bb%ce%b5%cf%82-%ce%b4%cf%85%ce%bd%ce%ac%ce%bc%ce%b5%ce%b9%cf%82-%cf%85%cf%80%ce%b5%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T21:54:35+00:00"/>
    <meta property="og:title" content="Παυλόπουλος: Οι Ένοπλες Δυνάμεις υπερασπίζονται υποδειγματικά την πατρίδα απέναντι σε κάθε απειλή"/>
    <meta property="og:description" content="Δηλώσεις έκανε ο Πρόεδρος της Δημοκρατίας, Προκόπης Παυλόπουλος, με αφορμή τον εορτασμό των Ενόπλων Δυνάμεων."/>
  </head>
  <body>
    <article>
      <h1>Παυλόπουλος: Οι Ένοπλες Δυνάμεις υπερασπίζονται υποδειγματικά την πατρίδα απέναντι σε κάθε απειλή</h1>
      <address>
        <time datetime="2019-11-21T21:54:35+00:00">21 Nov 2019, 21:54</time>
      </address>
      <p>
        <b>Δηλώσεις έκανε ο Πρόεδρος της Δημοκρατίας, Προκόπης Παυλόπουλος, με αφορμή τον εορτασμό των Ενόπλων Δυνάμεων.</b>
      </p>
      <p>Ο Πρόεδρος της Δημοκρατίας μετέβη το πρωί στον Μητροπολιτικό Ναό Αθηνών, όπου παρακολούθησε την δοξολογία για τον εορτασμό των Ενόπλων Δυνάμεων και στη συνέχεια κατέθεσε στεφάνι στο Μνημείο του Αγνώστου Στρατιώτη.</p>
      <p>Τις Ένοπλες Δυνάμεις, οι οποίες υπερασπίζονται αποτελεσματικώς, απέναντι σε κάθε απειλή και επιβουλή απ’ όπου και αν προέρχεται, την πατρίδα και την εθνική κυριαρχία, επαίνεσε ο Πρόεδρος της Δημοκρατίας, Προκόπης Παυλόπουλος, με την ευκαιρία εορτασμού της Ημέρας των Ενόπλων Δυνάμεων.</p>
      <p>Ο κ. Παυλόπουλος υπογράμμισε ότι «με αισθήματα απόλυτης εμπιστοσύνης στο ήθος και στο αξιόμαχο των Ενόπλων μας Δυνάμεων, ο λαός μας και το έθνος μας εκφράζουν την ευγνωμοσύνη τους προς αυτές, αναγνωρίζοντας ότι, με υποδειγματικό σεβασμό των αρχών και αξιών της Δημοκρατίας, υπερασπίζονται αποτελεσματικώς, απέναντι σε κάθε απειλή και επιβουλή απ’ όπου και αν προέρχεται, την πατρίδα μας και την εθνική μας κυριαρχία».</p>
      <p>Ο Πρόεδρος της Δημοκρατίας μετέβη το πρωί στον Μητροπολιτικό Ναό Αθηνών, όπου παρακολούθησε την δοξολογία για τον εορτασμό των Ενόπλων Δυνάμεων και στη συνέχεια κατέθεσε στεφάνι στο Μνημείο του Αγνώστου Στρατιώτη.</p>
    </article>
  </body>
</html>