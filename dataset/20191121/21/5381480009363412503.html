<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://deepika.com/nri/Pravasi_News.aspx?newscode=112910"/>
    <meta property="og:site_name" content="Deepika"/>
    <meta property="article:published_time" content="2019-11-21T21:59:00+00:00"/>
    <meta property="og:title" content="സ്വിറ്റ്സര്‍ലന്‍ഡില്‍ ഡിസ്പോസിബിള്‍ വരുമാനം കുറയുന്നു"/>
    <meta property="og:description" content="ബേണ്‍: ഹെല്‍ത്ത് ഇന്‍ഷ്വറന്‍സ് പ്രീമിയം, നികുതികള്‍ എന്നിവ അടക്കമുള്ള നിര്‍ബന്ധിത ചെലവുകള്‍ കഴിഞ്ഞ്"/>
  </head>
  <body>
    <article>
      <h1>സ്വിറ്റ്സര്‍ലന്‍ഡില്‍ ഡിസ്പോസിബിള്‍ വരുമാനം കുറയുന്നു</h1>
      <address><time datetime="2019-11-21T21:59:00+00:00">21 Nov 2019, 21:59</time> by <a rel="author">depika.com</a></address>
      <p>ബേണ്‍: ഹെല്‍ത്ത് ഇന്‍ഷ്വറന്‍സ് പ്രീമിയം, നികുതികള്‍ എന്നിവ അടക്കമുള്ള നിര്‍ബന്ധിത ചെലവുകള്‍ കഴിഞ്ഞ് ബാക്കി വരുന്ന തുകയായ ഡിസ്പോസിബിള്‍ വരുമാനം സ്വിറ്റ്സര്‍ഡില്‍ കുറഞ്ഞു വരുന്നതായി കണക്കുകളില്‍ വ്യക്തമാകുന്നു. ജീവിതചെലവില്‍ വരുന്ന വര്‍ധനയാണ് ഇതിനു പ്രധാന കാരണമായി വിലയിരുത്തപ്പെടുന്നത്.<br/><br/>വിലക്കയറ്റം പലരുടെയും വീട്ടു ബജറ്റുകള്‍ താറുമാറാക്കിത്തുടങ്ങിയതായും സ്വിസ് ഫെഡറല്‍ ഓഫീസ് ഓഫ് സ്റ്റാറ്റിസ്റ്റിക്സ് പുറത്തുവിട്ട ഹൗസ്ഹോള്‍ഡ് ബജറ്റ് സര്‍വേ റിപ്പോര്‍ട്ടില്‍ ചൂണ്ടിക്കാട്ടുന്നു. വിവിധ മേഖലകളില്‍ വീട്ടിലുണ്ടാകുന്ന ചെലവാണ് ഇതില്‍ പരിഗണിച്ചിരിക്കുന്നത്.<br/><br/>ഡിസ്പോസിബിള്‍ വരുമാനം ശരാശരി 7124 ഫ്രാങ്ക് ആയിരുന്നത് 6984 ഫ്രാങ്കായാണ് കുറഞ്ഞിരിക്കുന്നത്. ഇതു ദേശീയ ശരാശരിയാണെങ്കില്‍, മേഖലാടിസ്ഥാനത്തില്‍ നോക്കുമ്പോള്‍ ഇതിലും വലിയ അന്തരങ്ങള്‍ ദൃശ്യമാണ്. ഇക്കാര്യത്തില്‍ പണക്കാരും പാവപ്പെട്ടവരും തമ്മിലുള്ള അന്തരവും വര്‍ധിച്ചിട്ടുണ്ട്. <br/><br/><b>റിപ്പോർട്ട്: ജോസ് കുന്പിളുവേലിൽ</b></p>
      <related>
        <a href="https://deepika.com/nri/Pravasi_News.aspx?newscode=112910"/>
        <a href="https://deepika.com/nri/Pravasi_News.aspx?newscode=112909"/>
        <a href="https://deepika.com/nri/Pravasi_News.aspx?newscode=112908"/>
        <a href="https://deepika.com/nri/Pravasi_News.aspx?newscode=112907"/>
        <a href="https://deepika.com/nri/Pravasi_News.aspx?newscode=112897"/>
        <a href="https://deepika.com/nri/Pravasi_News.aspx?newscode=112896"/>
        <a href="https://deepika.com/nri/Pravasi_News.aspx?newscode=112888"/>
        <a href="https://deepika.com/nri/Pravasi_News.aspx?newscode=112887"/>
        <a href="https://deepika.com/nri/Pravasi_News.aspx?newscode=112886"/>
        <a href="https://deepika.com/nri/Pravasi_News.aspx?newscode=112885"/>
        <a href="https://deepika.com/nri/Pravasi_News.aspx?newscode=112884"/>
        <a href="https://deepika.com/nri/Pravasi_News.aspx?newscode=112883"/>
        <a href="https://deepika.com/nri/Pravasi_News.aspx?newscode=112864"/>
        <a href="https://deepika.com/nri/Pravasi_News.aspx?newscode=112863"/>
        <a href="https://deepika.com/nri/Pravasi_News.aspx?newscode=112862"/>
        <a href="https://deepika.com/nri/Pravasi_News.aspx?newscode=112850"/>
        <a href="https://deepika.com/nri/Pravasi_News.aspx?newscode=112849"/>
        <a href="https://deepika.com/nri/Pravasi_News.aspx?newscode=112848"/>
        <a href="https://deepika.com/nri/Pravasi_News.aspx?newscode=112844"/>
        <a href="https://deepika.com/nri/Pravasi_News.aspx?newscode=112838"/>
      </related>
    </article>
  </body>
</html>