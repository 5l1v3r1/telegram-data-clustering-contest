<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426234/katallhloteros-o-x-theoxarhs-gia-to-yp-toyrismoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T21:25:01+00:00"/>
    <meta property="og:title" content="Καταλληλότερος ο Χ. Θεοχάρης για το υπ. Τουρισμού"/>
    <meta property="og:description" content="Διπλάσιο ποσοστό ως καταλληλότερος για υπουργός Τουρισμού έλαβε ο Χάρης Θεοχάρης σε σχέση με την προκάτοχό του στο υπουργείο Έλενα Κουντουρά σε δημοσκόπηση που διενήργησε η Interview για λογαριασμό της Βεργίνα TV."/>
  </head>
  <body>
    <article>
      <h1>Καταλληλότερος ο Χ. Θεοχάρης για το υπ. Τουρισμού</h1>
      <address>
        <time datetime="2019-11-21T21:25:01+00:00">21 Nov 2019, 21:25</time>
      </address>
      <p>
        <b>Διπλάσιο ποσοστό ως καταλληλότερος για υπουργός Τουρισμού έλαβε ο Χάρης Θεοχάρης σε σχέση με την προκάτοχό του στο υπουργείο Έλενα Κουντουρά σε δημοσκόπηση που διενήργησε η Interview για λογαριασμό της Βεργίνα TV.</b>
      </p>
      <p>Η δημοσκόπηση αξιολόγησε τους υπουργούς της σημερινής κυβέρνησης σε σχέση με τους υπουργούς που ήταν στην ίδια θέση από την προηγούμενη κυβέρνηση.</p>
      <p>Eιδικότερα, σύμφωνα με τα αποτελέσματα της δημοσκόπησης για το υπουργείο Τουρισμού, το 45,5% θεωρεί καταλληλότερο υπουργό τον Χάρη Θεοχάρη, έναντι της Ελενας Κουντουρά που συγκέντρωσε το 23,6% των προτιμήσεων.</p>
      <p>Επίσης, στο πλαίσιο της δημοσκόπησης έγινε ερώτηση για τους χειρισμούς της σημερινής κυβέρνησης σε σχέση με το μεταναστευτικό και προσφυγικό θέμα.</p>
      <p>Σύμφωνα με τις απαντήσεις, το 29,1% εκτιμά ότι η σημερινή κυβέρνηση χειρίζεται καλύτερα το θέμα, το 19,1% απάντησε ότι η προηγούμενη κυβέρνηση χειρίσθηκε καλύτερα το θέμα, ενώ το 40,8% δήλωσε ότι και οι δύο κυβερνήσεις έχουν τον ίδιο τρόπο διαχείρισης.</p>
    </article>
  </body>
</html>