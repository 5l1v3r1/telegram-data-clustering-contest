<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159055_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-21T21:07:00+00:00"/>
    <meta property="og:title" content="Официално: Куадрадо се обвърза с Ювентус до 2022 година"/>
    <meta property="og:description" content="31-годишният футболист има 15 гола и 30 асистенции в 155 мача за Ювентус след трансфера си от Челси"/>
  </head>
  <body>
    <article>
      <h1>Официално: Куадрадо се обвърза с Ювентус до 2022 година</h1>
      <address><time datetime="2019-11-21T21:07:00+00:00">21 Nov 2019, 21:07</time> by <a rel="author">Николай Георгиев</a></address>
      <p> Хуан Куадрадо подписа нов договор с Ювентус. Колумбиецът се обвърза с “бианконерите” до 2022 година.</p>
      <p> <br/>Куадрадо бе привлечен в Юве през 2015 година и по принцип играе по дясното крило на атаката. В последните години обаче той успешно бе преквалифициран като десен бек и се справя повече от успешно с новата си роля. Именно с добрите си игри в защита през този сезон той убеди шефовете на торинци да му предложат удължаване на договора.<br/> <br/>31-годишният футболист има 15 гола и 30 асистенции в 155 мача за Ювентус след трансфера си от Челси. Той има спечелени 4 титли на Италия и един финал в Шампионската лига.<br/> <br/>Куадрадо става вторият футболист на Ювентус, който преподписав в последните дни. Преди това същото стори и Леонардо Бонучи, а следващият в списъка е Войчех Шчесни.</p>
    </article>
  </body>
</html>