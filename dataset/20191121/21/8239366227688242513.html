<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_drogobychi_zatverdyly_perelik_proiektivperemozhtsiv_gromadskogo_byudzhetu_2020_331341.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T21:08:00+00:00"/>
    <meta property="og:title" content="У Дрогобичі затвердили перелік проєктів-переможців Громадського бюджету 2020"/>
    <meta property="og:description" content="Сесія ДМР затвердила перелік проєктів-переможців Громадського бюджету 2020 Про це Гал-інфо повідомили сьогодні, 21 листопада, у прес-службі Дрогобицької міської ради."/>
  </head>
  <body>
    <article>
      <h1>У Дрогобичі затвердили перелік проєктів-переможців Громадського бюджету 2020</h1>
      <h2>Сесія ДМР затвердила перелік проєктів-переможців Громадського бюджету 2020 Про це Гал-інфо повідомили сьогодні, 21 листопада, у прес-службі Дрогобицької міської ради.</h2>
      <address>
        <time datetime="2019-11-21T21:08:00+00:00">21 Nov 2019, 21:08</time>
      </address>
      <figure>
        <img src="https://galinfo.com.ua/media/gallery/intxt/d/r/drogobych_22eaf.jpg"/>
      </figure>
      <p>Впродовж 7-20 жовтня дрогобичани мали можливість шляхом голосування обрати проєкти, які мали б бути профінансовані у 2020 році з бюджету Дрогобича.</p>
      <p>Бюджет конкурсу — 1 мільйон гривень.</p>
      <p>Загалом участь у голосуванні взяли 1295 дрогобичан.</p>
      <p>Відповідно до результатів голосування, сформовано рейтинг локальних та рейтинг загальноміських проєктів, які винесли на затвердження сесії Дрогобицької міської ради.</p>
      <p>Відтак у вівторок, 19 листопада, під час сесійного засідання депутати ДМР затвердили перелік проектів-переможців Громадського бюджету-2020, серед яких три локальні та чотири загальноміські.</p>
      <p>
        <b>Переможці локальних проєктів:</b>
      </p>
      <p>• Дитячий майданчик . ОСББ ” Карпати – 1″ В. Володимира Великого 28. – 149000 гривень;</p>
      <p>• Відеоспостереження прибудинкової території б.81/1, 81/2 по вул. М.Грушевського м. Дрогобича. – 133680 гривень;</p>
      <p>• Спортивно-розважальний майданчик “Дитяча мрія” – 170000 гривень.</p>
      <p>
        <b>Переможці загальноміських проектів:</b>
      </p>
      <p>• Облаштування скверу та встановлення арт-об’єкту «Я люблю музику» біля музичного коледжу ім. Барвінського для покращення міського простору та збільшення туристичної привабливості міста Дрогобича – 162000 гривень</p>
      <p>• Інтерактивний простір для молоді при Молодіжному просторі Дрогобича – 170000 гривень;</p>
      <p>• БЕЗПЕКА інклюзивного майданчику для особливих дітей (вул. Грушевського , 79 / 2 в м.Дрогобич) -123777 гривень;</p>
      <p>• Популяризація та збільшення туристичної привабливості міста Дрогобича шляхом встановлення арт -об’єкту “І love Drogobych” – 38000 гривень.</p>
      <p>Окрім цього, для фінансування за рахунок коштів Громадського бюджету затвердили перелік минулорічних проектів-переможців, які ще не реалізували.</p>
      <p>
        <b>Серед них два загальноміські проєкти:</b>
      </p>
      <p>• Шаходром (парк на вулиці Трускавецькій);</p>
      <p>• Міжнародний туристичний маршрут “Стежками Юрія Дрогобича”;</p>
      <p>
        <b>Та чотири локальні проєкти:</b>
      </p>
      <p>• Дитячий майданчик “Зелена галявина” на вул. П. Орлика 20/1, 20/2</p>
      <p>• Зупинка громадського транспорту на вул.І.Франка;</p>
      <p>• Облаштування майданчику для роздільного сортування сміття на вул.Л.Українки;</p>
      <p>• Встановлення дитячого ігрового майданчика на прибудинковій території житлового будинку №17 на вул. Коновальця.</p>
      <p>Нагадаємо, що на Львівщині на площі Ринок <a href="https://galinfo.com.ua/news/na_lvivshchyni_na_ploshchi_rynok_vstanovlyat_pamyatnu_tablytsyu_vydatnomu_kompozytoru_331338.html">встановлять пам`ятну таблицю</a> видатному композитору.</p>
    </article>
  </body>
</html>