<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714665-kostas-passarhs-xespa-o-aderfos-toy-dolofonhmenoy-astynomikoy.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T21:59:00+00:00"/>
    <meta property="og:title" content="Κώστας Πάσσαρης: Ξεσπά ο αδερφός του δολοφονημένου αστυνομικού"/>
    <meta property="og:description" content="Ξεσπούν οι συγγενείς των θυμάτων που άφησε πίσω του ο Κώστας Πάσσαρης στο ενδεχόμενο να εκδοθεί στην Ελλάδα ο διαβόητος κακοποιός για να δικαστεί για"/>
  </head>
  <body>
    <article>
      <h1>Κώστας Πάσσαρης: Ξεσπά ο αδερφός του δολοφονημένου αστυνομικού</h1>
      <address>
        <time datetime="2019-11-21T21:59:00+00:00">21 Nov 2019, 21:59</time>
      </address>
      <p>Ξεσπούν οι συγγενείς των θυμάτων που άφησε πίσω του ο Κώστας Πάσσαρης στο ενδεχόμενο να εκδοθεί στην Ελλάδα ο διαβόητος κακοποιός για να δικαστεί για σειρά εγκλημάτων και για να εκτίσει το υπόλοιπο της ποινής του.<br/><br/>Σύμφωνα με το ρεπορτάζ του ΑΝΤ1 πιστεύουν πως ο Πάσσαρης θα συνεχίσει την εγκληματική του δράση. Η οργή του αδερφού του Διονύση Αλεβιζόπουλου που έπεσε νεκρός τον Φεβρουάριο του 2001 από τον διαβόητο κακοποιό Κώστα Πάσσαρη ξεχειλίζει.<br/><br/>Η οικογένεια του αρχιφύλακα ξεσπά στον ΑΝΤ1, ύστερα από τη δημοσίευση των εγγράφων από τις ρουμανικές Αρχές προς την ελληνική Δικαιοσύνη όπου δίνουν το πράσινο φως για τη μεταφορά του στην Ελλάδα για να εκτίσει το υπόλοιπο της ποινής του.<br/><br/>«Ο Πάσσαρης είναι ο Πάσσαρης. Σκότωσε τον αδερφό μας. Θα ξανακάνει και άλλα σε άλλους. Εγώ προσωπικά ούτε να τον δω δεν θέλω. Έχουμε περάσει τα πάνδεινα και μέχρι να πεθάνουμε δεν θα το ξεχάσουμε. Ζητάει συγγνώμη αλλά τι να το κάνω; Εμείς δεν μπορούμε να τον συγχωρέσουμε».<br/><br/>Ο Διονύσης Αλεβιζόπουλος έπεσε νεκρός σε ηλικία 49 ετών καθώς ο 26χρονος τότε Πάσσαρης τον πυροβόλησε σχεδόν εξ επαφής. «Γιατί έχει κάνει έφεση; Για να ελαφρύνει τη θέση του; Δεν νομίζω ότι πρέπει να ελαφρυνθεί η θέση του. Έκανε κάποια εγκλήματα και πρέπει να πληρώσει», τονίζει ο αδερφός του αστυνομικού που δολοφονήθηκε από τον διαβόητο κακοποιό.</p>
      <figure>
        <iframe src="https://www.youtube.com/embed/i9vVG1oA7CI" width="560" height="315" data-service="Youtube" scrolling="no"/>
      </figure>
    </article>
  </body>
</html>