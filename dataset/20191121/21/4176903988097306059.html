<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/na-trajektu-izmedju-francuske-i-irske-pronadjeno-16-migranata/"/>
    <meta property="og:site_name" content="Krstarica"/>
    <meta property="article:published_time" content="2019-11-21T21:19:00+00:00"/>
    <meta property="og:title" content="Na trajektu između Francuske i Irske pronađeno 16 migranata"/>
    <meta property="og:description" content="DABLIN - Posada putničkog trajekta na putu iz Francuske za Irsku otkrila je 16 migranata bliskoistočnog porekla sakrivenih u zapečaćenoj prikolici, a svi"/>
  </head>
  <body>
    <article>
      <h1>Na trajektu između Francuske i Irske pronađeno 16 migranata</h1>
      <address><time datetime="2019-11-21T21:19:00+00:00">21 Nov 2019, 21:19</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>DABLIN – Posada putničkog trajekta na putu iz Francuske za Irsku otkrila je 16 migranata bliskoistočnog porekla sakrivenih u zapečaćenoj prikolici, a svi su u dobrom zdravstvenom stanju, saopštila je irska policija.</p>
      <p>„Migranti su pronađeni tokom rutinskog pregleda trajekta dok je putovao iz francuske luke Šerbur ka Roslaru u jugoistočnoj Irskoj“, rekla je portparol švedske kompanje koja upravlja brodom, Stena Lind.</p>
      <p>Policja navodi da veruje da su svi migranti pronađeni na trajektu odrasli muškarci, ali se još čeka potvrda starosti jedne osobe koja bi mogla da bude maloletna, preosi Rojters.</p>
      <p>„Osoblje trajekta, uz pomoć vozača kamiona, otvorilo je prikolicu, a migranti su odvedeni u prvatni salon, gde im je pružena medicinska pomoć“, stoji u saopštenju.</p>
      <p>Dodaje se da su imigracione vlasti počele da procesuiraju muškarce u skladu sa zakonom o imigraciji nakon što je trajekt stigao u Irsku.</p>
      <p>Policja pregleda kamion koji je u posedu lokalne irske kompanije.</p>
      <p>„Vlasnik i vozač, muškarac u 50-tim godinama, koji je stanovnik Irske više od 25 godine, u potpunosti sarađuju sa policijom“, kaže se u saopštenju.</p>
      <p>Holandske vlasti su u utorak pronašle 25 migranata u teretnom delu trajekta na putu za Veliku Britaniju, nedugo nakon što je napustio Holandiju.</p>
      <p>Tela 39 migranata iz Vijetnama pronađena su 23. oktobra u kamionu-hladnjaci ublizini Londona, a zbog njihove smrti u Velikoj Britaniji je optuženo dvoje ljudi, a u Vijetnamu osmoro.</p>
      <p>(Tanjug)</p>
    </article>
  </body>
</html>