<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/panathinaikos-xamos-gia-to-pao-alive-sti-germania-apotheosi-gia-diamantidi-kai-alverti-vid-pics/2920842/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T21:25:33+00:00"/>
    <meta property="og:title" content="Παναθηναϊκός: “Χαμός” για το PAO Alive στη Γερμανία! Αποθέωση για Διαμαντίδη και Αλβέρτη – [vid, pics]"/>
    <meta property="og:description" content="Ο Παναθηναϊκός έκανε την πρώτη εκδήλωση για το PAO Alive στο εξωτερικό και συγκεκριμένα στο Μόναχο, όπου έγινε... χαμός από τους φίλους του Τριφυλλιού, που αποθέωσαν τον Δημήτρη Διαμαντίδη και τον Φραγκίσκο Αλβέρτη."/>
  </head>
  <body>
    <article>
      <h1>Παναθηναϊκός: “Χαμός” για το PAO Alive στη Γερμανία! Αποθέωση για Διαμαντίδη και Αλβέρτη – [vid, pics]</h1>
      <h2>Ο Παναθηναϊκός έκανε την πρώτη εκδήλωση για το PAO Alive στο εξωτερικό και συγκεκριμένα στο Μόναχο, όπου έγινε... χαμός από τους φίλους του Τριφυλλιού, που αποθέωσαν τον Δημήτρη Διαμαντίδη και τον Φραγκίσκο Αλβέρτη.</h2>
      <address><time datetime="2019-11-21T21:25:33+00:00">21 Nov 2019, 21:25</time> by <a rel="author">Newsit Newsroom</a></address>
      <p>Με ολόκληρη της αποστολή του Παναθηναϊκού να δίνει το “παρών” πραγματοποιήθηκε το PAO Alive Munich Event, το οποίο και είχε ως στόχο την ενημέρωση των φίλων του Τριφυλλιού για το εγχείρημα του Δημήτρη Γιαννακόπουλου και στο εξωτερικό.</p>
      <p>Η συμμετοχή ήταν μεγάλη, με την αίθουσα να είναι κατάμεστη και τους παίκτες της ομάδας μπάσκετ να γνωρίζει την αποθέωση, αλλά τους Δημήτρη Διαμαντίδη και Φραγκίσκο Αλβέρτη να έχουν την τιμητική τους. Οι δύο θρύλοι του Παναθηναϊκού ήταν τα κεντρικά πρόσωπα της εκδήλωσης και μίλησαν στους οπαδούς για το PAO Alive.</p>
      <h3>Οι δηλώσεις του Αλβέρτη</h3>
      <p>«Όταν είσαι Παναθηναϊκός είσαι Παναθηναϊκός για μια ζωή. Όταν βάζεις μέσα σου την ιδέα και την έννοια του Παναθηναϊκού δεν μπορείς παρά να την υπηρετείς και να την υποστηρίζεις και στις χαρές και στις λύπες</p>
      <p>Γίνεται μια προσπάθεια να βοηθήσουμε όλοι μας το Σύλλογο τον οποίο πιστεύουμε.</p>
      <p>Είναι ο Σύλλογος που μας έχει κάνει σαν Παναθηναϊκούς υπερήφανους πάρα πολλές φορές. Τόσο στην Ελλάδα τόσο και στην Ευρώπη, έχει πετύχει κατορθώματα τα οποία είναι γνωστά ανά τον κόσμο. Πιστεύω ως Παναθηναϊκός ότι έχουμε κάνει όλους τους Έλληνες του εξωτερικού και περισσότερο τους Παναθηναϊκούς, πάρα πολλές φορές υπερήφανους.</p>
      <p>Έτσι, τώρα, σε μια δύσκολη στιγμή της Παναθηναϊκής ιδέας, που χρειάζεται τη βοήθεια όλων μας, από τον πιο μικρό μέχρι τον πιο μεγάλο ηλικιακά φίλαθλο αυτής της ομάδας, κάνουμε μια προσπάθεια ώστε να κρατήσουμε το όνειρο και την ομάδα ζωντανή!</p>
      <p>Πιστεύω και εύχομαι πως αυτή η προσπάθεια θα αποδώσει έτσι ώστε να μπορούμε να έχουμε το δικό μας γήπεδο, το δικό μας όνειρο, όλα τα τμήματα και όλα τα αθλήματα του Παναθηναϊκού να έχουν τη δική τους στέγη και να συνεχίσουμε την Αυτοκρατορία μας».</p>
      <h3>Οι δηλώσεις του Διαμαντίδη</h3>
      <p>«Είμαι πολύ χαρούμενος που βρίσκομαι εδώ. Κανονικά δεν ήταν προγραμματισμένο να είμαι σήμερα στην εκδήλωση αλλά μου ζητήθηκε και με μεγάλη μου χαρά παρευρίσκομαι.</p>
      <p>Χαίρομαι που έχει νεαρό κόσμο αλλά και κόσμο μεγαλύτερο σε ηλικία. Nομίζω ότι ο Φραγκίσκος τα είπε πολύ καλά. Πρόκειται για ένα εγχείρημα σαφώς πολύ δύσκολο, ωστόσο είμαστε όλοι πρόθυμοι να προσπαθήσουμε σκληρά ώστε να γίνει πράξη.</p>
      <p>Εύχομαι ο καθένας όσο μπορεί να δείξει έμπρακτα την αγάπη σε αυτό τον Σύλλογο τον οποίο τον υπηρετήσαμε και ζήσαμε όλοι μαζί όμορφες στιγμές. Και νομίζω ότι θα τα καταφέρουμε. Σας ευχαριστώ πάρα πολύ».</p>
      <figure>
        <iframe data-src="https://twitter.com/pickngreen/status/1197602242284662786?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/pickngreen/status/1197605449836777472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Theo_Anast/status/1197577180559085569?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Xristos_pao/status/1197611957437845504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>