<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/basket-league/story/655471/aris-proponisi-me-fitzpatrik"/>
    <meta property="og:site_name" content="OnSports"/>
    <meta property="article:published_time" content="2019-11-21T21:13:48+00:00"/>
    <meta property="og:title" content="Άρης: Προπόνηση με Φιτζπάτρικ"/>
    <meta property="og:description" content="Με καινούργιο πρόσωπο στο γήπεδο τον Τοαρλίν Φιτζπάτρικ έδωσε σήμερα συνέχεια στην προετοιμασία του για το, εντός έδρας, παιχνίδι την Κυριακή (24/11, 17.00), στο πλαίσιο της 8ης αγωνιστικής της Basket League, με το Περιστέρι, ο Άρης."/>
  </head>
  <body>
    <article>
      <h1>Άρης: Προπόνηση με Φιτζπάτρικ</h1>
      <address><time datetime="2019-11-21T21:13:48+00:00">21 Nov 2019, 21:13</time> by <a rel="author">Onsports Team</a></address>
      <p>Με καινούργιο πρόσωπο στο γήπεδο τον Τοαρλίν Φιτζπάτρικ έδωσε σήμερα συνέχεια στην προετοιμασία του για το, εντός έδρας, παιχνίδι την Κυριακή (24/11, 17.00), στο πλαίσιο της 8ης αγωνιστικής της Basket League, με το Περιστέρι, ο Άρης.</p>
      <p>Ο Αμερικανός πάουερ φόργουορντ/σέντερ, αφού υποβλήθηκε στις απαιτούμενες ιατρικές εξετάσεις, βρέθηκε το απόγευμα στο Αλεξάνδρειο, άκουσε οδηγίες στην προπόνηση από τον Σούλη Μαρκόπουλο και είναι σε εξέλιξη η προσπάθεια για να εκδοθεί δελτίο, προκειμένου να έχει δικαίωμα συμμετοχής στο ματς με το σύνολο του Ηλία Ζούρου.</p>
      <p>Ο Λευτέρης Μποχωρίδης, ακόμη, ακολούθησε το μεγαλύτερο μέρος του ομαδικού προγράμματος και στη συνέχεια έκανε ατομικό. Ήταν στην κεντρική σάλα του Παλέ, αντίθετα, αλλά δεν έκανε προπόνηση, όπως συνέβη και την Τετάρτη (20/11), ο Βλάντιμιρ Ντραγκίτσεβιτς, ο οποίος δεν έχει ξεπεράσει πλήρως την ίωση που τον ”χτύπησε” εσχάτως.</p>
    </article>
  </body>
</html>