<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/rekor-episkepsimotitas-gia-to-design-museum-tou-londinou-anakoinose-to-programma-tou-2020/2920304/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T21:31:52+00:00"/>
    <meta property="og:title" content="Ρεκόρ επισκεψιμότητας για το Design Museum του Λονδίνου – Ανακοίνωσε το πρόγραμμα του 2020"/>
    <meta property="og:description" content="Το πρόγραμμα εκθέσεών του για το 2020 έδωσε στη δημοσιότητα το Design Museum του Λονδίνου. Τον επόμενο Σεπτέμβριο εγκαινιάζεται μεγάλο show αφιερωμένο στον οίκο Prada, τον Απρίλιο μια εξερεύνηση της ηλεκτρονικής μουσικής με τίτλο «Electronic» και τον Ιούνιο η έκθεση «Sneakers Unboxed: Studio to Street», μια επισκόπηση του κόσμου των αθλητικών υποδημάτων."/>
  </head>
  <body>
    <article>
      <h1>Ρεκόρ επισκεψιμότητας για το Design Museum του Λονδίνου – Ανακοίνωσε το πρόγραμμα του 2020</h1>
      <h2>Το πρόγραμμα εκθέσεών του για το 2020 έδωσε στη δημοσιότητα το Design Museum του Λονδίνου. Τον επόμενο Σεπτέμβριο εγκαινιάζεται μεγάλο show αφιερωμένο στον οίκο Prada, τον Απρίλιο μια εξερεύνηση της ηλεκτρονικής μουσικής με τίτλο «Electronic» και τον Ιούνιο η έκθεση «Sneakers Unboxed: Studio to Street», μια επισκόπηση του κόσμου των αθλητικών υποδημάτων.</h2>
      <address><time datetime="2019-11-21T21:31:52+00:00">21 Nov 2019, 21:31</time> by <a rel="author">Newsit Newsroom</a></address>
      <p>Το show «Prada. Front and Back» περιγράφεται ως «η πρώτη μεγάλη έκθεση σε μουσείο ενός από τους με τη μεγαλύτερη επίδραση οίκου μόδας στον κόσμο». Σε αυτό, θα υπάρχει η παρουσία των αρχιτεκτόνων Rem Koolhaas και Herzog &amp; de Meuron (και τα δύο αρχιτεκτονικά γραφεία έχουν στο παρελθόν συνεργαστεί με τον ιταλικό οίκο).</p>
      <p>«Είμαστε ενθουσιασμένοι που ανακοινώνουμε το πρόγραμμά μας για το 2020, με μια σειρά εκθέσεων που προκαλούν και οι οποίες θα μας επιτρέψουν να καταστήσουμε ορατή την επίδραση του ντιζάιν: από την εξερεύνηση της τεχνολογίας και καινοτομίας στη βιομηχανία των αθλητικών υποδημάτων ως τη μεταμόρφωση του μουσικού κόσμου μας μέσω των ηλεκτρονικών μηχανημάτων» δήλωσε, στο Dezeen, ο διευθυντής του μουσείου Deyan Sudjic, ο οποίος και πρόκειται να αποχωρήσει. «Μέσα από το πρίσμα οραματιστών του ντιζάιν, όπως οι Rem Koolhaas και Herzog &amp; de Meuron, θα αφηγηθούμε την αξιοσημείωτη ιστορία του ιταλικού οίκου μόδας στη μόδα» πρόσθεσε, και επιμελείται ο ίδιος προσωπικά αυτό το show.</p>
      <p>Η έκθεση «Elecronic» θα φέρνει στον νου «την εμπειρία τού να είσαι μέσα σ’ ένα κλαμπ», ενώ το show για τα αθλητικά παπούτσια θα στρέψει τους προβολείς σε «κλασικές δημιουργίες που είναι cult, σε περιορισμένης κυκλοφορίας κρεασιόν και σε σπάνια χρωματικά μονοπάτια αναζήτησης».</p>
      <p>Οι λεπτομέρειες του προγράμματος δόθηκαν στη δημοσιότητα, καθώς το Design Museum έσπασε το ρεκόρ επισκεψιμότητας του: προς το παρόν, στο τρέχον οικονομικό έτος το οποίο διαρκεί από 1ης Απριλίου του 2019 έως την 31η Μαρτίου του 2020, έχει προσελκύσει 229.360 επισκέπτες, ανακάμπτοντας από την πτώση σε 183.392 επισκέπτες που σημειώθηκε σε ολόκληρο το οικονομικό έτος 2018/2019. Η θεαματική ανάκαμψη οφείλεται κυρίως στην έκθεση «Stanley Kubrik: The Exhibition» του περασμένου καλοκαιριού (169.000 επισκέπτες). Το προηγούμενο ρεκόρ επισκεψιμότητάς του Design Museum ήταν οι 228.960 επισκέπτες το οικονομικό έτος 2017/2018.</p>
    </article>
  </body>
</html>