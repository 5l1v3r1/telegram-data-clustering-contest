<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426185/egkainiasthke-to-neo-oikhma-ths-rodiakhs-adelfothtas-melboyrnhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T21:00:01+00:00"/>
    <meta property="og:title" content="Εγκαινιάστηκε το νέο οίκημα της Ροδιακής Αδελφότητας Μελβούρνης"/>
    <meta property="og:description" content="Σε μια πανηγυρική ατμόσφαιρα και παρουσία πολλών επισήμων, έγιναν τα εγκαίνια του νέου κτηρίου της Ροδιακής Αδελφότητας Μελβούρνης και Βικτώριας «Ο Διαγόρας» την περασμένη Κυριακή, 17 Νοεμβρίου 2019 στο North Melbourne."/>
  </head>
  <body>
    <article>
      <h1>Εγκαινιάστηκε το νέο οίκημα της Ροδιακής Αδελφότητας Μελβούρνης</h1>
      <h2>Με ενίσχυση $225.000 από την πολιτειακή κυβέρνηση της Βικτώριας</h2>
      <address>
        <time datetime="2019-11-21T21:00:01+00:00">21 Nov 2019, 21:00</time>
      </address>
      <p>
        <b>Σε μια πανηγυρική ατμόσφαιρα και παρουσία πολλών επισήμων, έγιναν τα εγκαίνια του νέου κτηρίου της Ροδιακής Αδελφότητας Μελβούρνης και Βικτώριας «Ο Διαγόρας» την περασμένη Κυριακή, 17 Νοεμβρίου 2019 στο North Melbourne.</b>
      </p>
      <p>Οι επίσημοι προσκεκλημένοι ήταν πολλοί, όπως ο πατέρας Λεωνίδας Ιωάννου από την Υπαπαντή του Κυρίου Coburg ο οποίος και ευλόγησε το νέο μας κτήριο, τον Γενικό Πρόξενο της Ελλάδας στη Μελβούρνη κ. Δημήτριο Μιχαλόπουλο, την ομοσπονδιακή βουλευτή Calwell. κ. Μαρία Βαμβακινού και τον κ. Κωνσταντίνο Ταράσλια, αντιδήμαρχο Ρόδου, υπεύθυνο για τον Τουρισμό και τις Πολιτιστικές και Διεθνείς Υποθέσεις που απηύθηνε μήνυμα μέσα από το βίντεο. Συνοδεία της εκλεκτής μουσικής του μουσικού συγκροτήματος «Spasta» και με το σερβίρισμα εύγευστων φαγητών και μεζέδων, τα μέλη της Αδελφότητας καμάρωσαν το καινούργιο τους σπίτι που απέκτησαν μετά από πολλούς κόπους και καθυστερήσεις. Το Διοικητικό Συμβούλιο (Δ.Σ.) της Ροδιακής Αδελφότητας παραδέχεται ότι οι διαδικασίες για τις απαραίτητες αλλαγές του νέου κτηρίου ήταν πολύ χρονοβόρες, πιστεύει όμως ότι το καινούργιο σπίτι με τις ανέσεις του θα ανταποκριθεί πλήρως στις ανάγκες των μελών της Αδελφότητας.</p>
      <p>Το Δ.Σ. επιθυμεί να εκφράσει και δημόσια τις θερμές του ευχαριστίες προς την Κυβέρνηση της Βικτώριας και το Υπουργείο Πολυπολιτισμικών Υποθέσεων για τη γενναιόδωρη βοήθεια των $225.000 καθώς επίσης και στον Γενικό μας Πρόξενο για το συνεχές ενδιαφέρον και υποστήριξη προς τη Ροδιακή Αδελφότητα. Τέλος, θα θέλαμε να εκφράσουμε τις ειλικρινείς μας ευχαριστίες προς τον Δήμαρχο Ρόδου καθώς και προς τον αντιδήμαρχο Ρόδου κ. Κωνσταντίνο Ταρασλιά για το συνεχές ενδιαφέρον και την υποστήριξή τους.</p>
      <p>ΚΩΣΤΑΣ ΣΕΒΔΑΛΑΚΗΣ<br/>Πρόεδρος</p>
      <p>ΜΟΝΙΚ ΑΓΓΕΛΙΔΗ</p>
      <p>Γραμματέας</p>
      <p>(Πηγή: neoskosmos.com)</p>
    </article>
  </body>
</html>