<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/samsung-galaxy-s11-va-dispune-de-un-display-cu-rata-de-refresh-de-120hz/"/>
    <meta property="og:site_name" content="Gadget.ro"/>
    <meta property="article:published_time" content="2019-11-21T21:18:14+00:00"/>
    <meta property="og:title" content="Samsung GALAXY S11 va dispune de un display cu rată de refresh de 120Hz"/>
    <meta property="og:description" content="Samsung nu a făcut încă pasul spre telefoane cu display cu rată de refresh de 90Hz şi nici nu o va face prea curând. Se pare că producătorul sud-coreean a decis ca pentru flagshipul Samsung GALAXY …"/>
  </head>
  <body>
    <article>
      <h1>Samsung GALAXY S11 va dispune de un display cu rată de refresh de 120Hz</h1>
      <address><time datetime="2019-11-21T21:18:14+00:00">21 Nov 2019, 21:18</time> by <a rel="author" href="https://www.gadget.ro/author/cosmin-musat/" target="_blank">Cosmin Mușat</a></address>
      <p>Samsung nu a făcut încă pasul spre telefoane cu display cu rată de refresh de 90Hz şi nici nu o va face prea curând. Se pare că producătorul sud-coreean a decis ca pentru flagshipul <b>Samsung GALAXY S11 să sară direct la o rată de refresh de 120Hz.</b></p>
      <p>Cel puţin aşa se observă în câteva capturi de ecran realizate interfeţei One UI 2.0 Beta. Interesant este că utilizatorul va putea seta dacă trecerea dintre 60Hz şi 120Hz să se facă automat sau manual.</p>
      <figure>
        <img src="https://www.gadget.ro/wp-content/uploads/2019/11/display-120Hz.jpg"/>
      </figure>
      <p>Alte detalii existente deja par a confirma noutatea: Samsung a livrat display-uri cu rată de refresh de 120Hz către producătorii de smartphone-uri dedicate gamingului, iar noul procesor Exynos 990 suportă astfel de ecrane.</p>
      <p>Avantajul adus de acest tip de display este cu siguranţă fluiditatea crescută, una ce promite o nouă experienţă în gaming. Există totuşi şi un dezavantaj major şi anume autonomia (ecranul de 120Hz se va comporta precum o sugativă în contactul cu bateria).</p>
      <p>Alte noutăţi despre Samsung GALAXY S11:</p>
      <ul>
        <li>display de 6.4 inci, 6.7 inci şi 6.9 inci în funcţie de model;</li>
        <li>procesor Exynos 990 / Qualcomm Snapdragon 865 în funcţie de regiune;</li>
        <li>memorii RAM LPDDR5 şi spaţiu de stocare UFS 3.0;</li>
        <li>cameră foto cvadruplă cu senzor principal de 108 Megapixeli şi filmare 8K;</li>
        <li>conectivitate 5G;</li>
        <li>încărcare rapidă standard la 25W.</li>
      </ul>
      <footer>Sursa: <a href="https://www.gsmarena.com/samsung_galaxy_s11_may_have_120_hz_display-news-40189.php">gsmarena.com</a></footer>
    </article>
  </body>
</html>