<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417234/printezis-den-ginontai-ola-me-magiko-ravdi-tha-prospathisoyme-gia-kalytero"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T21:04:00+00:00"/>
    <meta property="og:title" content="Πρίντεζης: «Δεν γίνονται όλα με μαγικό ραβδί, θα προσπαθήσουμε για το καλύτερο»"/>
    <meta property="og:description" content="Ο Γιώργος Πρίντεζης μίλησε για το «διπλό» στην έδρα της Άλμπα Βερολίνου (80-99) κι ευχαρίστησε τον κόσμο του Ολυμπιακού που ακολούθησε την ομάδα στο ταξίδι."/>
  </head>
  <body>
    <article>
      <h1>Πρίντεζης: «Δεν γίνονται όλα με μαγικό ραβδί, θα προσπαθήσουμε για το καλύτερο»</h1>
      <h2>Ο Γιώργος Πρίντεζης μίλησε για το «διπλό» στην έδρα της Άλμπα Βερολίνου (80-99) κι ευχαρίστησε τον κόσμο του Ολυμπιακού που ακολούθησε την ομάδα στο ταξίδι.</h2>
      <address><time datetime="2019-11-21T21:04:00+00:00">21 Nov 2019, 21:04</time> by <a rel="author" href="http://www.gazzetta.gr/dimosiografos/katia-petropoulou" target="_blank">Κάτια Πετροπούλου</a></address>
      <p><b>Ο υπαρχηγός του Ολυμπιακού είπε αρχικά στην κάμερα της Nova: </b>«<i>Προχθές χάσαμε δικό μας ματς (σ.σ. Μπάγερν) και μας πείραξε πολύ. Έχουμε βελτιωθεί λίγο, αλλά το σημαντικό τώρα, είναι να κερδίζεις. Όσο καλά και να παίζεις, αν δεν κερδίσεις, δεν φτάνει. Ξέραμε πως παίζαμε με μια ομάδα πολύ καλή και δεν μπορούσαμε να χαλαρώσουμε ούτε λεπτό, γιατί θα μας τιμωρούσε. Ξέρω και τον προπονητή τους και πως τους αρέσει πολύ να τρέχουν και να βγαίνουν σε αιφνιδιασμούς. Είχαμε καλές επιστροφές και πήραμε και καλά σουτ, τους "κόψαμε" το συγκεκριμένο στοιχείο</i>».</p>
      <p><b>Για τους ξεκάθαρους ρόλους που φαίνεται να έχει πια η ομάδα, σχολίασε: </b>«<i>Σίγουρα δεν γίνονται όλα με μαγικό ραβδί. Ο κόουτς προσπάθησε να μας βάλει κανόνες, αλλά και στη δικιά του φιλοσοφία, ζήτησε από άλλους λιγότερα κι από άλλους περισσότερα, ώστε να κάνει ο καθένας ό,τι καλύτερο μπορεί. Θα προσπαθήσουμε για το καλύτερο στη συνέχεια</i>».</p>
      <p><b>Έπειτα, πρόσθεσε πως:</b> «<i>Στο σύγχρονο μπάσκετ, αν δεν παίξεις άμυνα απέναντι σε καλές ομάδες, ειδικά εκτός έδρας, δεν έχεις ελπίδες</i>».</p>
      <p><b>Για τον Ρούμπιτ και τη θέση που μοιράζονται, δήλωσε: </b>«<i>Είναι πολύ σημαντικό να συμπληρώνει ο ένας τον άλλον στην πεντάδα. Ο άλλος που θα έρθει και θα παίζει στη θέση μου, θα πρέπει να δώσει πράγματα, που δεν δίνω εγώ κι αντίστροφα</i>».</p>
      <p><b>Για τον κόσμο του Ολυμπιακού που πήγε στην «Mercedes-Benz Arena» πρόσθεσε: </b>«<i>Τους ευχαριστούμε πολύ όλους που έκαναν το ταξίδι και ήταν εδώ. Ήρθαν πολλοί από Αθήνα, από τη Σύρο, από πολλά μέρη της Ελλάδας κι από την Αμερική</i>».</p>
    </article>
  </body>
</html>