<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474116-jachira-prosze-o-jakies-regulacje-ws-calowania-po-rekach"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T21:31:55+00:00"/>
    <meta property="og:title" content="Czy leci z nami pilot? Jachira w Sejmie: Proszę o jakieś regulacje ws. całowania po rękach. Odczuwam dyskomfort, to molestowanie"/>
    <meta property="og:description" content="&quot;Ja nigdy w mojej karierze zawodowej nie spotkałam się z tak wielką potrzebą całowania po rękach. Szczególnie posłów prawicy, ale tak naprawdę z każdej opcji&quot;."/>
  </head>
  <body>
    <article>
      <h1>Czy leci z nami pilot? Jachira w Sejmie: Proszę o jakieś regulacje ws. całowania po rękach. Odczuwam dyskomfort, to molestowanie</h1>
      <address><time datetime="2019-11-21T21:31:55+00:00">21 Nov 2019, 21:31</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Posłanka KO Klaudia Jachira na posiedzeniu Parlamentarnego Zespołu Praw Kobiet podniosła „arcyważną” kwestię - wyraziła oburzenie z powodu tego, że posłowie całują ja w rękę na przywitanie. Według Jachiry nie jest to okazanie szacunku, ale… molestowanie. Zaapelowała do posłanek, aby coś z tym zrobić.</b>
      </p>
      <p>CZYTAJ TAKŻE: <a href="https://wpolityce.pl/polityka/472553-poslanka-ko-zachwycona-kindersztuba-prezesa-pis-woow">Urocze! Jarosław Kaczyński całuje w dłoń Katarzynę Piekarską. Posłanka KO zachwycona kindersztubą prezesa PiS: „Woow!”</a></p>
      <blockquote>Przepraszam bardzo, szanowne panie, ja proszę o jakieś regulacje w tej sprawie. Ja nigdy w mojej karierze zawodowej nie spotkałam się z tak wielką potrzebą całowania po rękach. Szczególnie posłów prawicy, ale tak naprawdę z każdej opcji</blockquote>
      <p>— mówiła Klaudia Jachira na posiedzeniu Parlamentarnego Zespołu Praw Kobiet.</p>
      <blockquote>To jest dla mnie naruszenie mojej cielesności. Mówi się, że molestowanie zaczyna się, gdy kobieta czuje dyskomfort. Ja go odczuwam. Staram się miażdżyć im te ręce w uścisku, żeby mi ich nie podnosili, ale nie odbierają tych sygnałów. Realnie mnie to brzydzi. Zróbmy coś z tym, błagam</blockquote>
      <p>— dodała.</p>
      <p>Klaudia Jachira odniosła się również do tej sprawy na Twitterze.</p>
      <blockquote>Mam świadomość, że kobiety mają większe zmartwienia: doświadczają przemocy, są molestowane, zarabiają mniej niż ich koledzy. Panowie w Sejmie, chcecie okazać kobietom szacunek? Nie całujcie dłoni - walczcie z przemocą domową, luką płacową, szanujcie prawa kobiet</blockquote>
      <p>— napisała.</p>
      <figure>
        <iframe data-src="https://twitter.com/JachiraKlaudia/status/1197583652785467393" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W internecie pojawiło się też nagranie z posiedzenia komisji, na którym widać,jak posłanka Jachira w czasie posiedzenia robi sobie smartfonem selfie.</p>
      <figure>
        <iframe data-src="https://twitter.com/pikus_pol/status/1197524010302689287" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Cóż, widać, że niektóre posłanka Jachira intensywnie bierze się do pracy nad „istotnymi” dla wielu Polaków problemami…</b>
      </p>
      <p>tkwl/wyborcza.pl</p>
    </article>
  </body>
</html>