<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/volete-guadagnare-15-milioni-dollari-vi-basta-hackerare-chip-sicurezza-dei-pixel-684049/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T21:14:27+00:00"/>
    <meta property="og:title" content="Volete guadagnare 1,5 milioni di dollari? Vi basta hackerare il chip di sicurezza dei Pixel"/>
    <meta property="og:description" content="Google ha un programma “bug bounty” che permette agli sviluppatori di segnalare dei bug e ricevere ricompense. Ebbene, l’azienda ha..."/>
  </head>
  <body>
    <article>
      <h1>Volete guadagnare 1,5 milioni di dollari? Vi basta hackerare il chip di sicurezza dei Pixel</h1>
      <address><time datetime="2019-11-21T21:14:27+00:00">21 Nov 2019, 21:14</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p><a href="https://www.androidworld.it/2019/08/29/cacciatori-bug-raccolta-google-estende-suo-programma-ricompense-ne-lancia-uno-657923/">Google ha un programma “bug bounty”</a> che permette agli sviluppatori di segnalare dei bug e ricevere ricompense. Ebbene, l’azienda ha alzato il tetto del premio massimo: <b>1 milione di dollari</b>, messo in palio per chiunque sia in grado di <b>compromettere il chip di sicurezza Titan M</b> installato nei Pixel.</p>
      <p>Per vincere il goloso premio è necessario eseguire una “<i>full chain remote code execution exploit with persistence</i>“. Se 1 milione di dollari non fosse abbastanza, sappiate che <b>è possibile aumentarlo del 50%</b>: per ottenere ben 1,5 milioni di dollari vi basta hackerare il chip su specifiche developer preview di Android.</p>
      <p>Il <a href="https://www.androidworld.it/2018/10/18/titan-m-588728/">chip Titan M</a> è installato su tutti i Pixel a partire da <a href="https://www.androidworld.it/tag/google-pixel-3/">Pixel 3</a>, ed è in grado di proteggere molti dati che passano per il processore da occhi indiscreti. Maggiori informazioni sul <a href="https://www.androidworld.it/2018/10/18/titan-m-588728/">nostro articolo dedicato</a>.</p>
      <p>Insieme a questo generoso premio, Google ha introdotto <b>nuove categorie</b> di exploit all’interno del programma Android Security Rewards: i premi arrivano fino a 500.000$. Volete darci un’occhiata? Trovate tutto quello di cui avete bisogno nella <a href="https://www.google.com/about/appsecurity/android-rewards/">pagina del programma</a>.</p>
      <p>Se pensate che sia tempo sprecato, pensate a questo: nel 2019 Google ha pagato 1,5 milioni di dollari in segnalazioni di bug (4 milioni di dollari negli ultimi 4 anni), con <b>una media di 15.000$ a ricercatore</b>. Il premio singolo più elevato è stato di 161.337$. Non male, vero?</p>
      <p>Via: <a href="https://www.theverge.com/2019/11/21/20975650/google-pixel-titan-m-security-chip-bug-bounty-program-3-3a-4-hack">The Verge</a></p>
    </article>
  </body>
</html>