<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2047889/tragodia-stin-katerini-den-iparchi-periptosi-i-gineka-mou-na-ekane-kako-stin-kori-mas.html"/>
    <meta property="og:site_name" content="News.gr"/>
    <meta property="article:published_time" content="2019-11-21T21:40:50+00:00"/>
    <meta property="og:title" content="Τραγωδία στην Κατερίνη: «Δεν υπάρχει περίπτωση η γυναίκα μου να έκανε κακό στην κόρη μας»"/>
    <meta property="og:description" content="Τα συγκλονιστικά λόγια του ανθρώπου που έχασε τις εξαφανισθείσες σύζυγο και κόρη"/>
  </head>
  <body>
    <article>
      <h1>Τραγωδία στην Κατερίνη: «Δεν υπάρχει περίπτωση η γυναίκα μου να έκανε κακό στην κόρη μας»</h1>
      <address><time datetime="2019-11-21T21:40:50+00:00">21 Nov 2019, 21:40</time> by <a rel="author">εξαφανιστεί</a></address>
      <h3>Τα συγκλονιστικά λόγια του ανθρώπου που έχασε τις εξαφανισθείσες σύζυγο και κόρη</h3>
      <p>Λίγες ημέρες μετά τον <a href="https://www.news.gr/ellada/article/2040071/katerini-nekres-se-charadra-i-17chroni-ke-i-mitera-tis.html"><b>εντοπισμό της σορού της 45χρονης και της 17χρονης κόρης της</b></a>, σε χαράδρα βάθους 110 μέτρων στην <a href="https://www.news.gr/tag/katerini"><b>Κατερίνη</b></a>, ο σύζυγος της γυναίκας μίλησε στην εκπομπή του Star «Αλήθειες με τη Ζήνα» και εμφανώς σοκαρισμένος δήλωσε ότι δεν δέχεται τη θεωρία της αυτοκτονίας και ότι το τραγικό συμβάν είναι αποτέλεσμα δυστυχήματος.</p>
      <p>«Προσπαθούμε να μαζέψουμε τα κομμάτια μας. Από την πρώτη στιγμή που εξαφανίστηκαν και εγώ και η αστυνομία ήμασταν σίγουροι για το αναπόφευκτο. Ψάχναμε μέρα νύχτα για ένα στοιχείο που θα μας οδηγούσε να τις βρούμε. Δώσαμε τα στοιχεία στο <a href="https://www.news.gr/tag/chamogelo-tou-pediou"><b>Χαμόγελο του Παιδιού</b></a>, μήπως κάποιος μπορούσε να μας δώσει κάποια πληροφορία, γιατί η αναζήτησή τους θα μας έπαιρνε πολλές μέρες», ανέφερε ο τραγικός σύζυγος και πατέρας, ενώ συμπλήρωσε:</p>
      <p>«Αυτό που ξέρω εγώ είναι ότι η γυναίκα μου υπεραγαπούσε την κόρη μας και δεν υπάρχει καμία περίπτωση, ούτε μία στο εκατομμύριο να της έκανε κακό. Τις ήθελε ο καλούς Θεούλης μαζί του και μου τις πήρε».</p>
      <p>Μάλιστα υπογράμμισε ότι τη μοιραία μέρα, η σύζυγός του έφυγε αρκετά ταραγμένη μετά τον καβγά που είχε με τον γείτονά της και δεν πρόσεξε στο δρόμο.</p>
      <p>«Τελευταία φορά με πήρε τηλέφωνο και μου είπε ότι το αυτοκίνητο έκανε έναν περίεργο θόρυβο. Μου είπε πως θα πήγαινε στη μητέρα μου στο χωριό, γιατί η μικρή δεν είχε σχολείο. Έφυγε φουρτουνιασμένη και δεν πρόλαβε να φτάσει. Προσπαθώ να μαζέψω την οικογένειά μου, να μαζέψουμε τα κομμάτια μας και να στηρίξω το μικρότερο παιδί μου, το οποίο παρακολουθείται από παιδοψυχολόγο», κατέληξε.</p>
      <p>Υπενθυμίζεται πως η 45χρονη γυναίκα και η κόρη της είχαν <a href="https://www.news.gr/tag/exafanisi"><b>εξαφανιστεί</b></a> στις 8 Νοεμβρίου από το σπίτι τους.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2046181/kakopiisi-11chronis-sti-mani-mia-martiria-pou-anatrepi-ta-dedomena.html"/>
        <a href="https://www.news.gr/kosmos/article/2044520/mistirio-me-exafanisi-25chronis-pou-dechotan-orgismena-sms-apo-ton-sintrofo-tis.html"/>
        <a href="https://www.news.gr/ellada/article/2042857/vouvos-ponos-sto-telefteo-antio-stin-17chroni-ke-ti-mitera-tis.html"/>
      </related>
    </article>
  </body>
</html>