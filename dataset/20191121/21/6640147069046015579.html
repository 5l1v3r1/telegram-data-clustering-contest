<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-pieghevole-quad-camera/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T21:28:00+00:00"/>
    <meta property="og:title" content="Xiaomi: depositato il brevetto per uno smartphone pieghevole quad camera | MobileLabs"/>
    <meta property="og:description" content="Xiaomi ha appena depositato il brevetto dedicato a un possibile smartphone pieghevole con quattro fotocamere posteriori: ecco le prime immagini."/>
  </head>
  <body>
    <article>
      <h1>Xiaomi: depositato il brevetto per uno smartphone pieghevole quad camera | MobileLabs</h1>
      <address>
        <time datetime="2019-11-21T21:28:00+00:00">21 Nov 2019, 21:28</time>
      </address>
      <p><b>Xiaomi</b> ha recentemente depositato un nuovo <b>brevetto</b> in cui è possibile ammirare un possibile dispositivo <b>pieghevole</b> con ben quattro fotocamere posteriori. Il futuro mercato degli smartphone sembrerebbe essere segnato da device pieghevoli, come evidenziato da <a href="http://www.tomshw.it/smartphone/samsung-galaxy-fold-italia/">Samsung </a>e da <a href="http://www.tomshw.it/smartphone/huawei-mate-x-lo-smartphone-pieghevole-debutta-finalmente-sul-mercato/">Huawei</a>. Anche Xiaomi non vuole restare fuori da questa rivoluzione e, da parecchi mesi, starebbe lavorando a un progetto di cui non abbiamo ancora molte informazioni.</p>
      <p>Poche settimane fa, subito dopo l’annuncio di <a href="http://www.tomshw.it/smartphone/motorola-razr-caratteristiche/">Motorola</a>, sul web è emerso un brevetto di <a href="http://www.tomshw.it/smartphone/xiaomi-smartphone-a-conchiglia/">Xiaomi </a>in cui si evidenziava uno smartphone pieghevole a <b>conchiglia</b>. Oggi, invece, la società di Pechino ha depositato un nuovo documento dedicato a un dispositivo pieghevole con ben <b>quattro fotocamere</b> posteriori.</p>
      <slideshow>
        <figure>
          <img src="https://www.tomshw.it/images/images/2019/11/xiaomi-brevetto-smartphone-pieghevole-quad-camera-64302.768x432.jpg"/>
        </figure>
        <figure>
          <img src="https://www.tomshw.it/images/images/2019/11/xiaomi-brevetto-smartphone-pieghevole-quad-camera-64301.768x432.jpg"/>
        </figure>
      </slideshow>
      <p>Trattandosi solo di brevetti, non è chiaro se l’azienda abbia effettivamente intenzione di proporre questi prodotti ai consumatori. Potrebbero addirittura trattarsi di varie <b>prove</b> per scegliere il <b>design</b> del loro primo dispositivo pieghevole.</p>
      <figure>
        <img src="https://www.tomshw.it/images/images/2019/11/xiaomi-brevetto-smartphone-pieghevole-quad-camera-64303.768x432.jpg"/>
        <figcaption>Il render non ufficiale del possibile smartphone pieghevole Xiaomi.</figcaption>
      </figure>
      <p>Le prime immagini non sono molto complete, non presentando nessun tasto o ingresso. Possiamo vedere uno smartphone che può essere ripiegato, grazie all’ausilio di apposite cerniere, in <b>due differenti punti</b>. Nella parte posteriore sarebbe presente una <b>quad camera</b>. È possibile anche costatato l’effettiva somiglianza con <a href="http://www.tomshw.it/smartphone/xiaomi-mi-mix-alpha-innovazione/"><i>Xiaomi Mi MIX Alpha</i></a>. Il primo smartphone pieghevole della società cinese dovrebbe essere lanciato entro il <b>secondo trimestre</b> del <b>2020</b>.</p>
      <blockquote>Xiaomi Mi 9 Lite, con 6 GB di RAM e 128 GB di memoria interna, è disponibile su Amazon a circa 240 euro. Lo trovate a <a href="https://toms.it/ZrEHU">questo indirizzo</a>.</blockquote>
    </article>
  </body>
</html>