<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417242/kemzoyra-kapoioi-isos-poyn-pos-itan-eykolo-paihnidi-emeis-xeroyme-pos-den-itan"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T21:32:30+00:00"/>
    <meta property="og:title" content="Κεμζούρα: «Κάποιοι ίσως πουν πως ήταν εύκολο παιχνίδι, εμείς ξέρουμε πως δεν ήταν»"/>
    <meta property="og:description" content="Ο Λιθουανός τεχνικός αναφέρθηκε στη νίκη του Ολυμπιακού στο Βερολίνο. "/>
  </head>
  <body>
    <article>
      <h1>Κεμζούρα: «Κάποιοι ίσως πουν πως ήταν εύκολο παιχνίδι, εμείς ξέρουμε πως δεν ήταν»</h1>
      <h2>Ο Λιθουανός τεχνικός αναφέρθηκε στη νίκη του Ολυμπιακού στο Βερολίνο. </h2>
      <address><time datetime="2019-11-21T21:32:30+00:00">21 Nov 2019, 21:32</time> by <a rel="author" href="http://www.gazzetta.gr/dimosiografos/konstantinos-melagies" target="_blank">Κωνσταντίνος Μελάγιες</a></address>
      <p>Ο<b> Κεστούτις Κεμζούρα</b> ικανοποιημένος από τη νίκη του <b>Ολυμπιακού </b>επί της <b>Άλμπα </b>ανέφερε, «Πρώτα από όλα θέλω να δώσω συγχαρητήρια στους παίκτες μου και στους συνεργάτες μου. Θεωρώ πως καταστρώσαμε ένα πολύ καλό πλάνο, το οποίο εκτελέστηκε καλά. Θεωρώ πως το κλειδί απόψε ήταν η transition άμυνα. Στο μεγαλύτερο μέρος της αναμέτρησης, ειδικά στο πρώτο μέρος κάναμε εξαιρετική δουλειά σε αυτό το κομμάτι. Δεν επιτρέψαμε στην αντίπαλό μας να τρέξει στον αιφνιδιασμό και να σκοράρει σε σουτ τριών πόντων.</p>
      <p>Ένα άλλο κλειδί ήταν το παιχνίδι στη ρακέτα και ο έλεγχος της μπάλας. Ήταν στο πλάνο μας να εκμεταλλευτούμε την υπεροχή μας στο ζωγραφιστό, στο ποστ με τους ψηλούς μας. Οι <b>Ρούμπιτ</b>, <b>Μιλουτίνοφ </b>και <b>Πρίντεζης </b>έκαναν εξαιρετική δουλειά. Στο δεύτερο μέρος η Άλμπα προσπάθησε να επιστρέψει στο παιχνίδι, έπαιξε άμυνα με προσαρμογές. Δεν ήταν εύκολο, όμως, βρήκαμε τον τρόπο να τους αναχαιτίσουμε.</p>
      <p>Δεν είμαι χαρούμενος με κάποια τρίποντα που δεχθήκαμε, τα οποία ήταν θέμα συγκέντρωσης, αλλά στο τέλος της ημέρας το σημαντικό είναι ότι καταφέραμε να ελέγξουμε το παιχνίδι και να φτάσουμε στη νίκη. Ήταν σημαντική νίκη για εμάς. Κάποιοι ίσως πουν πως ήταν εύκολο παιχνίδι, αλλά εμείς ξέρουμε πως δεν ήταν. Απλά εμείς το κάναμε να φανεί έτσι».</p>
    </article>
  </body>
</html>