<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/sports/o-skoupidotopos-tou-kokkali-kai-to-palati-tou-marinaki/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T21:47:04+00:00"/>
    <meta property="og:title" content="O σκουπιδότοπος του Κόκκαλη και το παλάτι του Μαρινάκη!"/>
    <meta property="og:description" content="Η ΘΡΥΛΟΣ Α.Ε. κατέρριψε ένα προς ένα τα… επιχειρήματα της ΙΝΤΡΑΚΑΤ με την ανακοίνωση της, με στοιχεία και γεγονότα. Αλλά και αποδείξεις, όπως οι φωτογραφίες που δείχνουν το οικόπεδο-σκουπιδότοπος επί Κόκκαλη και το οικόπεδο-παλάτι επί Μαρινάκη!"/>
  </head>
  <body>
    <article>
      <h6 class="kicker">Η σύγκριση είναι μάταιη</h6>
      <h1>O σκουπιδότοπος του Κόκκαλη και το παλάτι του Μαρινάκη!</h1>
      <h2>Η ΘΡΥΛΟΣ Α.Ε. κατέρριψε ένα προς ένα τα… επιχειρήματα της ΙΝΤΡΑΚΑΤ με την ανακοίνωση της, με στοιχεία και γεγονότα. Αλλά και αποδείξεις, όπως οι φωτογραφίες που δείχνουν το οικόπεδο-σκουπιδότοπος επί Κόκκαλη και το οικόπεδο-παλάτι επί Μαρινάκη!</h2>
      <address><time datetime="2019-11-21T21:47:04+00:00">21 Nov 2019, 21:47</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Σωκράτης Κόκκαλης επιχείρησε να… ζητήσει και τα ρέστα. Νόμιζε πως μπορεί να «χτυπήσει» και να πλήξει στα μάτια των οπαδών του Ολυμπιακού τον Βαγγέλη Μαρινάκη. Παρά το γεγονός ότι ανοικτά και χωρίς κανένα ηθικό φραγμό, συντάχθηκε με τους εχθρούς του Ολυμπιακού με αποκορύφωμα την υπόθεση του οικοπέδου της ΙΝΤΡΑΚΑΤ στις εγκαταστάσεις στον Ρέντη.</p>
      <p>Ο Ολυμπιακός και ο Βαγγέλης Μαρινάκης τα έβγαλαν όλα στο φως. Με τον Σωκράτη Κόκκαλη να γνωρίζει την καθολική αποδοκιμασία του κόσμου του Ολυμπιακού με το ατόπημα του γύρω από το οικόπεδο στον Ρέντη να είναι η σταγόνα που ξεχείλισε το ποτήρι.</p>
      <p>
        <a href="https://www.in.gr/2019/11/22/economy/diethnis-oikonomia/astatheia-stin-pagkosmia-oikonomia-poioi-einai-oi-kindynoi-gia-mellon/">Αστάθεια στην παγκόσμια οικονομία – Ποιοι είναι οι κίνδυνοι για το μέλλον</a>
      </p>
      <p>Ο Βαγγέλης Μαρινάκης απάντησε σκληρά χθες στον Κόκκαλη με επιστολή επί προσωπικού. «Ξεγυμνώνοντας» τον για τον ρόλο που παίζει τα τελευταία 3 χρόνια στα μάτια των οπαδών του Ολυμπιακού μια και καλή.</p>
      <p>Σήμερα ήταν η σειρά της ΘΡΥΛΟΣ Α.Ε. και του Γιάννη Βρέντζου να… στήσει στον τοίχο την ΙΝΤΡΑΚΑΤ του Σωκράτη Κόκκαλη. Καταρρίπτοντας ένα προς ένα τα… επιχειρήματα στην απαντητική επιστολή της ΙΝΤΡΑΚΑΤ. Με στοιχεία και αποδείξεις, πραγματικά όχι κατασκευασμένα στην προσπάθεια να… σώσει ότι μπορεί μετά την κατακραυγή του κόσμου του Ολυμπιακού.</p>
      <p>Η ΙΝΤΡΑΚΑΤ από το «σε 30 μέρες αδειάστε το οικόπεδο» κατέληγε στο «ελάτε να τα βρούμε». Η ΘΡΥΛΟΣ Α.Ε. απάντησε όπως αρμόζει στο μεγαλείο του Ολυμπιακού. Βρήκε ήδη χώρο για να στεγάσει την Ακαδημία, καλύτερο από αυτό του οικοπέδου της ΙΝΤΡΑΚΑΤ. Και ξεκαθάρισε πως δεν θέλει να έχει την παραμικρή σχέση με την εταιρεία αυτή καλώντας την να επικεντρωθεί στα έργα που έχει αναλάβει με τους δηλωμένους εχθρούς του Ολυμπιακού. Για το γήπεδο της ΑΕΚ, και για το λιμάνι της Θεσσαλονίκης με τον Ιβάν Σαββίδη.</p>
      <p>Η ΘΡΥΛΟΣ Α.Ε. συνάμα αποκάλυψε και την ντροπιαστική για την ΙΝΤΡΑΚΑΤ και τον Κόκκαλη, αλήθεια του οικοπέδου. Πως ήταν το οικόπεδο επί εποχής Κόκκαλη, πως είναι με τον Βαγγέλη Μαρινάκη ηγέτη του Ολυμπιακού.</p>
      <p>Όπως βλέπετε στην φωτογραφίες η σύγκριση είναι μάταιη… Σκουπιδότοπος επί Κόκκαλη, παλάτι επί Μαρινάκη. Αυτό το οικόπεδο που το 2005 ο Κόκκαλης αποφάσισε να το… αφαιρέσει από την περιουσία του Ολυμπιακού και να το «χαρίσει» στην εταιρεία του, την ΙΝΤΡΑΚΑΤ. Οικόπεδο που όπως βλέπετε ήταν γεμάτο σκουπίδια, μπάζα και αγριόχορτα. Αποτελούσε για 10 χρόνια εστία μόλυνσης για την περιοχή, ένα ακίνητο παρατημένο και αναξιοποίητο από την ΙΝΤΡΑΚΑΤ.</p>
      <figure>
        <img src="https://www.in.gr/wp-content/uploads/2019/11/1-852.jpg"/>
        <figcaption>Το οικόπεδο πριν τη μίσθωση του Ολυμπιακού</figcaption>
      </figure>
      <figure>
        <img src="https://www.in.gr/wp-content/uploads/2019/11/2-30.jpg"/>
        <figcaption>Το οικόπεδο μετά τη μίσθωση του Ολυμπιακού</figcaption>
      </figure>
      <p>Η ΘΡΥΛΟΣ Α.Ε. την 1/2/2014 το εκμίσθωσε με βάση την ισχύουσα νομοθεσία για τις επαγγελματικές μισθώσεις. Το τίμημα της μίσθωσης είναι 45.000 Ευρώ το χρόνο και σε καμία περίπτωση δεν είναι συμβολικό. Τα μισθώματα έχουν καταβληθεί πλήρως και δεν υπάρχει καμία οφειλή. Καμία χάρη δεν έγινε Ολυμπιακό που πλήρωσε 216 χιλιάδες ευρώ για ένα αναξιοποίητο από εσάς οικόπεδο. Η ΘΡΥΛΟΣ Α.Ε. επένδυσε πάνω από 850 χιλιάδες ευρώ στο εν λόγω οικόπεδο και από σκουπιδότοπο του Κόκκαλη το μετέτρεψε σε ένα υπερσύγχρονο ποδοσφαιρικό γήπεδο με ειδικό χλοοτάπητα, αποδυτήρια και προβολείς.</p>
      <p>Όπως φαίνεται ξεκάθαρα στην φωτογραφία, μιλάμε για κόσμημα, που ήρθε και προστέθηκε στις εγκαταστάσεις του Ρέντη που επί εποχής Μαρινάκη διεκδικούν το «χρυσό μετάλλιο» στην Ευρώπη. Κορυφαίες, όπως όλα όσα έχει αλλάξει ο Βαγγέλης Μαρινάκης στον Ολυμπιακό.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>