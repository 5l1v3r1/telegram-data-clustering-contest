<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/khleboproizvoditeli-ot-yugozapada-vdignakha-svatba-za-chudo-i-prikaz-snimki_news710286.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T21:10:00+00:00"/>
    <meta property="og:title" content="Хлебопроизводители от Югозапада вдигнаха сватба за чудо и приказ СНИМКИ"/>
    <meta property="og:description" content="Сключването на гражданския брак се състоя в базиликата в Сандански"/>
  </head>
  <body>
    <article>
      <h1>Хлебопроизводители от Югозапада вдигнаха сватба за чудо и приказ СНИМКИ</h1>
      <h2>Сключването на гражданския брак се състоя в базиликата в Сандански</h2>
      <address>
        <time datetime="2019-11-21T21:10:00+00:00">21 Nov 2019, 21:10</time>
      </address>
      <p>https://blitz.bg/obshtestvo/regioni/khleboproizvoditeli-ot-yugozapada-vdignakha-svatba-za-chudo-i-prikaz-snimki_news710286.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574194539-98.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574194539-321.jpg"/>
        </figure>
      </slideshow>
      <p><b>Сватба за чудо и приказ вдигнаха на първородния си син хлебопроизводителите от санданското село Склаве Николай и Марияна Герчеви, съобщава struma.bg</b><br/><br/>Младоженецът Асен Герчев и неговата избраница Венета Милушева, която е от санданското село Левуново, се ожениха пред 250 гости на вълнуващо тържество.<br/><br/>Сключването на гражданския брак се състоя в базиликата в Сандански, която бе богато декорирана с цветя и балони. Булката грееше като истинска принцеса, облечена в разкошна бяла рокля.</p>
      <figure>
        <img src="https://static.blitz.bg/documents/thumbnails/520/201911/1574194539-321.jpg"/>
      </figure>
      <p>Родителите на Вени – Тома и Ани Милушеви, пристигнаха от Германия за сватбения ден на дъщеря си. Кумове станаха Красимир и Величка Фотеви от Склаве.<br/><br/>Първото хоро поведе с форуглица шаферът, братът на младоженеца Стойчо, придружен от приятелката си Силвия Чорбаджийска, която пък бе шаферка. В битката за жартиера братът на булката Андон надскочи всички и го хвана, което предвещава, че скоро и той ще се задоми.<br/><br/>Булчинският букет отиде при сватбарката  Гергана Георгиева.<br/><br/>Сред гостите на тържественото събитие бяха известната фризьорка от Сандански Диди Динева, която бе като истинска модна икона, облечена в ефирна черна рокля на известна софийска дизайнерка.</p>
      <figure>
        <img src="https://static.blitz.bg/documents/thumbnails/520/201911/1574194539-98.jpg"/>
      </figure>
      <p>Тя бе придружена от сина си и тайнствен мъж. Земеделските производители и приятели на младоженеца Благой Киров и Методи Григоров, собственикът на заведение в Склаве Васил Феридаров, Цветелин Бишков и др. бяха част от многото гости.<br/><br/>Младото семейство Герчеви ще живеят самостоятелно в ново жилище, подарък от свекъра и свекървата.<br/><br/>Веселбата продължи в известно петричко заведение до късни доби, а поздравите и наздравиците за младите и техните кумове не спираха да звучат.</p>
    </article>
  </body>
</html>