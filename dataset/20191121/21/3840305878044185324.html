<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/la-nici-doua-ore-distanta-momentul-viorica-dancila-invitat-jurnalista-vila-predeal-psd-invitatia-nu-valabila-306638.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T21:31:01+00:00"/>
    <meta property="og:title" content="La nici două ore distanță de momentul în care Viorica Dăncilă a invitat o jurnalistă să-i vadă vila din Predeal, PSD a anunțat că invitația nu mai este valabilă"/>
    <meta property="og:description" content="Viorica Dăncilă invita, în conferința electorală de joi seară, o jurnalistă să-i viziteze casa de la Predeal pentru a-i arăta că locuința este încă neterminată, dar la nici două ore distanță s-a..."/>
  </head>
  <body>
    <article>
      <h1>La nici două ore distanță de momentul în care Viorica Dăncilă a invitat o jurnalistă să-i vadă vila din Predeal, PSD a anunțat că invitația nu mai este valabilă</h1>
      <address><time datetime="2019-11-21T21:31:01+00:00">21 Nov 2019, 21:31</time> by <a rel="author">Vladimir Ionescu</a></address>
      <p>Viorica Dăncilă invita, în conferința electorală de joi seară, o jurnalistă să-i viziteze casa de la Predeal pentru a-i arăta că locuința este încă neterminată, dar la nici două ore distanță s-a răzgândit. <br/><br/>Ceva mai târziu de acest moment, PSD a anunțat că invitația nu mai este valabilă, pentru că aducerea unui singur jurnalist ar fi o discriminare față de restul breslei, în timp ce chemarea unui grup mai mare ar crea disconfort familiei și ar duce la „expunerea casei”, potrivit g4media.ro.<br/><br/>Cu toate acestea, pe fondul anunțului PSD, Viorica Dăncilă a insistat, în timpul unei emisiuni la România TV, că va chema jurnalista, după cum a promis în timpul conferinței.<br/><br/>„Eu am invitat persoana respectivă, dar vă dați seama că nu pot băga toată presa în casă, e vorba de intimitatea mea, Persoana respectivă o iau, dar fără să filmeze, fac poze și trimit la întreaga presă”, a spus reprezentanta PSD în finala prezidențialelor de duminică.</p>
    </article>
  </body>
</html>