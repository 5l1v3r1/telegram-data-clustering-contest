<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2047939/simvoliki-katalipsi-sti-nea-tileorasi-kritis-apo-allilengious.html"/>
    <meta property="og:site_name" content="News.gr"/>
    <meta property="article:published_time" content="2019-11-21T21:09:07+00:00"/>
    <meta property="og:title" content="Συμβολική κατάληψη στη Νέα Τηλεόραση Κρήτης από αλληλέγγυους"/>
    <meta property="og:description" content="Μεταδόθηκε μήνυμα-απάντηση στο τελεσίγραφο Χρυσοχοΐδη περί εκκενώσεων κτιρίων"/>
  </head>
  <body>
    <article>
      <h1>Συμβολική κατάληψη στη Νέα Τηλεόραση Κρήτης από αλληλέγγυους</h1>
      <address>
        <time datetime="2019-11-21T21:09:07+00:00">21 Nov 2019, 21:09</time>
      </address>
      <h3>Μεταδόθηκε μήνυμα-απάντηση στο τελεσίγραφο Χρυσοχοΐδη περί εκκενώσεων κτιρίων</h3>
      <p>Την Νέα Τηλεόραση στην <a href="https://www.news.gr/tag/krhth"><b>Κρήτη</b></a> κατέλαβαν συμβολικά το βράδυ της Πέμπτης και στην διάρκεια του κεντρικού δελτίου ειδήσεων αλληλέγγυοι στις <a href="https://www.news.gr/tag/katalipsis"><b>καταλήψεις</b> </a>κτιρίων.</p>
      <p>Στην διάρκεια της κατάληψης, όπως αναφέρει το <a href="https://flashnews.gr/post/408266/ypo-katalhpsh-h-nea-thleorash-sto-deltio-eidhsewn-binteo">flashnews.gr</a>, μεταδόθηκε βίντεο με πολιτικό μήνυμα για την πρόσφατη <a href="https://www.news.gr/ellada/article/2045623/telesigrafo-chrisocho%ce%90di-gia-ekkenosi-ton-katalipseon-entos-15-imeron.html"><b>προειδοποίηση του Υπουργείου Προστασίας του Πολίτη για να εκκενωθούν τα δημόσια κτίρια που τελούν υπο κατάληψη</b></a> εντός 15 ημερών.</p>
      <p>Το μήνυμα περιελάμβανε το παρακάτω κείμενο το οποίο κατέληγε με την προειδοποίηση «ραντεβού στους δρόμους»:</p>
      <p>«Καλούνται όσοι εκμεταλλεύονται εργασία να αυξήσουν τους μισθούς κατά 200%, μειώνοντας αναλόγως τα ωράρια ή να προχωρήσουν στη συλλογική ιδιοκτησία των μέσων παραγωγής που κατέχουν κλέβοντας τον ανθρώπινο μόχθο.<br/>Καλούνται επίσης να παραιτηθούν άμεσα από κάθε πολιτική ιδιότητα όσοι παρανόμως παραβιάζουν τις διεθνείς συνθήκες προστασίας των προσφύγων δολοφονώντας τους, φυλακίζοντας και απαγάγοντας ακόμα και παιδιά για να τα κλείσουν σε απάνθρωπα κλειστά κέντρα κράτησης χωρίς πρόσβαση στην υγεία και την παιδεία.<br/>Καλούνται όσοι απελαύνουν πρόσφυγες να εγκαταλείψουν τη χώρα και να παραδώσουν τις αρμοδιότητες για την προστασία των προσφυγικών ζωών στα διεθνή κινήματα αλληλεγγύης.<br/>Η προθεσμία για την υλοποίηση των εντολών είναι 15 ημέρες από την δημοσίευση της παρούσης στον τύπο. Αλλιώς δεν θα τα πάμε καλά… γλυκά το λέμε.<br/>Ραντεβού στους δρόμους.<br/>Συνέλευση Αλληλεγγύης σε Καταλήψεις και Πρόσφυγες<br/>ΤΟΠΟΣ: ΚΑΤΑΛΗΨΗ ROSA NERA, ΛΟΦΟΣ ΚΑΣΤΕΛΛΙ, ΧΑΝΙΑ»</p>
      <figure>
        <iframe src="https://www.youtube.com/embed/uxEw7xobaW8" width="780" height="520" data-service="Youtube" scrolling="no"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2047699/exarchia-i-exi-katalipsis-pou-theli-na-ekkenosi-i-el-as.html"/>
        <a href="https://www.news.gr/ellada/article/2046877/anatinaxan-atm-stin-kriti.html"/>
        <a href="https://www.news.gr/ellada/article/2046431/isodia-tis-theotokou-se-pies-maries-efchomaste-simera.html"/>
      </related>
    </article>
  </body>
</html>