<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/sea-of-thieves-dlc-the-seabound-soul/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="Sea of Thieves: il DLC The Seabound Soul è ora disponibile per il download | Game Division"/>
    <meta property="og:description" content="Il nuovo DLC di Sea of Thieves, The Seabound Souls è stato rilasciato per PC e Xbox One e aggiunge una nuova misteriosa avventura da affrontare."/>
  </head>
  <body>
    <article>
      <h1>Sea of Thieves: il DLC The Seabound Soul è ora disponibile per il download | Game Division</h1>
      <address>
        <time datetime="2019-11-21T15:00:00+00:00">21 Nov 2019, 15:00</time>
      </address>
      <p>Rare ha annunciato che l’aggiornamento di novembre 2019 per<b> Sea of Thieve</b>s, The Seabound Soul, è ora disponibile per il download. Questo nuovo DLC a titolo gratuito è disponibile per tutti i proprietari del gioco sia su Xbox One che su PC e si può scaricare all’istante sui negozi digitali.</p>
      <p>The Seabound Soul aggiunge una nuovissima “Storia Assurda” che porterà i giocatori a intraprendere una<b> missione per scoprire il mistero del leggendario Capitan Pendragon e della sua nave</b>, il Blackwyche. L’aggiornamento introduce anche il fuoco, che i giocatori potranno usare per dare fuoco alle le navi nemiche. Da adesso in poi, inoltre, i pirati potranno anche trovare delle bombe di fuoco per tutto il mondo.</p>
      <figure>
        <img src="https://www.tomshw.it/images/images/2019/05/sea-of-thieves-31976.768x432.jpg"/>
        <figcaption>Sea of Thieves offre parecchia varietà</figcaption>
      </figure>
      <p>Leggi anche: <a href="https://www.tomshw.it/videogioco/death-stranding-ps1/">Death Stranding immaginato come un gioco PS1: ecco un fan-trailer</a></p>
      <p>Oltre a una nuova avventura da affrontare per i mari di Sea of Thieves, il nuovo aggiornamento aggiunge anche un totale di <b>40 nuovi achievement</b>. Una volta sbloccati, quest’ultimi rimarranno all’interno del gioco, come già è accaduto con tutti gli achievement aggiunti con gli update precedenti.</p>
      <p>Questo aggiornamento include anche una serie di correzioni tecniche. Ad esempio, i giocatori ora non dovrebbero più rimanere bloccati nel molo di Pirate Legend Hideout, su un albero nell’isola di Smuggler’s Bay e tra le rocce di Ashen Reaches. L’aggiornamento risolve anche un problema di clipping quando si sale sulla scala a sud-est di Fort of the Damned.<b> State già giocando a The Seabound Soul?</b> Diteci cosa ve ne pare nella sezione dedicata ai commenti.</p>
      <blockquote>Sea of Thieves si è aggiornato e sono ora disponibili nuove avventure da intraprendere con i vostri amici. Acquista il gioco su Amazon a <a href="https://toms.it/ZbrXp">questo indirizzo</a>.</blockquote>
    </article>
  </body>
</html>