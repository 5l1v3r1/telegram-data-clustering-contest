<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/politics/loverdos-anagkaia-i-allagi-tou-arthrou-86-peri-eythynis-ypourgon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T15:52:14+00:00"/>
    <meta property="og:title" content="Λοβέρδος : Αναγκαία η αλλαγή του άρθρου 86 περί ευθύνης υπουργών"/>
    <meta property="og:description" content="Επιβεβλημένη χαρακτήρισε ο Αδρέας Λοβέρδος του ΚΙΝΑΛ την αλλαγή του άρθρου 86 περί ευθύνης υπουργών. Ωστόσο εξαπολύοντας δριμεία επίθεση στον ΣΥΡΙΖΑ, ανέφερε χαρακτηριστικά ότι «η υπόθεση της Novartis είναι η εξήγηση γιατί έχουμε διακόσια χρόνια στα Συντάγματά μας άρθρο 86»."/>
  </head>
  <body>
    <article>
      <h1>Λοβέρδος : Αναγκαία η αλλαγή του άρθρου 86 περί ευθύνης υπουργών</h1>
      <h2>Επιβεβλημένη χαρακτήρισε ο Αδρέας Λοβέρδος του ΚΙΝΑΛ την αλλαγή του άρθρου 86 περί ευθύνης υπουργών. Ωστόσο εξαπολύοντας δριμεία επίθεση στον ΣΥΡΙΖΑ, ανέφερε χαρακτηριστικά ότι «η υπόθεση της Novartis είναι η εξήγηση γιατί έχουμε διακόσια χρόνια στα Συντάγματά μας άρθρο 86».</h2>
      <address><time datetime="2019-11-21T15:52:14+00:00">21 Nov 2019, 15:52</time> by <a rel="author">ΤοΒΗΜΑ Team</a></address>
      <p>Η αλλαγή του άρθρου 86 είναι επιβεβλημένη, ανέφερε ο εισηγητής του Κινήματος Αλλαγής Ανδρέας Λοβέρδος κατά τη συζήτηση για την αναθεώρηση του Συντάγματος, κατά την οποία εξαπέλυσε δριμεία επίθεση στον ΣΥΡΙΖΑ για την υπόθεση της Novartis, λέγοντας χαρακτηριστικά ότι «η υπόθεση της Novartis είναι η εξήγηση γιατί έχουμε διακόσια χρόνια στα Συντάγματά μας άρθρο 86».</p>
      <h3>Επιβεβεβλημένη η αλλαγή του άρθρου 86</h3>
      <p>Η αλλαγή του άρθρου 86 είναι επιβεβλημένη, ανέφερε ο εισηγητής του Κινήματος Αλλαγής Ανδρέας Λοβέρδος κατά τη συζήτηση για την αναθεώρηση του Συντάγματος.</p>
      <p>
        <a href="https://www.in.gr/2019/11/21/economy/syntaksi-poioi-dimosioi-ypalliloi-vgainoun-noritera-se-syntaksi/">Σύνταξη : Ποιοι δημόσιοι υπάλληλοι βγαίνουν νωρίτερα σε σύνταξη</a>
      </p>
      <p>Ο βουλευτής του Κινήματος Αλλαγής είπε ότι η αναθεώρηση του άρθρου 86 του Συντάγματος πρέπει να θεμελιώνεται στις εξής αρχές:</p>
      <p>-ο θεσμός της ποινικής ευθύνης των Υπουργών εμπεριέχει υπερεκχειλίζοντα πολιτικά στοιχεία εξ ορισμού.</p>
      <p>-είναι σωστό να μην εξομοιώνονται πλήρως η ποινική ευθύνη των υπουργών με αυτή των πολιτών ως προς το δικάζον όργανο και την παρέμβαση της Βουλής.</p>
      <p>-αντί για αμελλητί, δικαστικό συμβούλιο να εξετάζει τα στοιχεία μιας υπόθεσης πριν τη στείλει στη Βουλή.</p>
      <h3>Δριμεία επίθεση στον ΣΥΡΙΖΑ για Novartis</h3>
      <p>Ο Ανδρέας Λοβέρδος επικαλέστηκε το προηγούμενο των χειρισμών του ΣΥΡΙΖΑ στην υπόθεση NOVARTIS.</p>
      <p>«Η υπόθεση της Novartis είναι η εξήγηση γιατί έχουμε διακόσια χρόνια στα Συντάγματά μας άρθρο 86. Αν ένας φοιτητής ρωτούσε τον καθηγητή του γιατί υπάρχει το άρθρο 86, θα του διηγείτο ο καθηγητής του την υπόθεση της Novartis και την απόπειρα εξόντωσης κομμάτων και προσώπων.»</p>
      <p>» Έτσι λοιπόν καταλαβαίνουμε, συνειδητοποιούμε ότι αυτά που κάνανε στην Ελλάδα και κάνατε εσείς, επαναφέροντας μνήμες, θέλησαν να αποκλείσουν οι συνταγματικοί νομοθέτες δύο αιώνων.»</p>
      <p>» Και επειδή έζησα με τον πιο έντονο συναισθηματικό και πολιτικό τρόπο αυτή την διάταξη, έχω τη δυνατότητα με τη στάση που τήρησα να αρθρώνω τον λόγο μου, ενώ κάποιοι άλλοι πρέπει να ελέγχουν τις εσωτερικές τους και πολιτικές τους αντιφάσεις προτού τολμήσουν να σηκώσουν το δάχτυλο.»</p>
      <p>» Είναι επιβεβλημένη η αλλαγή του άρθρου 86, δεν υπάρχει καμία αμφιβολία, και το υποστηρίζω με την υπογραφή μου, την οποία μόνο εννέα Βουλευτές συνυπέγραψαν τότε», είπε ο Ανδρέας Λοβέρδος.</p>
      <h3>Όχι στην κατάχρηση της βουλευτικής ασυλίας</h3>
      <p>Ο Ανδρέας Λοβέρδος αναφέρθηκε και στη βουλευτική ασυλία.</p>
      <p>«Το ακαταδίωκτο του βουλευτή αποτελεί θεσμική εγγύηση της πολιτικής του λειτουργίας και ανεξαρτησίας», είπε.</p>
      <p>Πρόσθεσε όμως ότι «η πληθωρική χορήγηση του ακαταδίωκτου από τη Βουλή, οδήγησε σε ευθεία προσβολή της αρχής της ισότητας έναντι του νόμου».</p>
      <p>«Αισθάνομαι τιμή που έδωσα ένα δυνατό παράδειγμα ισότητας των Ελλήνων πολιτών, αρνούμενος ενώπιον του νόμου κάθε προνόμιο το οποίο προκύπτει από τη βουλευτική ή την υπουργική ιδιότητα που είχα», είπε ο Ανδρέας Λοβέρδος και πρόσθεσε ότι όλοι οι βουλευτές για τα αδικήματα που διαπράττουν ή που φέρονται να διέπραξαν να κρίνονται απευθείας από τη δικαιοσύνη.</p>
      <p>Αναφορικά με την<b> ψήφο των Ελλήνων</b> που διαμένουν στο εξωτερικό, ο εισηγητής του Κινήματος Αλλαγής είπε ότι τέσσερις αρχές διέπουν τη στάση του κόμματος του: «ψήφος στους εκλογικούς καταλόγους προφανώς, ψήφος ίση και ισοδύναμη με των υπόλοιπων εκλογέων, επιστολική ψήφος και τέλος εκλογικές περιφέρειες ή εκλογική περιφέρεια εξωτερικού».</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/21/finance/ethniko-sxedio-gia-tin-energeia-ependyseis-34-dis-eyro-se-10-imeres-i-diavouleysi/">Εθνικό σχέδιο για την ενέργεια : Επενδύσεις 34 δισ. ευρώ – Σε 10 ημέρες η διαβούλευση</a>
      </p>
    </article>
  </body>
</html>