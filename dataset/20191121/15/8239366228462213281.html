<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/perestan_platyty_za_svoyu_smert_sogodni_den_vidmovy_vid_kurinnya_331325.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T15:10:00+00:00"/>
    <meta property="og:title" content="Перестань платити за свою смерть: сьогодні День відмови від куріння"/>
    <meta property="og:description" content="Кожного третього четверга у листопаді проводять День відмови від куріння. Про це повідомили у прес-службі МОЗ України."/>
  </head>
  <body>
    <article>
      <h1>Перестань платити за свою смерть: сьогодні День відмови від куріння</h1>
      <h2>Кожного третього четверга у листопаді проводять День відмови від куріння. Про це повідомили у прес-службі МОЗ України.</h2>
      <address>
        <time datetime="2019-11-21T15:10:00+00:00">21 Nov 2019, 15:10</time>
      </address>
      <figure>
        <img src="https://galinfo.com.ua/media/gallery/intxt/p/e/perestanplatytyzasmert.jpg"/>
      </figure>
      <p>Цього літа МОЗ України винесло на загал текст Проєкту Закону України "Про внесення змін до деяких законів України щодо адаптації законодавства до вимог Директиви 2014/40/ЄС Європейського Парламенту (щодо охорони здоров'я населення від шкідливого впливу тютюну)".</p>
      <p>19 листопада Міністр підписала законопроєкт, який, після погодження з іншими державними органами, буде винесено на розгляд Кабінету Міністрів. Це дозволить гармонізувати наше законодавство з антитютюновими Директивами ЄС та рамковою конвенцією ВООЗ із боротьби проти тютюну.</p>
      <p>Куріння - це не просто звичка, а залежність, яка має фізичні, соціальні та психологічні прояви. Для боротьби з нею варто спочатку визначити рівень вашої фізичної залежності від нікотину. Для цього скористайтеся тестом Фагерстрема.</p>
      <p>Після цього поставте собі ціль і визначіть вашу мотивацію відмови від куріння:<br/>Здоров'я. Ризик захворіти на рак підвищується в людей, які курять.<br/>Турбота про близьких. Адже пасивне куріння так само впливає на здоров'я людини. Не існує безпечного дозування диму.<br/>Бажання мати дитину. Куріння впливає на репродуктивне здоров'я. Воно знижує можливість жінки завагітніти та робить сперматозоїди менш рухливими.<br/>Фінансові фактори. Якщо щодня викурювати пачку сигарет в середньому за 30 грн, то за рік ви витрачаєте близько 11 тис. грн.<br/>Соціальні переваги. Куріння - залежність, яка позбавляє вас можливості насолоджуватись подіями, на яких не можна курити. Ви можете вільно спілкуватись без цієї звички.</p>
      <p>Детальніше про тютюнокуріння, його вплив та боротьбу зі звичкою ви можете прочитати за <a href="http://bit.ly/37msThH">посиланням</a>.</p>
      <p>Нагадаємо, як писало <a href="https://galinfo.com.ua/news/vid_kurinnya_veypa_pomerly_39_lyudey_u_ssha_ta_2_lyudyny_u_velykobrytanii_330361.html">Гал-інфо</a>, від куріння вейпа померли 39 людей у США та 2 людини у Великобританії.</p>
    </article>
  </body>
</html>