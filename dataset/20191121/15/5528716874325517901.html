<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/americka-vlada-zacala-udelovat-prve-licencie-umoznujuce-obchodovanie-so-spolocnostou-huawei/"/>
    <meta property="og:site_name" content="Vosveteit"/>
    <meta property="article:published_time" content="2019-11-21T15:26:04+00:00"/>
    <meta property="og:title" content="Americká vláda začala udeľovať prvé licencie umožňujúce obchodovanie so spoločnosťou Huawei"/>
    <meta property="og:description" content="Ministerstvo obchodu USA začala udeľovať prvé licencie umožňujúce obchodovanie s Huaweiom. O licenciu má záujem viac ako 300 spoločností."/>
  </head>
  <body>
    <article>
      <h1>Americká vláda začala udeľovať prvé licencie umožňujúce obchodovanie so spoločnosťou Huawei</h1>
      <address><time datetime="2019-11-21T15:26:04+00:00">21 Nov 2019, 15:26</time> by <a rel="author">Richard Zliechovský</a></address>
      <p>Ministerstvo obchodu USA v stredu <b>začalo <a href="https://www.gizchina.com/2019/11/21/us-companies-submit-300-applications-for-huawei-sales-licenses-25-gets-approval/">udeľovať</a> licencie pre niektoré americké spoločnosti umožňujúce </b>pokračovať v obchodovaní so spoločnosťou Huawei. Aktuálne však ešte nevieme aké produkty si bude môcť druhý najväčší výrobca smartfónov zakúpiť od amerických spoločností. Kľúčovými službami pre Huawei však bezpochyby sú Mobilné služby od Googlu.</p>
      <h3>Viac ako 300 firiem vyjadrilo záujem o obchodovanie s Huawei</h3>
      <p>Jeden z amerických úradníkov sa vyjadril, že firmy podali viac ako 300 žiadostí na licencie. Podľa neho je polovica v  štádiu riešenia a  <b>okolo 25% licencií je zatiaľ schválených. </b> Je jasné, že nie všetky ostávajúce žiadosti  dostanú zelenú. Podľa aktuálne dostupných zdrojov, vláda potvrdzuje licencie týkajúce sa hlavne súčiastok na mobilné telefóny a častí, ktoré sa neradia medzi elektroniku.</p>
      <blockquote>„Ministerstvo obchodu udeľuje licencie užším subjektom. Autorizuje špecifické obchodné aktivity, ktoré nepredstavujú riziko pre bezpečnosť Spojených štátov, alebo cudzokrajné záujmy,“   znie vyjadrenie Ministerstva obchodu USA.</blockquote>
      <p>Dočasná <a href="https://vosveteit.sk/americka-vlada-predlzuje-licenciu-pre-huawei-o-dalsich-90-dni-pozrite-sa-ako-to-zdovodnuje/">všeobecná licencia</a> pre Huawei bola ešte pred schvaľovaním čiastkových licencií predĺžená o  90 dní.  USA ju predĺžilo údajne z dôvodu, aby pomohli <b>zmierniť dopad na sieťových operátorov vo vidieckych oblastiach USA</b>. Celý konflikt začal ešte v máji, kedy sa dostala firma na čiernu listinu nechcených spoločností <i>(takzvaný „Entity List“)</i>, v  dôsledku <b>podozrení z  narušenia národnej bezpečnosti</b>. Spoločnosti na tomto zozname nemôžu obchodovať so spoločnosťami z  USA bez špeciálneho povolenia od vlády.</p>
      <h4>Huawei už reagoval</h4>
      <p>Len pre zaujímavosť, v  dôsledku sankcií zo strany americkej vlády sa Čína <a href="https://vosveteit.sk/donald-trump-pravdepodobne-so-sankciami-pre-huawei-zavaril-domacim-vyrobcom-cipsetov-cina-vytvara-fond-na-podporu-tohto-odvetvia/">rozhodla</a> vytvoriť<b> fond vo výške 29-miliárd dolárov</b> na podporu polovodičového priemyslu, do ktorého spadá napríklad aj výroba procesorov. Okrem toho, spoločnosť Huawei včera <a href="https://vosveteit.sk/spolocnost-huawei-sa-posuva-dopredu-pozrite-sa-akymi-krokmi-chce-naplnit-ich-obchod-appgallery-aplikaciami/">oznámila</a> novú stratégiu spojenú s  ich obchodom s aplikáciami v podobe <b>sprístupnenia vývojárom tretích strán možnosť prepojenia ich softwaru so službami Huawei</b>. Zároveň sa spoločnosť rozhodla investovať 1-miliardu dolárov do podpory svojho obchodu.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>