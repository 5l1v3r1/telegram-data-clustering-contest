<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830043.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T15:02:00+00:00"/>
    <meta property="og:title" content="آنگ سان سوچی، مدافع کشتار مسلمان روهینجا در دادگاه لاهه"/>
    <meta property="og:description" content="سخنگوی ارتش میانمار امروز (پنج‌شنبه) اعلام کرد، هم ارتش و هم دولت مدنی میانمار از آنگ سان سوچی در دفاع از کشورش مقابل اتهامات نسل‌کشی در دیوان عالی سازمان ملل حمایت می‌کنند."/>
  </head>
  <body>
    <article>
      <h1>آنگ سان سوچی، مدافع کشتار مسلمان روهینجا در دادگاه لاهه</h1>
      <address>
        <time datetime="2019-11-21T15:02:00+00:00">21 Nov 2019, 15:02</time>
      </address>
      <p>سخنگوی ارتش میانمار امروز (پنج‌شنبه) اعلام کرد، هم ارتش و هم دولت مدنی میانمار از آنگ سان سوچی در دفاع از کشورش مقابل اتهامات نسل‌کشی در دیوان عالی سازمان ملل حمایت می‌کنند.</p>
      <p>به گزارش ایسنا، به نقل از خبرگزاری رویترز، در اقدامی غیر معمول دفتر آنگ سان سوچی، مشاور دولت میانمار  اعلام کرد، این مقام که زمانی نماد دموکراسی محسوب می‌شد قصد دارد برای رهبری تیم حقوقی کشورش به دیوان عدالت بین‌المللی در لاهه سفر کند.</p>
      <p> گامبیا پرونده خودش را در ماه دسامبر به نیابت از ۵۷ عضو سازمان همکاری اسلامی مفتوح می‌کند. این کشور عمدتا مسلمان واقع در غرب آفریقا، میانمار را به نقض کنسوانسیون ۱۹۴۸ نسل‌کشی از طریق سرکوب نظامی خونبار در سال ۲۰۱۷ علیه جامعه مسلمانان روهینجا در ایالت راخین متهم می‌کند.</p>
      <p>سخنگوی ارتش میانمار با اشاره به نیروهای مسلح و دولت غیرنظامی کشورش گفت: ما در این مورد همکاری می‌کنیم و کارشناسان حقوقی ما هم با یکدیگر کار می‌کنند. همچنین آنگ سان سوچی به زودی با مین آنگ هلینگ، رئیس ارتش قدرتمند کشورمان دیدار می‌کند.»</p>
      <p>حدود ۷۴۰  مسلمان روهینجایی از ایالت راخین واقع در شمال میانمار با عبور از مرز خودشان را به کمپ‌های بنگلادش رسانده‌اند. آوارگان از قتل، تجاوز و آتش زدن عمدی سخن گفتند و بازرسان سازمان ملل این خشونت را نسل‌کشی دانستند. میانمار با ادعای مقابله با تندروها، کشتار مسلمانان میانمار را توجیه کرده و تاکید دارد کمیته‌های خودش "صلاحیت" رسیدگی به این سوء رفتارها را دارند.</p>
    </article>
  </body>
</html>