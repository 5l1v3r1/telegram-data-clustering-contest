<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/catania-il-pranzo-non-e-pronto-46enne-aggredisce-la-madre-con-unascia-e-un-martello/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T15:04:58+00:00"/>
    <meta property="og:title" content="Catania. Il pranzo non è pronto, 46enne aggredisce la madre con un’ascia e un martello"/>
    <meta property="og:description" content="In manette è finito un 46enne di Randazzo, nel Catanese. L'uomo, disoccupato e alcolizzato, vessava la donna di 75 anni. L'ultimo violento episodio l'ha convinta a sporgere denuncia a carabinieri. All'anziana è stato diagnosticato un doppio trauma alle mani, oltre che alla testa. L'uomo è invece in carcere."/>
  </head>
  <body>
    <article>
      <h1>Catania. Il pranzo non è pronto, 46enne aggredisce la madre con un’ascia e un martello</h1>
      <h2>In manette è finito un 46enne di Randazzo, nel Catanese. L’uomo, disoccupato e alcolizzato, vessava la donna di 75 anni. L’ultimo violento episodio l’ha convinta a sporgere denuncia a carabinieri. All’anziana è stato diagnosticato un doppio trauma alle mani, oltre che alla testa. L’uomo è invece in carcere.</h2>
      <address><time datetime="2019-11-21T15:04:58+00:00">21 Nov 2019, 15:04</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Un<b> ritardo nella preparazione del pranzo</b> ha scatenato l'inferno in un’abitazione di<b> Randazzo (Catania)</b>, con arredi distrutti e minacce nei confronti di una donna da parte del figlio. Proprio quest’ultimo drammatico episodio ha convinta una 75enne a sporgere denuncia ai carabinieri locali: il 46enne è stato così arrestato con l'accusa di <b>maltrattamenti in famiglia</b> e<b> minaccia aggravata</b>. L'uomo, senza occupazione, da mesi vessava la madre, rimasta vedova, "costringendola a una <b>convivenza costellata da violenza</b> – raccontano i carabinieri -, e prevaricazioni di ogni genere".</p>
      <p>L'ultimo episodio, col 46enne che ha strattonato la madre minacciandola con <b>un'ascia</b> e <b>un martello</b>. La donna, per miracolo, anche grazie alle condizioni instabili del figlio, dovute come in altri casi analoghi all’<b>abuso di alcolici</b>, è riuscita a divincolarsi, fuggire in strada e da lì chiedere aiuto al 112. Giunti sul posto, i militari dell’arma hanno trovato l’uomo che girovagava per le stanze dell’appartamento in stato confusionale. Rinvenuta sia l’ascia che il martello, che ha brandito per minacciare la madre, opportunamente repertati e posti sotto sequestro. L’anziana, accompagnata al P.T.E. di Randazzo, è stata visitata e riscontrata affetta da <b>“trauma contusivo alla testa, alla mano dx e mano sx</b>”. Il figlio ora si trova rinchiuso nel<b> carcere</b> Piazza Lanza di Catania.</p>
    </article>
  </body>
</html>