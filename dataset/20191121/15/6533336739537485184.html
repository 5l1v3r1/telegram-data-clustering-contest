<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/nonna-ho-perso-testa-ndash-ferrara-ragazzo-22-anni-ha-ucciso-219661.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T15:42:00+00:00"/>
    <meta property="og:title" content="Ferrara, un ragazzo di 22 anni ha ucciso la nonna a pugni mentre erano in auto, per.."/>
    <meta property="og:description" content="NONNA, HO PERSO LA TESTA – A FERRARA UN RAGAZZO DI 22 ANNI HA UCCISO LA NONNA A PUGNI MENTRE ERANO IN MACCHINA. LA SIGNORA AVEVA GIÀ DENUNCIATO IL NIPOTE DUE ANNI FA ED ERA IN STATO DI ALTERAZIONE PSICO-FISICA - IL RAGAZZO ERA APPENA TORNATO A VIVERE CON I NONNI DOPO AVER SCONTATO UN DIVIETO DI AVVICINAMENTO PER… – VIDEO"/>
  </head>
  <body>
    <article>
      <h1>Ferrara, un ragazzo di 22 anni ha ucciso la nonna a pugni mentre erano in auto, per..</h1>
      <address>
        <time datetime="2019-11-21T15:42:00+00:00">21 Nov 2019, 15:42</time>
      </address>
      <p>
        <b>NONNA, HO PERSO LA TESTA – A FERRARA UN RAGAZZO DI 22 ANNI HA UCCISO LA NONNA A PUGNI MENTRE ERANO IN MACCHINA. LA SIGNORA AVEVA GIÀ DENUNCIATO IL NIPOTE DUE ANNI FA ED ERA IN STATO DI ALTERAZIONE PSICO-FISICA - IL RAGAZZO ERA APPENA TORNATO A VIVERE CON I NONNI DOPO AVER SCONTATO UN DIVIETO DI AVVICINAMENTO PER… – VIDEO</b>
      </p>
      <hr/>
      <hr/>
      <figure>
        <iframe src="https://www.youtube.com/embed/ukUmfmOwnNY" width="560" height="315" data-service="Youtube" scrolling="no"/>
      </figure>
      <p>
        <b>1 – FERRARA, UCCIDE LA NONNA A PUGNI IN AUTO: ARRESTATO</b>
      </p>
      <figure>
        <a href="https://www.dagospia.com/mediagallery/Dago_fotogallery-256086/1241363.htm">
          <img src="https://cdn-static.dagospia.com/img/foto/11-2019/pierpaolo-alessio-1241363.jpg"/>
        </a>
        <figcaption>pierpaolo alessio</figcaption>
      </figure>
      <p><b><a href="http://www.lapresse.it/">(LaPresse)</a> - </b>Tragedia ieri notte a Ferrara. Un ragazzo di 22 anni, Pierpaolo Alessio, ha ucciso la nonna, Maria Luisa Silvestri, 70enne, a pugni mentre erano in macchina in via Marconi, in una zona vicino all'area industriale di Ferrara.</p>
      <p>L'episodio si è verificato intorno alle 21.10. Ad accorrere sul posto un appuntato dei carabinieri libero dal servizio. Il militare era stato informato al telefono da una parente che aveva visto, dalla propria auto, che nella macchina di fronte alla sua un giovane stava picchiando una donna. Il carabiniere è riuscito a salire sulla macchina in corsa e a bloccare il giovane, arrestato per omicidio aggravato per lesioni.</p>
      <figure>
        <a href="https://www.dagospia.com/mediagallery/Dago_fotogallery-256086/1241362.htm">
          <img src="https://cdn-static.dagospia.com/img/foto/11-2019/maria-luisa-silvestri-1241362.jpg"/>
        </a>
        <figcaption>maria luisa silvestri</figcaption>
      </figure>
      <p>Secondo le prime informazioni, la donna sarebbe stata ancora viva al momento dell'intervento del militare ma sarebbe morta mentre veniva portata in ospedale in ambulanza. Dalle ricostruzioni è emerso che il ragazzo, in probabile stato di alterazione psico fisica, fosse stato preso in affidamento dai nonni dopo il divorzio dei genitori e fosse già stato arrestato nel 2018 per estorsione sempre nei confronti dei nonni.</p>
      <figure>
        <a href="https://www.dagospia.com/mediagallery/Dago_fotogallery-256086/1241367.htm">
          <img src="https://cdn-static.dagospia.com/img/foto/11-2019/ferrara-nipote-uccide-a-pugni-la-nonna-3-1241367.jpg"/>
        </a>
        <figcaption>ferrara, nipote uccide a pugni la nonna 3</figcaption>
      </figure>
      <p>
        <b>2 – OMICIDIO A FERRARA. LA NONNA UCCISA AVEVA GIÀ DENUNCIATO IL NIPOTE ASSASSINO DUE ANNI FA</b>
      </p>
      <p>
        <b>Da <a href="https://lanuovaferrara.gelocal.it/">https://lanuovaferrara.gelocal.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256086/1241366.htm">
          <img src="https://cdn-static.dagospia.com/img/foto/11-2019/ferrara-nipote-uccide-a-pugni-la-nonna-2-1241366.jpg"/>
        </a>
        <figcaption>ferrara, nipote uccide a pugni la nonna 2</figcaption>
      </figure>
      <p>E' durato solo pochi minuti l'interrogatorio a Pier Paolo Alessio. Il 22enne, accusato di aver ucciso la nonna a botte, Maria Luisa Silvestri, 71 anni, si è avvalso della facoltà di non rispondere. Attualmente si trova in stato di arresto. Ieri sera, infatti, è intervenuto anche un carabiniere fuori servizio e quindi si è scelto di procedere con l'arresto in flagranza di reato. Il giovane viveva con i nonni, anzi, era appena tornato a vivere con loro dopo aver scontato un divieto di avvicinamento alla casa dei parenti.</p>
      <figure>
        <a href="https://www.dagospia.com/mediagallery/Dago_fotogallery-256086/1241365.htm">
          <img src="https://cdn-static.dagospia.com/img/foto/11-2019/ferrara-nipote-uccide-a-pugni-la-nonna-1-1241365.jpg"/>
        </a>
        <figcaption>ferrara, nipote uccide a pugni la nonna 1</figcaption>
      </figure>
      <p>Nel 2017, infatti, la nonna l'aveva denunciato dopo l'ennesimo episodio di violenza e percosse. Lui era stato allontanato da casa con un divieto di avvicinamento. I mesi passati lontano dai nonni li ha trascorsi a casa della madre. Spesso assente. Il padre non c'era. Fin dall'adolescenza Pier Paolo Alessio ha avuto passato burrascoso con problemi di tossicodipendenza.</p>
      <figure>
        <a href="https://www.dagospia.com/mediagallery/Dago_fotogallery-256086/1241361.htm">
          <img src="https://cdn-static.dagospia.com/img/foto/11-2019/pierpaolo-alessio-e-maria-luisa-silvestri-1241361.jpg"/>
        </a>
        <figcaption>pierpaolo alessio e maria luisa silvestri</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256086/1241360.htm">
          <img src="https://cdn-static.dagospia.com/img/foto/11-2019/ferrara-nipote-uccide-a-pugni-la-nonna-1241360.jpg"/>
        </a>
        <figcaption>ferrara, nipote uccide a pugni la nonna</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256086/1241364.htm">
          <img src="https://cdn-static.dagospia.com/img/foto/11-2019/ferrara-nipote-uccide-a-pugni-la-nonna-4-1241364.jpg"/>
        </a>
        <figcaption>ferrara, nipote uccide a pugni la nonna 4</figcaption>
      </figure>
    </article>
  </body>
</html>