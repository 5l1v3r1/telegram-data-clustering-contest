<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/17-godini-zatvor-za-zhena-ot-burgas-ubila-bivshija-si-saprug-zaradi-pensijata-mu.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T15:05:00+00:00"/>
    <meta property="og:title" content="17 години затвор за жена от Бургас, убила бившия си съпруг заради пенсията му"/>
    <meta property="og:description" content="Болният мъж е бил държан под ключ без достатъчно вода, храна и лекарства"/>
  </head>
  <body>
    <article>
      <h1>17 години затвор за жена от Бургас, убила бившия си съпруг заради пенсията му</h1>
      <h2>Болният мъж е бил държан под ключ без достатъчно вода, храна и лекарства</h2>
      <address><time datetime="2019-11-21T15:05:00+00:00">21 Nov 2019, 15:05</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>17 години затвор получи Веселина Гинева от Бургас за това, че е причинила смъртта на бившия си съпруг, за да взима пенсията му.</p>
      <p>Тя е подсъдима за това, че от май 2013 г. до август 2014 г. е държала заключен бившия си  съпруг Димитър Миразчиев в апартамент в бургаския кв. „Лазур”.</p>
      <p>Мъжът бил болен и държан под ключ в една от стаите на апартамента. Той не е получавал достатъчно количество вода, храна и необходимите лекарства, което е причинил смъртта му.</p>
      <p>Освен това две години след смъртта му Гинева е теглила пенсията му с пълномощно. Щетата за Националния осигурителен институт е 21 140 лв.</p>
      <p>Тялото на мъжа бе изхвърлено в парк „Езеро“, а останките от него бяха намерени случайно през 2015 г.</p>
      <p>Присъдата на Окръжния съд в Бургас трябва да бъде изтърпяна при първоначален строг режим в затвора. Тя подлежи на обжалване пред Апелативния съд в града.</p>
    </article>
  </body>
</html>