<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837056-kdk-uaf-pokarav-dinamo-ta-taysona-u-spravi-za-proyav-rasizmu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T15:33:00+00:00"/>
    <meta property="og:title" content="КДК УАФ покарав &quot;Динамо&quot; та Тайсона у справі за прояв расизму"/>
    <meta property="og:description" content="КИЇВ. 21 листопада. УНН. Відбулося чергове засідання Контрольно-дисциплінарного комітету Української асоціації футболу на якому були визначені санкції щодо …"/>
  </head>
  <body>
    <article>
      <h1>КДК УАФ покарав "Динамо" та Тайсона у справі за прояв расизму</h1>
      <address><time datetime="2019-11-21T15:33:00+00:00">21 Nov 2019, 15:33</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> Відбулося чергове засідання Контрольно-дисциплінарного комітету Української асоціації футболу на якому були визначені санкції щодо окремих клубів та футболістів, повідомляє <b>УНН</b> з посиланням на УАФ.</p>
      <p>Після розгляду подій, що мали місце під час матчу 14-го туру "Шахтар" — "Динамо" КДК УАФ визначив, що ФК "Динамо" проведе один домашній матч без глядачів (плюс один матч без глядачів умовно з випробувальним строком до кінця сезону-2019/2020) та зобов'язаний внести обов’язковий грошовий внесок у розмірі 500 тис. гривень.</p>
      <p>Натомість футболіст ФК "Шахтар" Тайсон, вилучений з поля в тому матчі, відсторонений на одну гру та ще на дві умовно.</p>
      <p>Нагадаємо, що у поєдинку "Шахтар" – "Динамо" уболівальники "біло-синіх" почали <a href="https://www.unn.com.ua/uk/news/1835244-upl-vistupila-iz-zayavoyu-stosovno-proyavu-rasizmu-u-matchi-shakhtar-dinamo">скандувати расистські вигуки</a> на адресу бразильських легіонерів "помаранчево-чорних". Як наслідок, Тайсон був вилучений з поля за те, що продемонстрував середній палець у бік фанатів.</p>
    </article>
  </body>
</html>