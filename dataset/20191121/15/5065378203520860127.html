<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1031366/kairos-tora-isxyri-kataigida-stin-attiki-potamia-oi-dromoi"/>
    <meta property="og:site_name" content="Newsbomb"/>
    <meta property="article:published_time" content="2019-11-21T15:35:02+00:00"/>
    <meta property="og:title" content="Καιρός ΤΩΡΑ: Ισχυρή καταιγίδα στην Αττική - Ποτάμια οι δρόμοι"/>
    <meta property="og:description" content="Καιρός: Έφτασε στην Αττική το κύμα κακοκαιρίας με ισχυρές βροχές και καταιγίδες - Προσοχή τις επόμενες ώρες!"/>
  </head>
  <body>
    <article>
      <h1>Καιρός ΤΩΡΑ: Ισχυρή καταιγίδα στην Αττική - Ποτάμια οι δρόμοι</h1>
      <h2>Καιρός: Έφτασε στην Αττική το κύμα κακοκαιρίας με ισχυρές βροχές και καταιγίδες - Προσοχή τις επόμενες ώρες!</h2>
      <address><time datetime="2019-11-21T15:35:02+00:00">21 Nov 2019, 15:35</time> by <a rel="author">Γιάννης Καλύβας</a></address>
      <p><b>Ισχυρές βροχές και καταιγίδες</b> σημειώνονται αυτή την ώρα σε πολλές περιοχές της Αττικής.</p>
      <p>
        <b>Για τα έντονα καιρικά φαινόμενα έχει προειδοποιήσει με <a href="https://www.newsbomb.gr/kairos/story/1031219/ektakto-deltio-emy-poies-perioxes-tha-sarosoyn-vroxes-kataigides-kai-xalazi-se-liges-ores">έκτακτο δελτίο επιδείνωσης καιρού και η Εθνική Μετεωρολογική Υπηρεσία</a>.</b>
      </p>
      <p>Οι σφοδρές καταιγίδες άρχισαν να πλήττουν το Λεκανοπέδιο από τα νότια λίγο μετά τις 17:00 το απόγευμα της Πέμπτης (21/11) και σταδιακά επεκτάθηκαν σε όλο το νομό Αττικής.</p>
      <p>
        <b>Κατά τόπους τα φαινόμενα είναι πολύ ισχυρά και συνοδεύονται από δυνατούς ανέμους.</b>
      </p>
      <p>Σε ορισμένες περιοχές οι δρόμοι έχουν μετατραπεί σε ποτάμια, δημιουργώντας προβλήματα σε οδηγούς και πεζούς.</p>
      <p>Τα έντονα καιρικά φαινόμενα έχουν προκαλέσει<b> κυκλοφοριακή συμφόρηση</b> σε αρκετoύς κεντρικούς δρόμους της πρωτεύουσας.</p>
      <p>Το μεγαλύτερο πρόβλημα εντοπίζεται και αυτή τη φορά στα δύο ρεύματα του Κηφισού. Στα «κόκκινα» και η Λεωφόρος Κηφισιάς με τα οχήματα να κινούνται με χαμηλές ταχύτητες. Οι οδηγοί που κινούνται στους δρόμους της Αττικής θα πρέπει να οπλιστούν με υπομονή.</p>
      <p>
        <b>Δείτε στην παρακάτω φωτογραφία πού εντοπίζονται τα περισσότερα προβλήματα αυτή την ώρα:</b>
      </p>
      <figure>
        <img src="https://nb.bbend.net/media/news/2019/11/21/1031366/kinisi.png"/>
      </figure>
      <h3>
        <a href="http://www.meteo.gr/israiningnow.cfm">ΔΕΙΤΕ ΜΕ ΕΝΑ ΚΛΙΚ ΠΟΥ ΒΡΕΧΕΙ ΤΩΡΑ</a>
      </h3>
      <h3>Έκτακτο δελτίο ΕΜΥ: Ραγδαία επιδείνωση του καιρού τις επόμενες ώρες</h3>
      <p>Με νεότερο <a href="https://www.newsbomb.gr/tags/tag/68942/ektakto-deltio-epideinwshs-kairoy">έκτακτο δελτίο</a> που εξέδωσε το πρωί της Πέμπτης (21/11), η <a href="https://www.newsbomb.gr/tags/tag/36939/ethnikh-metewrologikh-yphresia">Εθνική Μετεωρολογική Υπηρεσία</a> προειδοποιεί για ραγδαία επιδείνωση του καιρού.</p>
      <p>
        <b>Αναλυτικά αναφέρει:</b>
      </p>
      <p>Σε συνέχεια του προηγούμενου Έκτακτου Δελτίου Επιδείνωσης Καιρού (α.α 26/2019), οι κατά διαστήματα ισχυρές βροχές και καταιγίδες που συνοδεύονται πρόσκαιρα από χαλαζοπτώσεις και ισχυρούς ανέμους, θα συνεχιστούν και θα επηρεάσουν:</p>
      <p>
        <b>1. Σήμερα Πέμπτη (21/11/2019),</b>
      </p>
      <p><b>α.</b> Τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και μέχρι το βράδυ τα νησιά του ανατολικού Αιγαίου.</p>
      <p><b>β.</b> Από τις απογευματινές ώρες την Πελοπόννησο, τη δυτική Κρήτη και μέχρι το βράδυ τις δυτικές Κυκλάδες, την ανατολική Στερεά (συμπεριλαμβανομένης της Αττικής) και τα νότια τμήματα της Εύβοιας.</p>
      <p>Τη νύχτα τα φαινόμενα σταδιακά θα εξασθενήσουν.</p>
      <p>
        <b>2. Αύριο Παρασκευή (22/11/2019)</b>
      </p>
      <p>Μέχρι τις πρώτες πρωινές ώρες την ανατολική Κρήτη και τις ανατολικές Κυκλάδες, μέχρι το μεσημέρι τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <h3>Αυτές οι περιοχές θα επηρεαστούν</h3>
      <p>Βροχές και σποραδικές καταιγίδες τοπικού χαρακτήρα εκδηλώνονται από το πρωί σε αρκετές περιοχές της νοτιοδυτικής και βορειοανατολικής Ελλάδας, αλλά με τα φαινόμενα να είναι κατά κανόνα ασθενή.</p>
      <p>Όμως μετά το μεσημέρι και από τα νότια, σύμφωνα και με τη μετεωρολογική υπηρεσία meteo του Εθνικού Αστεροσκοπείου Αθηνών, ο καιρός θα παρουσιάσει επιδείνωση με βροχές και καταιγίδες που τοπικά θα είναι ισχυρές.</p>
      <p>
        <b>Δείτε τους προγνωστικούς χάρτες στη gallery που ακολουθεί:</b>
      </p>
      <slideshow>
        <figure>
          <img src="https://nb.bbend.net/media/news/2019/11/21/1031366/photos/full/10.jpg"/>
          <figcaption>Προσοχή τις επόμενες ώρες</figcaption>
        </figure>
        <figure>
          <img src="https://nb.bbend.net/media/news/2019/11/21/1031366/photos/full/100.jpg"/>
          <figcaption>Οι βροχοπτώσεις έως και τις μεσημεριανές ώρες της Παρασκευής.</figcaption>
        </figure>
        <figure>
          <img src="https://nb.bbend.net/media/news/2019/11/21/1031366/photos/full/101.jpg"/>
          <figcaption>Η ένταση της ηλεκτρικής δραστηριότητας τις μεσημεριανές ώρες της Πέμπτης.</figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1031327/friki-sta-patisia-hlikiomeni-pethane-kai-tin-efagan-ta-skylia-tis">Φρίκη στα Πατήσια: Ηλικιωμένη πέθανε και την έφαγαν τα σκυλιά της</a>
      </p>
      <p>
        <a href="https://www.newsbomb.gr/oikonomia/story/1031260/aythaireta-paratasi-mexri-tis-30-ioynioy-gia-tin-taktopoiisi-toys">Αυθαίρετα: Παράταση μέχρι τις 30 Ιουνίου για την τακτοποίησή τους</a>
      </p>
      <related>
        <a href="https://www.newsbomb.gr/ellada/story/1031148/eortologio-21-noemvrioy-simera-deite-poioi-giortazoyn"/>
        <a href="https://www.newsbomb.gr/ellada/ekklhsia/story/1031151/periergi-diarrixi-sto-spiti-toy-oikoymenikoy-patriarxi-vartholomaioy"/>
        <a href="https://www.newsbomb.gr/ellada/astynomiko-reportaz/story/1031146/apeiles-kai-emprismoi-meta-to-telesigrafo-xrysoxoidi"/>
      </related>
    </article>
  </body>
</html>