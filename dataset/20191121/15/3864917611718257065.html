<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2823014-okupanti-obstrilali-z-bmp-ukrainski-pozicii-pid-vodanim.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T15:54:00+00:00"/>
    <meta property="og:title" content="Окупанти обстріляли з БМП українські позиції під Водяним"/>
    <meta property="og:description" content="У четвер російсько-окупаційні війська чотири рази обстріляли позиції Об'єднаних сил на Донбасі. Троє українських військовослужбовців отримали бойові травми."/>
  </head>
  <body>
    <article>
      <h1>Окупанти обстріляли з БМП українські позиції під Водяним</h1>
      <h2>У четвер російсько-окупаційні війська чотири рази обстріляли позиції Об'єднаних сил на Донбасі. Троє українських військовослужбовців отримали бойові травми.</h2>
      <address>
        <time datetime="2019-11-21T15:54:00+00:00">21 Nov 2019, 15:54</time>
      </address>
      <p>Про це повідомляє пресцентр штабу ОС у <a href="https://www.facebook.com/pressjfo.news/posts/717927162033236?__tn__=K-R">Facebook</a>.</p>
      <p>"Впродовж поточної доби збройні формування Російської Федерації чотири рази порушили режим припинення вогню. Противник обстріляв позиції наших підрозділів із ПТРК, озброєння БМП, гранатометів різних систем та великокаліберних кулеметів", - зазначається у повідомленні.</p>
      <p>Так, два обстріли позицій українських захисників російські окупаційні війська здійснили у районі відповідальності оперативно-тактичного угруповання "Північ": неподалік від Шумів – із протитанкового ракетного комплексу; біля Кіндрашівки-Нової – з підствольних гранатометів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2822862-rozvedenna-na-donbasi-okupanti-vnoci-perekidaut-ozbroenna-na-novi-pozicii.html">Розведення на Донбасі: окупанти вночі перекидають озброєння на нові позиції</a>
      </blockquote>
      <p>У районі відповідальності оперативно-тактичного угруповання "Схід" противник також здійснив два обстріли по укріпленнях Об'єднаних сил: біля Водяного – з гармат БМП-1 та автоматичних гранатометів; неподалік Невельського – з великокаліберних кулеметів.</p>
      <p>Бойові травми внаслідок <a href="https://www.ukrinform.ua/tag-obstril">обстрілів </a>отримали троє військовослужбовців зі складу Об'єднаних сил.</p>
      <p>
        <i>Фото: ООС</i>
      </p>
    </article>
  </body>
</html>