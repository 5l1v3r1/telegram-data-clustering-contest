<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/sprava-rozstriliv-na-instytutskii-sud-dopytav-pashynskoho-203215.html"/>
    <meta property="og:site_name" content="5 канал"/>
    <meta property="article:published_time" content="2019-11-21T15:08:00+00:00"/>
    <meta property="og:title" content="Справа розстрілів на Інститутській: суд допитав Пашинського"/>
    <meta property="og:description" content="Екснардеп назвав Євромайдан &quot;спротивом українців проти кривавого режиму Януковича&quot;"/>
  </head>
  <body>
    <article>
      <h1>Справа розстрілів на Інститутській: суд допитав Пашинського</h1>
      <address>
        <time datetime="2019-11-21T15:08:00+00:00">21 Nov 2019, 15:08</time>
      </address>
      <p>Святошинський суд Києва продовжує допитувати свідків у справі розстрілів учасників вуличних протестів у Києві, на вулиці Інститутській 20 лютого 2014 року. На засіданні була й кореспондентка "5 каналу" Єва Ніколашвілі.</p>
      <p>Суд допитав свідка захисту екснардепа Сергія Пашинського.</p>
      <p>"Ви повинні зрозуміти, що Майдан не можна розглядати як державну, військову чи парамілітарну структуру. Майдан – це сотні тисяч людей, які генерували ті чи інші смисли, а самооборона Майдану – це невід'ємна частина того, що ми називаємо Майданом. Це спротив українців проти кривавого режиму Януковича", – прокоментував своєю чергою, Пашинський.</p>
      <p>Зазначимо, попереднього разу Пашинського не змогли доставити до суду, оскільки його життю та здоров'ю, за словами судді, могла загрожувати небезпека.</p>
      <p>Як повідомляв 5.UA, 5 листопада в Святошинському суді Києва <a href="https://www.5.ua/suspilstvo/sud-dopytav-eksberkutivtsia-fihuranta-spravy-rozhonu-studentiv-na-maidani-shcho-toi-rozpoviv-202209.html">допитали свідка захисту беркутівців</a> Руслана Марчука за справою розстрілів на Інститутській 20 лютого 2014 року.</p>
      <blockquote>Нагадаємо, до 18 лютого 2014 року вже налічувалось 9 загиблих. З 18 по 20 лютого на Майдані загинуло найбільше людей – 78 осіб, після 20 лютого – ще 20. Окрім українців, жертвами режиму Януковича стали білоруси, вірмени та грузини. Усі вони увійшли до меморіалу борців за українську незалежність – до Небесної Сотні. 104 Героям Небесної Сотні президент України Петро Порошенко посмертно присвоїв звання Героїв України.</blockquote>
    </article>
  </body>
</html>