<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562669/apo-proedroi-node-dioikites-nosokomeiwn-"/>
    <meta property="og:site_name" content="NOOZ."/>
    <meta property="article:published_time" content="2019-11-21T15:06:00+00:00"/>
    <meta property="og:title" content="Απο πρόεδροι ΝΟΔΕ, διοικητές νοσοκομείων!"/>
    <meta property="og:description" content="Καυστική ανακοίνωση της Όλγας Γεροβασίλη για κομματικούς διορισμούς στα νοσοκομεία Άρτα και Πρέβεζας."/>
  </head>
  <body>
    <article>
      <h1>Απο πρόεδροι ΝΟΔΕ, διοικητές νοσοκομείων!</h1>
      <address>
        <time datetime="2019-11-21T15:06:00+00:00">21 Nov 2019, 15:06</time>
      </address>
      <p>
        <b>Καυστική ανακοίνωση της Όλγας Γεροβασίλη για κομματικούς διορισμούς στα νοσοκομεία Άρτα και Πρέβεζας.</b>
      </p>
      <p>Μια καυστική ανακοίνωση εξέδωσε η γραμματέας της Κοινοβουλευτικής Ομάδας του ΣΥΡΙΖΑ <b>Όλγα Γεροβασίλη</b>, καταγγέλλοντας τον διορισμό των επικεφαλής των ΝΟΔΕ της Νέας Δημοκρατίας σε Άρτα και Πρέβεζα σε διοικητές των νοσοκομείων των δύο νομών και μάλιστα... χιαστί.</p>
      <p>Όπως χαρακτηριστικά αναφέρει, «πρόσφατα δημοσιεύματα φέρουν τον μεν πρόεδρο της ΝΟΔΕ Άρτας κ.<b> Δημήτρη Σκανδάλη</b> να παίρνει τη θέση του διοικητή στο Γενικό Νοσοκομείο Πρέβεζας, τον δε πρώην πρόεδρο της ΝΟΔΕ Πρέβεζας κ. <b>Βαγγέλη Ντάκουλα</b>, τη θέση του διοικητή στο Νοσοκομείο Άρτας».</p>
      <p>Η κ. Γεροβασίλη σχολιάζει πως «το επιτελικό κράτος που θέλει να στήσει ο κ. Μητσοτάκης μακριά από την κομματικοποίηση, παίρνει σάρκα και οστά. Θέλοντας να βοηθήσουμε κι εμείς στην κατεύθυνση αυτή, προτείνουμε την ανταλλαγή των διοικητών στα 2 νοσοκομεία, ώστε οι άνθρωποι να αποφύγουν τα έξοδα και να μπορούν απερίσκεπτα να οργανώσουν την «επιτελική» κομματική τους δουλειά».</p>
    </article>
  </body>
</html>