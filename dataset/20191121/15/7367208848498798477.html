<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/attualita/articolo/busca-inaugura-la-seconda-panchina-rossa-nel-giardino-dellinfinito.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T15:45:00+00:00"/>
    <meta property="og:title" content="Busca inaugura la seconda Panchina Rossa nel Giardino dell'Infinito"/>
    <meta property="og:description" content="L'iniziativa è in programma sabato 23 novembre alle 10. Per l'occasione si cercano scarpe rosse da donna, anche usate e malandate, che serviranno per l’allestimento della scenografia"/>
  </head>
  <body>
    <article>
      <h1>Busca inaugura la seconda Panchina Rossa nel Giardino dell'Infinito</h1>
      <h2>L'iniziativa è in programma sabato 23 novembre alle 10. Per l'occasione si cercano scarpe rosse da donna, anche usate e malandate, che serviranno per l’allestimento della scenografia</h2>
      <address><time datetime="2019-11-21T15:45:00+00:00">21 Nov 2019, 15:45</time> by <a rel="author">comunicato stampa</a></address>
      <p><b>Sabato 23 novembre</b>, alle ore 10, per la Giornata mondiale contro la violenza sulle donne (che cade il 25 novembre), la <b>città di Busca</b>, in collaborazione con il Consiglio comunale dei ragazzi e l’associazione Busce&amp;Verde e con il e Lions Club Busca e Valli, organizza l'inaugurazione della <b>Panchina Rossa nel Giardino dell'Infinito</b>.</p>
      <p>Ha dato la sua adesione anche l'associazione "Mai più sole" (sulla targa saranno riportati anche i numeri di telefono cui rivolgersi in caso di necessità:  il 1522 del Telefono Rosa e il 335 1701008 dell’associazione locale Mai+Sole Centro antiviolenza donne).  </p>
      <p><i>“E’ la seconda Panchina Rossa di Busca</i> – spiega l’assessora <b>Beatrice Aimar</b> delegata ai rapporti con il CCR – <i>e come per la prima, che si trova in viale Concordia e fu inaugurata nella primavera del 2017, abbiamo pensato di chiedere al CCR di proporre una frase significativa da scrivere sulla targa a simbolo della lotta contro la violenza sulle donne e in ricordo delle vittime di femminicidio. E’ indispensabile che i più giovani siano coinvolti al massimo nell’educazione al rispetto. Grazie anche alle associazioni che hanno lanciato e sostengono questa iniziativa”</i>.  </p>
      <p>Il programma della mattinata prevede l’esibizione dei ragazzi della scuola media con canti e letture, l’intervento musicale dei violinisti <b>Francesca Michelis e Lorenzo Veglia</b>. Sono invitati tutti i cittadini, in caso di poggia l'evento si svolgerà al Teatro Civico.</p>
      <p><i>“Con la seconda Panchina Rossa </i>–  aggiunge l’assessora alle Pari Opportunità <b>Lucia Rosso</b> -  <i>vogliamo dare un segnale tangibile contro ogni tipo di violenza sulle donne, unendoci alla doverosa campagna di sensibilizzazione su questo tema.</i></p>
      <p>
        <b>SI CERCANO SCARPE ROSSE</b>
      </p>
      <p>Per l’occasione, si cercano scarpe rosse da donna, anche usate e malandate, che serviranno per l’allestimento della scenografia:  la raccolta avviene al Giardino nei due  giovedì pomeriggio precedenti all’evento: il 14 e il 21 novembre. Le saranno tenute  con cura e restituite intatte dopo il 23 novembre (informazioni: 335 6846455) .</p>
    </article>
  </body>
</html>