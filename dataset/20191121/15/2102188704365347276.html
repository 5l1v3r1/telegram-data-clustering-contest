<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/21/654001/"/>
    <meta property="og:site_name" content="Економічна правда"/>
    <meta property="article:published_time" content="2019-11-21T15:46:00+00:00"/>
    <meta property="og:title" content="Чеський залізничний перевізник отримав дозвіл на рейси з Праги до українського кордону"/>
    <meta property="og:description" content="Польща дозволила приватному чеському залізничному оператору Leo Express із 11 грудня 2019 року запустити регулярні рейси з Праги через Катовіце, Краків, Перемишль до польсько-українського кордону Медика."/>
  </head>
  <body>
    <article>
      <h1>Чеський залізничний перевізник отримав дозвіл на рейси з Праги до українського кордону</h1>
      <address>
        <time datetime="2019-11-21T15:46:00+00:00">21 Nov 2019, 15:46</time>
      </address>
      <p>Польща дозволила приватному чеському залізничному оператору Leo Express із 11 грудня 2019 року запустити регулярні рейси з Праги через Катовіце, Краків, Перемишль до польсько-українського кордону Медика.</p>
      <p>Про це повідомляє <a href="https://interfax.com.ua/news/economic/626040.html">Інтерфакс-Україна. з посиланням на офіційні джерела.</a></p>
      <p>Як повідомляється на сайті Адміністрації залізничного транспорту Польщі, дозвіл видано на п'ять років - до 10 грудня 2024 року - і він передбачає можливість виконання рейсів чотирьох пар поїздів щодня.</p>
      <p>На території Польщі перевізник отримав право зупиняти свої поїзди у 17 пунктах.</p>
      <p>Як повідомлялося, чеський оператор залізничних і автобусних пасажирських перевезень RegioJet планує запустити з червня 2020 року залізничне сполучення між Україною та Чехією.</p>
      <p>
        <i>Чеська Lео Express є першим повністю приватним залізничним оператором в Польщі, які працюють на далеких напрямках<br/><br/>Нагадуємо, у вересні Федеральні залізниці Австрії планували запуск поїзда Eurocity 104 сполученням Грац (Австрія) - Перемишль (Польща) <a href="https://www.epravda.com.ua/news/2019/09/23/651902/">з можливістю пересадки на поїзд до Львова і Одеси.</a></i>
      </p>
    </article>
  </body>
</html>