<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/otruiennia-u-lutsku-liudiam-stalo-zle-pislia-vidvidyn-boulinh-klubu-203220.html"/>
    <meta property="og:site_name" content="5 канал"/>
    <meta property="article:published_time" content="2019-11-21T15:42:00+00:00"/>
    <meta property="og:title" content="Отруєння в Луцьку: людям стало зле після відвідин боулінг-клубу"/>
    <meta property="og:description" content="Держспоживслужба нині проводить епідеміологічні заходи у клубі"/>
  </head>
  <body>
    <article>
      <h1>Отруєння в Луцьку: людям стало зле після відвідин боулінг-клубу</h1>
      <address>
        <time datetime="2019-11-21T15:42:00+00:00">21 Nov 2019, 15:42</time>
      </address>
      <p>Десятеро людей, серед яких 6-річна дитина, із гострим отруєнням госпіталізовані до обласної інфекційної лікарні Волині. Про це повідомляє "5 канал".</p>
      <p>У всіх – підозра на сальмонельоз. В дитини вже підтвердили цей діагноз, розповіли в лабораторному центрі.</p>
      <p>Люди звернулися з ознаками отруєння до лікарів після відвідування боулінг-клубу в Луцьку. Пацієнти кажуть: замовляли піцу та страви із курятини. Тож, впевнені, що причиною їхнього занедужання стало саме неякісне м'ясо.</p>
      <p>Держспоживслужба нині проводить епідеміологічні заходи у клубі. За даними правоохоронців, серед пацієнтів – 34-річна кухарка закладу. За фактом масового отруєння поліція розпочала кримінальне провадження.</p>
      <p>Лікар-епідеміолог Валентина Новачевька розповіла: "Фактором передачі стало саме куряче м'ясо. Під час епідеміологічного розслідування, після того, як були взяті змиви, обстежений персонал, ми рекомендували керівництву, щоб закрили тимчасово свій заклад до результатів обстеження".</p>
      <p>А адміністраторка боулінг-клубу Ганна Лотвін сказала: "Повідомила Держспоживслужба, що причин без результатів по тому, що вони побачили, щоб закрити наш заклад – немає. Тобто, на перший погляд, все в нас чудово, все добре, дотримані норми всі. Якщо дійсно буде якесь підтвердження, ми готові приймати певні міри, якусь компенсацію, спілкуватися з потерпілими". </p>
      <p>За фактом отруєння людей поліція відкрила кримінальне провадження. </p>
      <p>Як повідомляв 5.UA, 30 жовтня в Маріуполі 19 студентів <a href="https://www.5.ua/regiony/imovirno-kyshkova-palychka-u-mariupoli-19-studentiv-potrapyly-do-likarni-z-otruienniam-201850.html">потрапили до лікарні з отруєнням</a>. </p>
    </article>
  </body>
</html>