<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77591-Policia-vo-stvrtok-nasla-v-Bratislave-dalsie-telo-zeny-muzi-zakona-vylucili-suvislost-s-pripadom-Violy"/>
    <meta property="og:site_name" content="REFRESHER"/>
    <meta property="article:published_time" content="2019-11-21T15:13:00+00:00"/>
    <meta property="og:title" content="Polícia vo štvrtok našla v Bratislave ďalšie telo ženy, muži zákona vylúčili súvislosť s prípadom Violy"/>
    <meta property="og:description" content="Prípad podľa slov policajtov nemá žiadnu súvislosť s prípadom z 11. novembra."/>
  </head>
  <body>
    <article>
      <h1>Polícia vo štvrtok našla v Bratislave ďalšie telo ženy, muži zákona vylúčili súvislosť s prípadom Violy</h1>
      <address><time datetime="2019-11-21T15:13:00+00:00">21 Nov 2019, 15:13</time> by <a rel="author">Vladimír Mičuda</a></address>
      <p>
        <b>Prípad podľa slov policajtov nemá žiadnu súvislosť s prípadom z 11. novembra.</b>
      </p>
      <p>Vražda študentky Violy otriasla celým Slovenskom. Polícia dnes mala tlačovú konferenciu, kde chcela verejnosť oboznámiť s ďalšími skutočnosťami. Okrem iného sme sa dozvedeli, že muži zákona dnes našli v druhom bratislavskom obvode telo ženy. Prípad ale podľa slov policajtov nemá žiadnu súvislosť s prípadom z 11. novembra.</p>
      <related>
        <a href="https://refresher.sk/77571-Stovky-ludi-zapalili-sviecku-za-Violu-studenti-na-jej-pamiatku-rozsvietili-celu-Mlynsku-dolinu"/>
      </related>
      <p><i>„Môžem jednoznačne potvrdiť, že nie je žiadna súvislosť medzi týmto prípadom a prípadom, ktorý bol dokumentovaný v tom istom teritóriu 11. novembra,“</i> vyhlásil riaditeľ Krajského riaditeľstva (KR) Policajného zboru (PZ) v Bratislave Adrian Pavlík s tým, že neexistujú žiadne dôkazy o tom, že by išlo o sériového vraha.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpoliciaslovakia%2Fvideos%2F1566273973512201%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <p>Pavlík ubezpečuje, že k prípadom budú pristupovať s najvyššou zodpovednosťou. <i>„Môžem vás uistiť, že na prípade pracujú naozaj tí najskúsenejší kriminalisti, policajti, ktorí už majú dostatočnú prax,“</i> povedal na tlačovke zástupca odboru kriminálnej polície KR PZ v Bratislave Milan Maškara</p>
      <p>Podrobnosti prípadov nechcú zverejňovať, keďže medializácia môže narušiť vyšetrovanie. Od oznámenia prvého prípadu podľa Maškaru vykonali desiatky procesných úkonov, vrátane výsluchov, prehliadok a zaistenia stôp. Pátranie po obeti bolo vyhlásené 12. novembra, polícia ju stotožnila ešte v ten deň.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76948-Policia-o-pripade-usmrtenia-Violy-Utocnik-nie-je-seriovym-pachatelom"/>
        <a href="https://refresher.sk/76706-Mladu-Slovenku-v-Bratislave-dobili-na-smrt-Obet-bola-zrejme-aj-znasilnena"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
      </related>
    </article>
  </body>
</html>