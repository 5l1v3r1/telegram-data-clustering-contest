<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/agries-melisses-krisimes-ores-gia-ton-doyka-sevasto-ti-tha-doyme-apopse-21-11/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T15:53:55+00:00"/>
    <meta property="og:title" content="Άγριες Μέλισσες: Κρίσιμες ώρες για τον Δούκα Σεβαστό – Τι θα δούμε απόψε (21/11)"/>
    <meta property="og:description" content="Η νέα σειρά στο κανάλι του ΑΝΤ1, «Άγριες Μέλισσες», που μεταδίδεται από Δευτέρα έως Πέμπτη στις 22:45 το βράδυ, έχει κερδίσει το τηλεοπτικό κοινό"/>
  </head>
  <body>
    <article>
      <h1>Άγριες Μέλισσες: Κρίσιμες ώρες για τον Δούκα Σεβαστό – Τι θα δούμε απόψε (21/11)</h1>
      <address>
        <time datetime="2019-11-21T15:53:55+00:00">21 Nov 2019, 15:53</time>
      </address>
      <p>Η νέα <a href="https://neaselida.gr/tag/sira/"><b>σειρά</b> </a>στο <a href="https://neaselida.gr/tag/kanali/"><b>κανάλι</b> </a>του <b><a href="https://neaselida.gr/tag/ant1/">ΑΝΤ1</a>, «<a href="https://neaselida.gr/tag/agries-melisses/">Άγριες Μέλισσες</a>»,</b> που μεταδίδεται από <b>Δευτέρα έως Πέμπτη στις 22:45 το βράδυ</b>, έχει κερδίσει το τηλεοπτικό κοινό, όπως φαίνεται και από <b>τα <a href="https://neaselida.gr/tag/tiletheasi/">εντυπωσιακά νούμερα τηλεθέασης</a></b> που καταγράφει.</p>
      <p>Συνταρακτικές εξελίξεις θα παρακολουθήσουμε απόψε<b> Πέμπτη 21 Νοεμβρίου</b>, αφού τα ένοχα μυστικά είναι πολλά για να μείνουν όλα κρυφά και τα πάθη πλημμυρίζουν τους χαρακτήρες. <b>Τι θα δούμε σήμερα;</b></p>
      <h3>Πέμπτη 21 Νοεμβρίου – Επεισόδιο 33</h3>
      <figure>
        <img src="https://neaselida.gr/nsmedia/uploads/2019/10/2.-1068x712.jpg"/>
      </figure>
      <p>Ο <b>Νέστορας</b> ανακοινώνει στο καφενείο πως θα καταθέσει ο ίδιος ένσταση για τη βιομηχανική ζώνη και η πρόθεσή του χωρίζει σε <b>δύο στρατόπεδα</b> το χωριό. Ο Δούκας χτυπάει άγρια τον Κωνσταντή, μπροστά στον Νικηφόρο, ο οποίος απαιτεί να μάθει τον λόγο της σύγκρουσής τους.</p>
      <p>Ο <b>Κυπραίος</b> πείθει τη Δρόσω πως πίσω από την κλοπή των χρυσαφικών, κρύβονται οι Σεβαστοί και όχι αυτός. Η ξαφνική επίσκεψη της <b>Ελένης</b> στο σπίτι του Νέστορα θα ακυρώσει μια κρυφή συνάντηση της Μυρσίνης με τον Κυπραίο, και θα κινήσει υποψίες στην Ελένη για την παρουσία της Μυρσίνης εκεί.</p>
      <p><b>Η Θεοδοσία και ο Λάμπρος</b> συναντούν τυχαία την Ελένη και η Θεοδοσία της ζητάει συγγνώμη για την άσχημη συμπεριφορά της με σκοπό να τα ξαναβρούν, τίποτα όμως δεν πηγαίνει όπως περίμενε. Η Αγορίτσα πλησιάζει την Ανέτ και της αποκαλύπτει το τρομερό μυστικό του Δούκα.</p>
      <h3>Ο δημόσιος εξευτελισμός της Βιολέτας</h3>
      <figure>
        <img src="https://neaselida.gr/nsmedia/uploads/2019/11/violeta.jpg"/>
      </figure>
      <p>Στα επόμενα επεισόδια της σειράς <b>«Άγριες Μέλισσες»</b> θα δούμε τον δημόσιο διασυρμό της <b>Βιολέτας</b>, ο οποίος έχει εμπνευστεί και οργανωθεί από τον <b>Κωνσταντή</b>, προκειμένου να την εκδικηθεί για τα λόγια και την απόφασή της να τον διώξει προσωρινά από το καφενείο της.</p>
      <p>Η <b>Βιολέτα (Θεοφανία Παπαθωμά)</b> θα αναγκαστεί, έπειτα από την παγίδα του Σεβαστού, να κυκλοφορήσει γυμνή στους δρόμους του χωριού, κάτι που θα της κοστίσει τόσο πολύ που θα την οδηγήσει σε μια παρανοϊκή ενέργεια… Ποιος θα είναι ο ρόλος του Μιλτιάδη και πώς θα εξελιχθεί η μεταξύ τους σχέση;</p>
      <related>
        <a href="https://neaselida.gr/h-alli-selida/erotas-meta-kinisi-ekplixi-me-ti-seira-toy-alpha/"/>
      </related>
    </article>
  </body>
</html>