<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/u-haazi-pochalysia-pershi-slukhannia-u-spravi-porushennia-prav-24-kh-ukrainskykh-moriakiv-203219.html"/>
    <meta property="og:site_name" content="5 канал"/>
    <meta property="article:published_time" content="2019-11-21T15:40:00+00:00"/>
    <meta property="og:title" content="У Гаазі почалися перші слухання у справі порушення прав 24-х українських моряків"/>
    <meta property="og:description" content="Україна сподівається на оперативний розгляд справи по суті"/>
  </head>
  <body>
    <article>
      <h1>У Гаазі почалися перші слухання у справі порушення прав 24-х українських моряків</h1>
      <address>
        <time datetime="2019-11-21T15:40:00+00:00">21 Nov 2019, 15:40</time>
      </address>
      <p>У Гаазі о 10:00, за місцевим часом, почалися перші процесуальні слухання Арбітражного трибуналу у справі щодо порушення імунітету трьох українських військово-морських суден та 24 членів їхніх екіпажів, повідомляє "<a href="https://www.ukrinform.ua/rubric-crimea/2822571-ukraina-vs-rosia-tribunal-oon-pocav-persi-sluhanna-u-morskij-spravi.html">Укрінформ</a>".</p>
      <p>Трибунал сформований відповідно до додатку VII Конвенції ООН з морського права.</p>
      <p>Процес проходить у Постійному арбітражному суді (Permanent Court of Arbitration), який знаходиться у Палаці миру. Це процедурні слухання, тому вони відбуваються у закритому режимі.</p>
      <p>Україна сподівається на оперативний розгляд справи по суті.</p>
      <p>Видання зазначає, що на слуханнях будуть обговорюватися часові рамки розгляду справи, питання транспарентності, тобто публічного доступу до матеріалів справи, затверджуватися процесуальні документи, зокрема Регламент Арбітражного трибуналу.</p>
      <blockquote>25 листопада 2018 року <a href="https://www.5.ua/suspilstvo/korabel-rf-protaranyv-ukrainskyi-buksyr-v-raioni-kerchenskoi-protoky-181806.html">в Керченській протоці російські військові обстріляли і захопили українські судна "Бердянськ", "Нікополь" і "Яни Капу"</a>, які прямували з Одеси до Маріуполя. 25 травня Міжнародний трибунал ООН із морського права ухвалив, що Росія має звільнити наших моряків і повернути судна. Утім моряки повернулися на Батьківщину лише у вересні в рамках українсько-російського обміну полоненими. 20 листопада 2019 року Р<a href="https://www.5.ua/polityka/rf-povernula-ukraini-zakhopleni-korabli-zeral-203000.html">Ф повернула нарешті і кораблі</a>.</blockquote>
    </article>
  </body>
</html>