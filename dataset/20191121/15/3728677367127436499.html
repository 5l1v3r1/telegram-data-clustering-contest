<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215925/Wereldwijde-belangstelling-voor-vergroening-van-Groningen"/>
    <meta property="og:site_name" content="RTV Noord"/>
    <meta property="article:published_time" content="2019-11-21T15:30:00+00:00"/>
    <meta property="og:title" content="Wereldwijde belangstelling voor 'vergroening' van Groningen"/>
    <meta property="og:description" content="Er is wereldwijd veel belangstelling van bedrijven die de chemie- en energiesector in Groningen willen helpen 'vergroenen'. Dat zegt de Economic Board Groningen, de EBC."/>
  </head>
  <body>
    <article>
      <h1>Wereldwijde belangstelling voor 'vergroening' van Groningen</h1>
      <address><time datetime="2019-11-21T15:30:00+00:00">21 Nov 2019, 15:30</time> by <a rel="author">Steven Radersma</a></address>
      <h3>200 bedrijven</h3>
      <p>Volgens de EBG hebben zich in vijf weken tijd tweehonderd bedrijven ingeschreven voor een wedstrijd, een <i>challenge, </i>die is uitgeschreven in samenwerking met vijf grote bedrijven: Teijin Aramid, Suiker Unie, ENGIE, BioMCN en ESD-SIC. De inschrijvers zijn startende bedrijven uit Nederland. de Verenigde Staten, Groot-Brittannië, Duitsland en India. </p>
      <p>'Het is mooi dat bedrijven vanuit de hele wereld interesse tonen in onze regio en de vraagstukken die hier liggen op het gebied van verduurzaming', zegt Akke Groenewoud, bestuurslid van de Economic Board Groningen. </p>
      <h3>Biokunststof</h3>
      <p>Als voorbeeld van een van die vraagstukken noemt ze de Suiker Unie, dat op zoek is naar manieren om op een rendabele manier biokunststof te maken van de restproducten van de suikerbiet. </p>
      <h3>100.000 euro</h3>
      <p>De komende weken worden uit de tweehonderd inschrijvingen uiteindelijk tien bedrijven geselecteerd die worden uitgenodigd om naar Noord-Nederland te komen om hun idee te <i>pitchen. </i></p>
      <p>Uiteindelijk blijven er vijf over die ieder bij een van de deelnemende grote ondernemingen een pilotproject mogen gaan draaien. Van die vijf wordt er één de winnaar van 100.000 euro.</p>
      <p>Die finale vindt plaats tijdens de nieuwjaarsreceptie van Groningen Seaports op 8 januari volgend jaar. </p>
      <related>
        <h4>Lees ook:</h4>
        <a href="https://www.rtvnoord.nl/nieuws/214274/Suiker-Unie-en-ESD-SIC-zoeken-creatieve-hulp-bij-vergroening"/>
      </related>
    </article>
  </body>
</html>