<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/roman-arestat-lovire-italia-326679.html"/>
    <meta property="og:site_name" content="Observator"/>
    <meta property="article:published_time" content="2019-11-21T15:21:00+00:00"/>
    <meta property="og:title" content="Român arestat după ce a lovit un alt bărbat cu un lanţ peste faţă, în Italia"/>
    <meta property="og:description" content="Un român de 29 de ani a fost arestat preventiv la Udine, în Italia, după ce a atacat în mod brutal un bărbat de 56 de ani."/>
  </head>
  <body>
    <article>
      <h1>Român arestat după ce a lovit un alt bărbat cu un lanţ peste faţă, în Italia</h1>
      <address><time datetime="2019-11-21T15:21:00+00:00">21 Nov 2019, 15:21</time> by <a rel="author">Cristi Ioniţă</a></address>
      <p>
        <b>
          <b>Un român de 29 de ani a fost arestat preventiv la Udine, în Italia, după ce a atacat în mod brutal un bărbat de 56 de ani.</b>
        </b>
      </p>
      <p>Primele informaţii arată că românul şi victima nu se cunoşteau.</p>
      <h3>Poliţiştii au descoperit asupra românului lanţul utilizat în agresiune</h3>
      <p>Conform <a href="https://www.nordest24.it/udine-colpisce-un-uomo-in-testa-con-una-catena-arrestato-29enne-romeno/">Nordest 24</a>, românul i-a smuls italianului ţigara de la gură, iar apoi l-a lovit pe acesta în mod repetat cu un lanţ peste faţă.</p>
      <p>Victima a căzut, iar starea sa s-a agravat, după ce a suferit o rană gravă şi la impactul cu solul.</p>
      <p>Martorii au solicitat intervenţia de urgenţă a poliţiei, iar oamenii legii l-au prins pe român în timp record.</p>
      <p>Acesta purta hainele din timpul atacului, pline cu sângele victimei, iar în urma verificărilor suplimentare a fost descoperit asupra sa şi lanţul utilizat în timpul agresiunii.</p>
      <p>Românul a fost reţinut şi, ulterior, arestat preventiv pentru comiterea infracţiunii de vătămare corporală.</p>
    </article>
  </body>
</html>