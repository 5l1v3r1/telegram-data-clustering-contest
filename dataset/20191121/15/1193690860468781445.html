<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/maty-zahybloho-na-maidani-shymka-vid-zaiav-portnova-kosy-dybom-staiut-203218.html"/>
    <meta property="og:site_name" content="5 канал"/>
    <meta property="article:published_time" content="2019-11-21T15:45:00+00:00"/>
    <meta property="og:title" content="Мати загиблого на Майдані Максима Шимка: &quot;Від заяв Портнова коси дибом стають&quot;"/>
    <meta property="og:description" content="На думку Зої Кузьменко, чиновники часів Януковича повертаються, тому що сподіваються відновити проросійський вектор України"/>
  </head>
  <body>
    <article>
      <h1>Мати загиблого на Майдані Максима Шимка: "Від заяв Портнова коси дибом стають"</h1>
      <address>
        <time datetime="2019-11-21T15:45:00+00:00">21 Nov 2019, 15:45</time>
      </address>
      <p>Від мови Андрія Портнова коси дибом стають. Такими переживаннями поділилася мати загиблого на Майдані героя України Максима Шимка Зоя Кузьменко в ефірі програми "ІнфоДень" на "5 каналі".</p>
      <blockquote>"Мені болісно. Тому що ми знаємо 16 січня. Тому що наші рідні вийшли, щоб в Україні було краще жити. Мій син був на зустрічі з Рябошапкою і показував йому фото, де вони йшли без нічого в руках і їх просто розстріляли. Тому від заяв пана Андрія у всіх коси дибом стають", – сказала мати Шимка.</blockquote>
      <p>Вона додала: "Я боюся за Україну. Я не хочу, щоб ми повернулися до Росії. Наші діти вийшли не за Європу, а за те, щоб європейські цінності були в Україні. Ми і так маємо велике горе. І коли воно зараз, здається, вертається, дуже боюсь. Повернулися всі ті, хто був за Януковича. Значить в них є надія, що щось може, як в часи їх правління".</p>
      <p>
        <b>Повне відео розмови дивіться за посиланням:</b>
      </p>
      <figure>
        <iframe src="https://www.youtube.com/embed/_48EJh9atAI" width="745" height="451" data-service="Youtube" scrolling="no"/>
      </figure>
      <p>Нагадаємо, 16 листопада Верховна Рада не проголосувала за необхідні поправки до закону про ДБР, які б дозволили продовжити розслідування, слідство в справах Майдану зупиниться з 20 листопада. На думку адвоката родичів Небесної Сотні Марини Ліліченко <a href="https://www.5.ua/suspilstvo/advokat-rodychiv-nebesnoi-sotni-dbr-misiatsiamy-doslidzhuvatyme-spravy-maidanu-203164.html">Державне бюро розслідувань витратить декілька місяців на ознайомлення зі справами Майдану</a>.</p>
    </article>
  </body>
</html>