<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837050-rakhunkova-palata-nbu-neekonomno-vikoristav-16-5-mln-grn-adminvitrat-u-2018-rotsi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T15:12:00+00:00"/>
    <meta property="og:title" content="Рахункова палата: НБУ неекономно використав 16,5 млн грн адмінвитрат у 2018 році"/>
    <meta property="og:description" content="КИЇВ. 21 листопада. УНН. Національний банк України у 2018 році неекономно використав 16,5 млн грн адміністративних витрат. Про це повідомляє УНН із …"/>
  </head>
  <body>
    <article>
      <h1>Рахункова палата: НБУ неекономно використав 16,5 млн грн адмінвитрат у 2018 році</h1>
      <address><time datetime="2019-11-21T15:12:00+00:00">21 Nov 2019, 15:12</time> by <a rel="author">Антоніна Карташева</a></address>
      <p><b>КИЇВ. 21 листопада. УНН.</b> Національний банк України у 2018 році неекономно використав 16,5 млн грн адміністративних витрат. Про це повідомляє <b>УНН</b> із посиланням на звіт Рахункової палати.</p>
      <p>"Аудитори встановили, що незаконні та неефективні управлінські рішення посадових осіб Нацбанку призвели до неекономного використання 16,5 млн грн адміністративних витрат у 2018 році. Минулого року 35 працівникам НБУ, які перебували на ліквідованих посадах, виплатили заробітну плату в сумі 3,6 млн грн через несвоєчасне їх попередження про звільнення відповідальними посадовими особами. Ще 3 млн грн неекономно використані через поновлення за рішеннями суду незаконно звільнених працівників, 9,9 млн грн – на утримання об’єктів НБУ, які не використовуються", - йдеться у звіті.</p>
      <p>Нагадаємо, на підставі вимог статей 5, 9 Закону України "Про Національний банк України" та за результатами обговорення Рада НБУ <a href="https://www.unn.com.ua/uk/news/1835780-danilishina-pereobrali-golovoyu-radi-nbu?fbclid=IwAR0-3HPDlnDU7sy7Ht9JpFwA-oJNgDgrc9COz9CDGzPr3ZM04gepJ-HAdLc">затвердила кошторис</a> адміністративних витрат Національного банку України на 2020 рік, схвалений рішенням Правління НБУ та опрацьований Аудиторським комітетом Ради.</p>
    </article>
  </body>
</html>