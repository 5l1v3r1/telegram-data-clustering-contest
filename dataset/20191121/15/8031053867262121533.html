<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%bb%ce%ad%ce%b6%ce%bf%cf%82-%ce%bf%ce%b9-%ce%b3%ce%b9%ce%b1%cf%84%cf%81%ce%bf%ce%af-%ce%ba%ce%ac%ce%bd%ce%bf%cf%85%ce%bd-%cf%8c%cf%84%ce%b9-%ce%bc%cf%80%ce%bf%cf%81%ce%bf%cf%8d%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T15:58:57+00:00"/>
    <meta property="og:title" content="Γλέζος: «Οι γιατροί κάνουν ό,τι μπορούν» – Επίσκεψη από Κικίλια και Βούτση"/>
    <meta property="og:description" content="Ο Μανώλης Γλέζος νοσηλεύεται στο ΝΙΜΙΤΣ αντιμετωπίζοντας τόσο αναπνευστικά όσο και νευρολογικά προβλήματα."/>
  </head>
  <body>
    <article>
      <h1>Γλέζος: «Οι γιατροί κάνουν ό,τι μπορούν» – Επίσκεψη από Κικίλια και Βούτση</h1>
      <address>
        <time datetime="2019-11-21T15:58:57+00:00">21 Nov 2019, 15:58</time>
      </address>
      <p>
        <b>Ο Μανώλης Γλέζος νοσηλεύεται στο ΝΙΜΙΤΣ αντιμετωπίζοντας τόσο αναπνευστικά όσο και νευρολογικά προβλήματα.</b>
      </p>
      <p>Τον Μανώλη Γλέζο επισκέφθηκε ο Νίκος Βούτσης στο ΝΙΜΤΣ. Ο τέως πρόεδρος της Βουλής και βουλευτής του ΣΥΡΙΖΑ, μετέβη στο νοσοκομείο από τη Βουλή, όπου συζητείται η αναθεώρηση του Συντάγματος, και μετέφερε στον Μανώλη Γλέζο τις ευχές όλων των βουλευτών για «περαστικά».</p>
      <p>Σύμφωνα με πληροφορίες, ο Μανώλης Γλέζος -τον οποίο ο κ. Βούτσης είδε σε καλή κατάσταση- τον ευχαρίστησε και του είπε ότι οι γιατροί κάνουν ό,τι μπορούν.</p>
      <p>
        <b>Σταθερή η υγεία του</b>
      </p>
      <p>Σύμφωνα με τις πληροφορίες, το ιστορικό στέλεχος της Αριστεράς εισήχθη πριν τρεις ημέρες στο νοσοκομείο αντιμετωπίζοντας τόσο αναπνευστικά όσο και νευρολογικά προβλήματα.</p>
      <p>Σήμερα, Πέμπτη το πρωί, οι γιατροί μετέφεραν τον Μ. Γλέζο στην εντατική μονάδα θεραπείας με την κατάστασή του να παραμένει σταθερή.</p>
      <p>Σύμφωνα με το ιατρικό ανακοινωθέν, ο κ. Γλέζος εισήχθη στο ΝΙΜΙΤΣ την Τρίτη 19 Νοεμβρίου για έλεγχο νευρολογικής πάθησης. Λόγω του καρδιολογικού ιστορικού του κρίθηκε σκόπιμη η παρακολούθηση του στην καρδιολογική μονάδα.</p>
      <p>
        <b>Η επίσκεψη Κικίλια</b>
      </p>
      <p>Σημειώνεται ότι ο υπουργός Υγείας Βασίλης Κικίλιας επισκέφθηκε το μεσημέρι τον Μανώλη Γλέζο στο ΝΙΜΤΣ, όπου νοσηλεύεται στη Μονάδας Αυξημένης Φροντίδας.</p>
      <p>Ο κ. Κικίλιας συνομίλησε με τον κ. Γλέζο και με τους θεράποντες ιατρούς του.</p>
    </article>
  </body>
</html>