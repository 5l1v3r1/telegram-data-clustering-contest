<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/samsung-komt-met-speciale-samsung-galaxy-note-10s-33195"/>
    <meta property="og:site_name" content="Apparata"/>
    <meta property="article:published_time" content="2019-11-21T15:21:00+00:00"/>
    <meta property="og:title" content="Samsung komt met speciale Samsung Galaxy Note 10"/>
    <meta property="og:description" content="Zou deze limited edition ook in Nederland verkrijgbaar zijn?"/>
  </head>
  <body>
    <article>
      <h1>Samsung komt met speciale Samsung Galaxy Note 10</h1>
      <h2>Zou deze limited edition ook in Nederland verkrijgbaar zijn?</h2>
      <address><time datetime="2019-11-21T15:21:00+00:00">21 Nov 2019, 15:21</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Het is weer bijna ‘Black Friday’, dus de retailsector maakt zich weer op voor een knallend verkoopsucces. Waar deze ‘Amerikaanse traditie’ eerst een beetje huiverig bekeken werd en vervolgens schoorvoetend gevolgd werd met wat kortingen zien we een omslag. Ook in Nederland pakken winkels steeds groter uit met ‘Black Friday Deals’. Zo werkt Samsung met een heus registratiesysteem om als eerste te weten welke deals er komen. Op het moment van schrijven moeten de Samsung-fans nog ruim 3 dagen geduld hebben.</p>
      <p>Samsung Amerika is wat dat betreft minder discreet. Daar pakken fabrikanten en winkeliers uit met speciale deals en in sommige gevallen zelfs met Limited Editions die alleen op en rond Black Friday verkrijgbaar zijn. Samsung is daarop geen uitzondering. Zij brengt twee gelimiteerde versies van de Samsung Galaxy Note 10 op de markt. Overigens hoef je je ook weer niet in te lezen in de specificaties.</p>
      <p>De twee Samsung Galaxy Note 10 limited editions zijn namelijk alleen ‘gelimiteerd’ door hun kleurgebruik. De standaardkleuren voor de Galaxy Note 10 zijn namelijk: Aura Glow, Aura White, Aura Black en Aura Blue’. Voor Black Friday komen daar nu tijdelijk Aura Red en Aura Pink bij. Klanten die zich in Amerika vooraf geregistreerd hadden kunnen de gelimiteerde kleuren inmiddels bestellen. De klanten die dit niet gedaan hebben moeten geduld oefenen. Als er morgen(vrijdag)middag vanaf 12 uur (ET) nog exemplaren over zijn kunnen zij ook hun gelimiteerde editie<br/>(nog <a href="https://www.apparata.nl/nieuws/wanneer-krijgt-jouw-samsung-galaxy-s10-of-note-10-variant-ook-android-10-32985">zonder Android 10</a>) bestellen. Hoeveel exemplaren er van iedere kleur beschikbaar zijn heeft Samsung overigens niet gemeld. Overigens biedt Samsung naast deze speciale kleuren ook nog een aantrekkelijke korting <a href="https://www.samsung.com/us/mobile/galaxy-note10/buy/?CID=afl-ecomm-cjn-cha-092118-53011&amp;cjevent=68bdd7f30c6e11ea81e900730a18050e/">van $ 200,-</a> en ruime inruilvoorwaarden.</p>
      <p>Zoals gezegd moeten Nederlandse Black Friday liefhebbers nog een paar dagen geduld hebben voor zij weten of zij ook kunnen profiteren van bijzondere kleuren voor lage prijzen.</p>
      <p>Wat denk jij? Zijn deze speciale kleuren een leuke suggestie voor Black Friday of is het net te overtrokken voor ons als nuchtere Nederlanders?</p>
      <p>Er was overigens nog geen afbeelding van een toestel in die kleur beschikbaar. Wel vermeldde de site van Samsung US de kleuropties al. Die kunnen we uiteraard delen:</p>
      <figure>
        <img src="https://static.apparata.nl/images/2019/samsung-galaxy-note-10s-limited-edition-kleuren.jpg"/>
      </figure>
      <p>Mocht je nu zin hebben in een special editie, maar zijn de kleuren je wat te zoet? Wellicht is de <a href="https://www.apparata.nl/nieuws/dit-is-de-sexy-samsung-galaxy-note-10-star-wars-edition-33167">Samsung Galaxy Note 10 Star Wars editie</a> een optie.</p>
      <p>Bron: <a href="https://www.trustedreviews.com/news/new-galaxy-note-10s-just-launched-grab-limited-edition-galaxy-note-colours-stocks-last-3956631?utm_source=keystone&amp;utm_medium=keystone_core_reviews_rss&amp;utm_campaign=trusted+reviews">Trustedreviews.com</a></p>
    </article>
  </body>
</html>