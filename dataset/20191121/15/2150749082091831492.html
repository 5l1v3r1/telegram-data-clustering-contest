<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/upravlinnya-derzhavoyu-ukrayina-peredano-panu-bogdanu-lapin/"/>
    <meta property="og:site_name" content="Прямий"/>
    <meta property="article:published_time" content="2019-11-21T15:58:00+00:00"/>
    <meta property="og:title" content="Управління державою Україна передано пану Богдану – Лапін"/>
    <meta property="og:description" content="Керівництво Україною перехопив керівник Офісу президента Андрій Богдан, поки чинний глава держави зайнятий укладенням &quot;швидкого миру&quot; з Росією. Таку думку"/>
  </head>
  <body>
    <article>
      <h1>Управління державою Україна передано пану Богдану – Лапін</h1>
      <address>
        <time datetime="2019-11-21T15:58:00+00:00">21 Nov 2019, 15:58</time>
      </address>
      <p>
        <b>Керівництво Україною перехопив керівник Офісу президента Андрій Богдан, поки чинний глава держави зайнятий укладенням "швидкого миру" з Росією.</b>
      </p>
      <p>Таку думку у програмі <b>"Прямий контакт"</b> на телеканалі <b>"Прямий"</b> вислови народний депутат VIII скликання, ветеран АТО <b>Ігор Лапін</b>, коментуючи плівки з записами з кабінету директора Державного бюро розслідувань Романа Труби.</p>
      <p>"Фактично управління державою Україна, поки президент зайнятий "швидким миром" і здобуттям Нобелівської премії миру, передано пану Богдану (керівник Офісу президента Андрій Богдан - ред.). І він фактично сьогодні керує державою, як би там не було. До речі, хочу наголосити, що саме пан Богдан є чиновником часів Януковича і, всупереч закону України, він призначений головою Адміністрації президента України". – зазначив Лапін.</p>
      <p>Він також звернув увагу на те, що Державним бюро розслідувань фактично керує ексзаступник Адмнінстрації президента Януковича Андрій Портнов.</p>
      <p>"Якщо ми далі будемо заглиблюватися, що саме куруванням ДБР займається інший чиновник часів Януковича – пан Портнов. І підстраховкою в судових рішеннях. Це два великих фахівця, два великих юриста. Труба коло них, як-то знаєте, хлопчик, який хоче залишитись…</p>
      <p>Я ж не говорю, що вони погані юристи. Сколотили капітал. Інший зробив стрімку кар’єру по зливанню інтересів держави України в контексті суду між Росією по газовим питанням. Той зробив колосальну кар’єру, формуючи суддівський корпус, який сьогодні вірою і правдою відробляє цю довіру, надану їм ще з часів Януковича. Тому ми бачимо конкретний конгломерат", - зауважив ексдепутат.</p>
      <figure>
        <iframe src="https://www.youtube.com/embed/?list=PLuFlabNyN8mPH2xwyI69kbXnj56CAiFow" width="1000" height="563" data-service="Youtube" scrolling="no"/>
      </figure>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <p>Крім того, було опубліковано аудіозапис, на якому <a href="https://prm.ua/bogdan-nakazav-trubi-ne-chipati-privatbank-ta-nbu-pid-chas-peregovoriv-z-mvf-audio/">керівник офісу президента України Андрій Богдан наказав Трубі не чіпати Приватбанк та НБУ під час переговорів з МВФ.</a></p>
      <p>Втім попри оприлюднення записів <a href="https://prm.ua/voni-mene-ne-zlamayut-truba-vidmovivsya-komentuvati-skandal-navkolo-audiozapisiv/">Роман Труба відмовився йти у відставку</a>.</p>
      <p>Президент України Володимир <a href="https://prm.ua/a-shho-tam-za-skandal-zelenskiy-prokomentuvav-plivki-trubi/">Зеленський заявив, що "вивчить питання" оприлюднених в Telegram-каналі аудіозаписів розмов нібито директора ДБР Романа Труби з керівником Офісу президента Андрієм Богданом</a>.</p>
      <p>
        <a href="https://prm.ua/trubi-truba-sotsmerezhi-obureni-situatsiyeyu-dovkola-plivkovogo-skandalu/">"ТРУБІ ТРУБА": СОЦМЕРЕЖІ ОБУРЕНІ СИТУАЦІЄЮ ДОВКОЛА "ПЛІВКОВОГО СКАНДАЛУ"</a>
      </p>
      <related>
        <h4>Схожі новини</h4>
        <a href="https://prm.ua/na-plivkah-trubi-figuruye-prokuror-koretskiy-eksnardep-lapin-vpiznav-golos/"/>
        <a href="https://prm.ua/nashi-yevropeyski-partneri-zanepokoyeni-zgortannyam-reform-v-ukrayini-ta-politichnimi-peresliduvannyami-gerasimov/"/>
        <a href="https://prm.ua/lideri-yevropeyskih-krayin-pidtverdili-shho-dveri-yes-vidkriti-dlya-ukrayini-poroshenko/"/>
      </related>
    </article>
  </body>
</html>