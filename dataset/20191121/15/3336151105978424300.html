<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/erken-secim-karari-alinirsa-o-zaman-men-dakka-dukka-deriz-21111902.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T15:02:00+00:00"/>
    <meta property="og:title" content="&quot;Erken seçim kararı alınırsa o zaman 'men dakka dukka' deriz&quot;"/>
    <meta property="og:description" content="Parti kurma çalışmalarını sürdüren ve aralık ayının ikinci haftasını bunu duyurmayı planlayan Ahmet Davutoğlu'nun cephesinden “Erken seçim kararı alınması halinde grup kurarız” açıklaması geldi."/>
  </head>
  <body>
    <article>
      <h1>"Erken seçim kararı alınırsa o zaman 'men dakka dukka' deriz"</h1>
      <h2>Parti kurma çalışmalarını sürdüren ve aralık ayının ikinci haftasını bunu duyurmayı planlayan Ahmet Davutoğlu'nun cephesinden “Erken seçim kararı alınması halinde grup kurarız” açıklaması geldi.</h2>
      <address>
        <time datetime="2019-11-21T15:02:00+00:00">21 Nov 2019, 15:02</time>
      </address>
      <p>Eski Başbakan Ahmet Davutoğlu'nun parti kurma çalışmaları sürüyor.</p>
      <p>31 Mart 2019'daki seçimlerden hemen sonra manifesto yayınlayan, gezi düzenlediği kentlerde eleştirel konuşmalar yapan Davutoğlu, kesin ihraç istemiyle disiplin kuruluna sevk edildiği AKP'den istifa etmişti.</p>
      <p>İstifasının ardından parti kurma çalışmalarını hızlandıran Davutoğlu'nun istifa ettiği basın toplantısında yer alan bir siyasetçi, Independent Türkçe'den Can Bursalı'ya çalışmaların seyri hakkında bilgi verdi. </p>
      <p>
        <b>PARTİ NE ZAMAN KURULUCAK</b>
      </p>
      <p>Yeni partinin ismi konusunda bir havuz oluştuğunu ancak henüz belirlenmediğini ifade eden siyasetçi, partinin, Aralık'ın ikinci haftasında kurulmuş olacağını belirtti.</p>
      <p>Merkezde yer alacak bir parti için çalışmaların sürdüğüne de değinen siyasetçi, her kesimden isimlerle temaslarının sürdüğünü aktardı. </p>
      <p>
        <b>"ÇALMA KAPIMI, ÇALARIM KAPINI"</b>
      </p>
      <p>Davutoğlu'nun kurmayı, erken seçim kararı alınması halinde izleyecekleri yolu şöyle anlattı:</p>
      <p>
        <b>"İlkesel olarak şu anda herhangi bir partiden milletvekili seçilmiş kişilerin bize katılmasına yönelik bir çalışma yapmıyoruz. Ancak iktidar bizi seçime sokmamak adına erken seçim kararı alırsa o zaman 'men dakka dukka' deriz. Yani çalma kapımı, çalarım kapını. Seçime girebilmek için TBMM'de grup oluşturacak kadar milletvekilini transfer eder, seçime gireriz."</b>
      </p>
      <p>
        <b>GENEL MERKEZ ÇANKAYA'DA</b>
      </p>
      <p>Davutoğlu'nun partisinin İstanbul İl Başkanlığı için tuttuğu bina, AKP'li Bahçelievler Belediyesi tarafından mühürlenmişti.</p>
      <p>Bunun üzerine yeni parti binası, yönetimi CHP'de olan Küçükçekmece Belediyesi sınırlarında tutulmuştu.</p>
      <p>Davutoğlu'nun en yakınları arasındaki siyasetçi, genel merkez binasının, Ankara'da Çankaya Belediyesi sınırları içinde yer aldığını belirtiyor.</p>
      <p>Çankaya Belediyesi de CHP'li başkan Alper Taşdelen tarafından yönetiliyor.</p>
      <p>
        <b>Odatv.com</b>
      </p>
      <figure>
        <a href="https://odatv.com/akpden-davutogluna-muhur-22101959.html">
          <img src="https://odatv.com/images2/2019_11/2019_11_21/akpden-davutogluna-muhur-22101959_m2.jpg"/>
        </a>
      </figure>
      <figure>
        <a href="https://odatv.com/hdp-sine-i-millet-konusunda-kararini-verdi-20111930.html">
          <img src="https://odatv.com/images2/2019_11/2019_11_21/hdp-sine-i-millet-konusunda-kararini-verdi-20111930_m2(1).jpg"/>
        </a>
      </figure>
      <figure>
        <a href="https://odatv.com/bunu-soyleyen-iyi-parti-grup-baskanvekili-ak-parti-ile-koalisyon-yapariz--20111941.html">
          <img src="https://odatv.com/images2/2019_11/2019_11_21/bunu-soyleyen-iyi-parti-grup-baskanvekili-ak-parti-ile-koalisyon-yapariz--20111941_m2.jpg"/>
        </a>
      </figure>
      <figure>
        <a href="https://odatv.com/hdp-ve-iyi-partiden-sonra-kilicdaroglu-da-erken-secim-dedi-21111929.html">
          <img src="https://odatv.com/images2/2019_11/2019_11_21/hdp-ve-iyi-partiden-sonra-kilicdaroglu-da-erken-secim-dedi-21111929_m2(1).jpg"/>
        </a>
      </figure>
      <figure>
        <a href="https://www.odakitap.com/siyasi-esitlik-uzerine-kitabi-robert-a-dahl">
          <img src="https://odatv.com/images2/2018_12/2018_12_21/siyasi-eitlik-zerine(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>97,616 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/davutoglu-yol-haritasini-acikliyor-18101930.html"/>
        <a href="https://odatv.com/davutoglundan-flas-aciklamalar-28081902.html"/>
        <a href="https://odatv.com/davutoglundan-ceket-videosu-09071938.html"/>
        <a href="https://odatv.com/davutoglunu-istemediler-08071908.html"/>
        <a href="https://odatv.com/en-az-50-milletvekiliyle-yeni-parti-14041934.html"/>
        <a href="https://odatv.com/yeni-bir-siyasi-olusum-dusunuyor-musunuz-13021946.html"/>
        <a href="https://odatv.com/davutoglundan-akpye-elestiriler-12021951.html"/>
        <a href="https://odatv.com/davutoglu-yine-bismillah-dedi-2509151200.html"/>
        <a href="https://odatv.com/akp-kurultayinda-3-donem-surprizi-1209151200.html"/>
        <a href="https://odatv.com/erdogan-4-gozle-bu-tarihi-bekliyor-0608151200.html"/>
        <a href="https://odatv.com/kardesiniz-sehadeti-seb-i-aruz-olarak-gorur-mu-haaayiiiir-1605151200.html"/>
        <a href="https://odatv.com/davutogluna-akplilerden-protesto-0302151200.html"/>
        <a href="https://odatv.com/sizinle-problemimiz-var-cunku...-1012141200.html"/>
        <a href="https://odatv.com/keske-10-dakikalik-filmimize-mudahale-etmeseydiniz...-2210141200.html"/>
        <a href="https://odatv.com/hukumet-erken-secim-icin-dugmeye-basti-0410141200.html"/>
        <a href="https://odatv.com/diyelim-bir-grup-egemen-oldu-o-zaman...-0310141200.html"/>
        <a href="https://odatv.com/2-kucuk-cocugum-evde-yalnizken-davutoglunun-evine-saldiriyoruz-dediler-0310141200.html"/>
        <a href="https://odatv.com/bir-yilda-ikinci-kez-degisti-2909141200.html"/>
        <a href="https://odatv.com/davutoglunu-oyle-bir-pankartla-karsiladilar-ki...-2809141200.html"/>
        <a href="https://odatv.com/ahmet-davutoglunun-konusacagi-kursuyu-devirdiler-1409141200.html"/>
      </related>
    </article>
  </body>
</html>