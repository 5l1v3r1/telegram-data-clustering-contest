<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53201/star-dynasties-sci-fi-strategia-a-fold-pusztulasa-utani-korban"/>
    <meta property="og:site_name" content="PlayDome"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="Star Dynasties: sci-fi stratégia a Föld pusztulása utáni korban"/>
    <meta property="og:description" content="Birodalommenedzselés procedurálisan generált történettel ötvözve."/>
  </head>
  <body>
    <article>
      <h1>Star Dynasties: sci-fi stratégia a Föld pusztulása utáni korban</h1>
      <h2>Birodalommenedzselés procedurálisan generált történettel ötvözve.</h2>
      <address><time datetime="2019-11-21T15:00:00+00:00">21 Nov 2019, 15:00</time> by <a rel="author">Dino</a></address>
      <p>A Föld elpusztult, az emberiség maradványa kolóniákban éldegél szerte a galaxisban. Feudális társadalom alakult ki, a túléléshez használt technológiai eszközök fejlesztésére azonban képtelenek az emberek. Ilyen körülmények között kell vezetőként fellépve birodalmunkat bővíteni, a túlélésre koncentrálás mellett politikai szövetségeket is kialakítva a Pawley Games készülő sci-fi stratégiai játékában, a <b>Star Dynasties</b>ben.</p>
      <p>Az uralkodócsaládot több generáción keresztül igazgathatjuk, miközben a sztori procedurális megoldások segítségével bontakozik ki. A hagyományok megtartása és a törvények betartása elismertséget hozhat, a hatalommal való visszaélés viszont a galaxis többi népét fordíthatja ellenünk - a döntés a kezünkben, hogy melyik utat választjuk a terjeszkedésre. Karakterek százaival kerülhetünk interakcióba, szövetségeseinket megjutalmazhatjuk, ellenlábasainkat pedig megbüntethetjük.</p>
      <figure>
        <iframe src="https://www.youtube.com/embed/7JYfqWtsNQ8" width="640" height="360" data-service="Youtube" scrolling="no"/>
      </figure>
      <p>A Star Dynastiesről valamivel bővebben a fenti videóban a fejlesztőcsapat vezetője beszél. A megjelenés azonban még messze van: az Iceberg Interactive kiadásában várhatóan 2021 elejétől lesz megvásárolható a játék. ■</p>
      <figure>
        <img src="https://www.pcdome.hu/gallery/7458/image1.jpg"/>
      </figure>
      <figure>
        <img src="https://www.pcdome.hu/gallery/7458/image2.jpg"/>
      </figure>
      <figure>
        <img src="https://www.pcdome.hu/gallery/7458/image3.jpg"/>
      </figure>
      <figure>
        <img src="https://www.pcdome.hu/gallery/7458/image4.jpg"/>
      </figure>
      <figure>
        <img src="https://www.pcdome.hu/gallery/7458/image5.jpg"/>
      </figure>
      <figure>
        <img src="https://www.pcdome.hu/gallery/7458/image6.jpg"/>
      </figure>
      <figure>
        <img src="https://www.pcdome.hu/gallery/7458/image7.jpg"/>
      </figure>
      <figure>
        <img src="https://www.pcdome.hu/gallery/7458/image8.jpg"/>
      </figure>
      <figure>
        <img src="https://www.pcdome.hu/gallery/7458/image9.jpg"/>
      </figure>
    </article>
  </body>
</html>