<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321745/Politieman-Wim-Kanis-wint-de-Roos-van-Elisabeth"/>
    <meta property="og:site_name" content="RTV Oost"/>
    <meta property="article:published_time" content="2019-11-21T15:15:00+00:00"/>
    <meta property="og:title" content="Politieman Wim Kanis wint de 'Roos van Elisabeth'"/>
    <meta property="og:description" content="Wim Kanis van de politie IJsselland heeft de &amp;lsquo;Roos van Elisabeth&amp;rsquo; voor beste professional gewonnen. De prijs wordt jaarlijks uitgereikt door het Elisabethfonds uit Deventer aan mensen die zich op bijzondere wijze inzetten voor de maatschappelijke integratie voor (ex-)psychiatrische pati&amp;euml;nten."/>
  </head>
  <body>
    <article>
      <h1>Politieman Wim Kanis wint de 'Roos van Elisabeth'</h1>
      <address>
        <time datetime="2019-11-21T15:15:00+00:00">21 Nov 2019, 15:15</time>
      </address>
      <slideshow>
        <figure>
          <img src="https://imgo.rgcdn.nl/b78c8b9191284055ab39b8eab0324fec/opener/Politieman-Wim-Kanis-wint-de-Roos-van-Elisabeth-Foto-iStock-Getty-Images-Plus.jpg?v=wawHQmi9ZCKQsKz6RW9sfg2"/>
        </figure>
        <figure>
          <img src="https://imgo.rgcdn.nl/b78c8b9191284055ab39b8eab0324fec/opener/Politieman-Wim-Kanis-wint-de-Roos-van-Elisabeth-Foto-iStock-Getty-Images-Plus.jpg?v=wawHQmi9ZCKQsKz6RW9sfg2"/>
        </figure>
        <figcaption>Politieman Wim Kanis wint de 'Roos van Elisabeth' (Foto: iStock / Getty Images Plus)</figcaption>
      </slideshow>
      <p>Wim Kanis van de politie IJsselland heeft de ‘Roos van Elisabeth’ voor beste professional gewonnen. De prijs wordt jaarlijks uitgereikt door het Elisabethfonds uit Deventer aan mensen die zich op bijzondere wijze inzetten voor de maatschappelijke integratie voor (ex-)psychiatrische patiënten.</p>
      <p>Kanis was zelf niet aanwezig bij de uitreiking, hij ging vandaag met pensioen en nam daarom afscheid bij de politie.</p>
      <p>
        <b>'Zeer positief en actueel'</b>
      </p>
      <p>Als teamleider bij politie IJsselland zet Wim Kanis zich al jaren in voor betere zorg en opvang voor mensen met verward gedrag. Kanis zorgde voor een goede samenwerking tussen politie, gemeenten, GGZ en andere zorginstellingen. De jury vindt 'de koppeling tussen zorg en veiligheid zeer positief en actueel. Daarom verdient hij het om de Roos te winnen.'</p>
      <p>
        <b>Beste vrijwilliger</b>
      </p>
      <p>De prijs voor de beste vrijwilliger ging naar Karin Klaver uit Haaksbergen. 'Ze betekent met haar bedrijf Kaver4all veel voor mensen met een afstand tot de arbeidsmarkt', zo laat de jury van het Elisabethfonds weten in het juryrapport. Klaver maakt met haar bedrijf vuurwerklonten en heeft inmiddels bijna twintig mensen in dienst.</p>
      <p>Klaver krijgt deze prijs vooral voor baar betekenisvolle werk dat ze doet naast haar bedrijf. Zo heeft ze een sportproject opgezet voor 'haar mensen' en een keuken waar ze haar cliënten gezond leert koken. De prijs bestaat uit een kunstwerk en een geldbedrag van 500 euro.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Politieman+Wim+Kanis+wint+de+%27Roos+van+Elisabeth%27">06 - 57 03 33 33</a>.</aside>
    </article>
  </body>
</html>