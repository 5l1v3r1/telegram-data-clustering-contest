<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/sotiris-konstantinidis-eleytheroi-me-oroys-eforiakoi-kai-logistria-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T15:41:54+00:00"/>
    <meta property="og:title" content="Σωτήρης Κωνσταντινίδης: Ελεύθεροι με όρους εφοριακοί και λογίστρια (video)"/>
    <meta property="og:description" content="Ελεύθεροι με περιοριστικούς όρους αφέθηκαν μετά την απολογία τους στον ανακριτή, οι δύο εφοριακοί και η λογίστρια, που κατηγορούνται ότι εκβίαζαν παλαίμαχο"/>
  </head>
  <body>
    <article>
      <h1>Σωτήρης Κωνσταντινίδης: Ελεύθεροι με όρους εφοριακοί και λογίστρια (video)</h1>
      <address>
        <time datetime="2019-11-21T15:41:54+00:00">21 Nov 2019, 15:41</time>
      </address>
      <p><b>Ελεύθεροι με περιοριστικούς όρους</b> αφέθηκαν μετά την απολογία τους στον <b>ανακριτή</b>, <b>οι δύο <a href="https://neaselida.gr/tag/eforiaki/">εφοριακοί</a></b> και η<b> λογίστρια</b>, που κατηγορούνται ότι εκβίαζαν <b>παλαίμαχο ποδοσφαιριστή </b>της<b> ΑΕΚ</b> και του <b>Ηρακλή</b>.</p>
      <p>Ο <a href="https://neaselida.gr/tag/sotiris-konstantinidis/"><b>Σωτήρης Κωνσταντινίδης </b></a>κατήγγειλε στο <b>Εσωτερικών Υποθέσεων Βορείου Ελλάδος</b> ότι έπεσε θύμα εκβιασμού από δύο μεγαλοστελέχη της <b>εφορίας Σερρών</b> και από την ίδια του τη λογίστρια.</p>
      <figure>
        <img src="https://neaselida.gr/nsmedia/uploads/2019/11/kwnstantinidis-aek2.jpg"/>
      </figure>
      <p>Οι τρεις ζητούσαν από τον <b>«γιατρό»</b>, όπως ήταν γνωστός στους ποδοσφαιρόφιλους ο<b> Σ. Κωνσταντινίδης</b>, επειδή είναι απόφοιτος της Οδοντιατρικής, το ποσό των <b>7.000 ευρώ</b> για να «σβήσουν» πρόστιμο που υποτίθεται ότι του είχε επιβληθεί.</p>
      <p>Ο πρώην ποδοσφαιριστής τους έδωσε <b>6.000 ευρώ</b>, σε προσημειωμένα από τους αστυνομικούς χαρτονομίσματα και οι δύο εφοριακοί και η λογίστρια συνελήφθησαν.</p>
      <p>Πάντως και οι τρεις αρνούνται τις κατηγορίες.</p>
      <p>Η λογίστρια στην απολογία της στον ανακριτή υποστήριξε ότι δεν έκανε τίποτα κακό και προσπάθησε να προστατεύσει τον πελάτη της, ενώ οι δύο εφοριακοί αρνήθηκαν τα πάντα, εκμεταλλευόμενοι και το γεγονός ότι δεν βρέθηκαν χρήματα στην κατοχή τους.</p>
      <p>
        <b>Δείτε το βίντεο από το κεντρικό δελτίο ειδήσεων του Alpha:</b>
      </p>
      <figure>
        <iframe src="https://www.youtube.com/embed/RTYXlzAwTXw" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/sotiris-konstantinidis-synelifthisan-oi-eforiakoi-poy-ton-ekviazan-video/"/>
      </related>
    </article>
  </body>
</html>