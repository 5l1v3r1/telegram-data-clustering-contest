<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/bad-north-gratis-epic-games-store/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T15:03:00+00:00"/>
    <meta property="og:title" content="Bad North gratis per un periodo limitato sull’Epic Games Store | Game Division"/>
    <meta property="og:description" content="Anche questa settimana l'Epic Games Store ha deciso di rendere disponibile solamente un titolo gratuitamente: si tratta di Bad North."/>
  </head>
  <body>
    <article>
      <h1>Bad North gratis per un periodo limitato sull’Epic Games Store | Game Division</h1>
      <address>
        <time datetime="2019-11-21T15:03:00+00:00">21 Nov 2019, 15:03</time>
      </address>
      <p>Altra settimana, altro regalo: anche questa volta l’<b>Epic Games Store</b> ha deciso di regalare un titolo a tutti i possessori di un account sullo store. Per i prossimi 7 giorni a poter essere riscattato senza mettere assolutamente mano al portafoglio sarà infatti <b>Bad North</b>, con l’intrigante strategico roguelite che prende il posto dell’irriverente action platform <b>The Messenger</b>. Il titolo sarà disponibile gratuitamente fino al prossimo 28 novembre, quando verrà sostituito da un altra opera e tornerà quindi a prezzo pieno.</p>
      <p>Per approfittare di quest’offerta e mettere le mani sul gioco in questione basterà connettersi al proprio account dell’<b>Epic Games Store</b> e riscattarlo direttamente <a href="https://www.epicgames.com/store/en-US/product/bad-north/home">da questa pagina</a>. Facile no?</p>
      <p>Leggi anche: <a href="https://www.tomshw.it/videogioco/pokemon-spada-e-scudo-critiche-esperienza/">Pokémon Spada e Scudo, Game Freak si difende dalle critiche sulla condivisione dell’esperienza</a></p>
      <figure>
        <iframe src="https://www.youtube.com/embed/WMMBZxgub_U" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/bad-north-63419.768x432.jpg"/>
        </figure>
        <figure>
          <img src="https://www.tomshw.it/images/images/2019/11/bad-north-63417.768x432.jpg"/>
        </figure>
      </slideshow>
      <p><b>Bad North</b> è un titolo veramente singolare, che combina meccaniche da roguelite a un’anima da strategico in tempo reale. A essere resa disponibile al download gratuito è inoltre la <b>Jotunn Edition</b> del titolo. Potete scoprire di più su tale edizione e sull’intrigante opera comodamente <a href="https://www.epicgames.com/store/en-US/product/bad-north/home">a questo indirizzo.</a></p>
      <p>Come precedentemente accennato <b>Bad North</b> sarà disponibile sull’<b>Epic Games Store </b>gratuitamente fino al prossimo 28 novembre. Dopo tale data il gioco tornerà infatti a prezzo pieno e sarà sostituito da Rayman Legends, che a sua volta sarà disponibile per altri 7 giorni, ossia fino al 5 dicembre</p>
      <p>Che ne pensate del regalo fatto questa settimana dall’<b>Epic Games Store, </b>avevate già sentito parlare di <b>Bad North</b> o è la prima volta che vi imbattete in questo particolare titolo? Tra i tanti giochi resi disponibili gratuitamente ad oggi qual è il vostro preferito? Fateci sapere la vostra direttamente nei commenti!</p>
      <blockquote>Se volete quindi sostenere il publisher dopo questo gradito regalo potete farlo portandovi a casa un pacchetto di contenuti speciali del titolo di punta di Epic Games, <b>Fortnite</b>, direttamente <a href="https://toms.it/HS1g7">a questo link</a>!</blockquote>
    </article>
  </body>
</html>