<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714609-frikh-sta-pathsia-hlikiomenh-pethane-kai-thn-efagan-ta-skylia-ths.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T15:38:00+00:00"/>
    <meta property="og:title" content="Φρίκη στα Πατήσια: Ηλικιωμένη πέθανε και την έφαγαν τα σκυλιά της"/>
    <meta property="og:description" content="Ο θάνατος μιας ηλικιωμένης γυναίκας στα Πατήσια από παθολογικά αίτια δεν θα ήταν είδηση, εάν το νεκρό κορμί της και ειδικότερα το πρόσωπό της δεν"/>
  </head>
  <body>
    <article>
      <h1>Φρίκη στα Πατήσια: Ηλικιωμένη πέθανε και την έφαγαν τα σκυλιά της</h1>
      <address>
        <time datetime="2019-11-21T15:38:00+00:00">21 Nov 2019, 15:38</time>
      </address>
      <p>Ο θάνατος μιας ηλικιωμένης γυναίκας στα Πατήσια από παθολογικά αίτια δεν θα ήταν είδηση, εάν το νεκρό κορμί της και ειδικότερα το πρόσωπό της δεν το είχαν κατακρεουργήσει στη συνέχεια τα πέντε σκυλιά του σπιτιού της.</p>
      <p>Η απίστευτη ιστορία που προκαλεί σοκ, συνέβη σε διαμέρισμα στα Πατήσια στις 3 Νοεμβρίου, όταν ο γιος της ηλικιωμένης την εντόπισε στο δωμάτιό της, νεκρή και το πρόσωπό της να έχει πάρα πολλές δαγκωματιές από τα σκυλιά που είχαν στο σπίτι.<br/><br/>Το βράδυ της 2ας Νοεμβρίου στις 23:00, ο γιος της 84χρονης την καληνύχτησε και την άφησε να πάει στο δωμάτιό της. Ενώ εκείνος πήγε στο δικό του.</p>
      <p>Κάποια στιγμή γύρω στη μια τα ξημερώματα, δηλαδή μόλις δύο ώρες αργότερα, πήγε να δει πως είναι η μητέρα του, η οποία έπασχε από άνοια, σοκαρίστηκε από το θέαμα που αντίκρισε. Η γυναίκα ήταν νεκρή ενώ ήταν καταδαγκωμένη στο πρόσωπο.<br/><br/>Αμέσως κλήθηκε η αστυνομία και στελέχη του τμήματος Ανθρωποκτονιών. Οι έμπειροι αστυνομικοί που έφθασαν στο σημείο δεν πίστευαν στα μάτια τους μπροστά στο αποτρόπαιο θέαμα.</p>
      <p>Ο γιος της γυναίκας οδηγήθηκε στο τμήμα για κατάθεση, ενώ γρήγορα αποκλείσθηκε η εγκληματική ενέργεια.</p>
      <p>Σύμφωνα με τον ιατροδικαστή κ. Σωτήρη Μπουζιάνη ο οποίος εξέτασε το άψυχο κορμί της 84χρονης διαπίστωσε πάρα πολλές κακώσεις εξαιτίας των δαγκωμάτων από τα πέντε σκυλιά που ζούσαν μαζί με την ηλικιωμένη και το γιο της στο σπίτι τους στα Πατήσια.</p>
    </article>
  </body>
</html>