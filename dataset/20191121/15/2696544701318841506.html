<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191121_Szaraz_napos_de_csipos_lesz_a_hetvege"/>
    <meta property="og:site_name" content="HVG.hu"/>
    <meta property="article:published_time" content="2019-11-21T15:50:00+00:00"/>
    <meta property="og:title" content="Száraz, napos, de csípős lesz a hétvége"/>
    <meta property="og:description" content="Szombatra hajnalra fagypont közelébe csökkenhet a hőmérséklet."/>
  </head>
  <body>
    <article>
      <h1>Száraz, napos, de csípős lesz a hétvége</h1>
      <address><time datetime="2019-11-21T15:50:00+00:00">21 Nov 2019, 15:50</time> by <a rel="author">MTI</a></address>
      <p>
        <b>Szombatra hajnalra fagypont közelébe csökkenhet a hőmérséklet.</b>
      </p>
      <p>Száraz, többnyire napsütéses idő lesz a hétvégén, a hajnali órákban viszont már többfelé lehet fagypont körül a hőmérséklet - derül ki az Országos Meteorológiai Szolgálat előrejelzéséből.</p>
      <p><b>Pénteken</b> eleinte országszerte sok lesz a felhő, a Nyugat-Dunántúlt leszámítva elszórtan eshet az eső, majd a Dunántúlon csökken a felhőzet, és lassanként országszerte megszűnik a csapadék. A leghidegebb órákban 3-9 fok lesz, napközben 8-14 fokig melegszik a levegő.</p>
      <p><b>Szombaton</b> az ország nagyobb részén gyengén felhős, napos időre lehet számítani, hosszabban felhős területek elsősorban északkeleten lehetnek. Csapadék nem várható. A szél többfelé élénk, helyenként erős lesz. A minimumhőmérséklet 1-6, a maximumhőmérséklet 8-13 fok között valószínű.</p>
      <p><b>Vasárnap</b> a Dunántúlon kisebb területen tartósan megmaradhat a köd, az ország túlnyomó részén ugyanakkor derült vagy gyengén felhős időre lehet számítani, a kevés ködfolt reggel, kora délelőtt feloszlik. Csapadék nem várható. A legalacsonyabb hőmérséklet mínusz 1 és plusz 5, a legmagasabb hőmérséklet 7 és 14 fok között várható.</p>
      <related>
        <a href="https://hvg.hu/elet/20180624_Csikszeredan_fagypontkozeli_homersekletet_mertek_hajnalban"/>
        <a href="https://hvg.hu/elet/20191026_Egy_fokig_hul_a_homerseklet_ejszaka"/>
      </related>
    </article>
  </body>
</html>