<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/nomosxedio-gia-ti-diamesolavisi-einai-syntagmatiko-eipe-o-areios-pagos/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T15:24:09+00:00"/>
    <meta property="og:title" content="Νομοσχέδιο για τη διαμεσολάβηση: Είναι συνταγματικό, είπε ο Αρειος Πάγος"/>
    <meta property="og:description" content="Η Διοικητική Ολομέλεια του Αρείου Πάγου έκρινε συνταγματικό το νομοσχέδιο για την υποχρεωτική διαμεσολάβηση"/>
  </head>
  <body>
    <article>
      <h6 class="kicker">Ομοφώνως</h6>
      <h1>Νομοσχέδιο για τη διαμεσολάβηση: Είναι συνταγματικό, είπε ο Αρειος Πάγος</h1>
      <h2>Η Διοικητική Ολομέλεια του Αρείου Πάγου έκρινε συνταγματικό το νομοσχέδιο για την υποχρεωτική διαμεσολάβηση</h2>
      <address><time datetime="2019-11-21T15:24:09+00:00">21 Nov 2019, 15:24</time> by <a rel="author" href="https://www.tanea.gr/editor/mina-moustaka/" target="_blank">Μίνα Μουστάκα</a></address>
      <p>Ομόφωνα συνταγματικό κρίθηκε στην Πέμπτη από την Διοικητική Ολομέλεια του Αρείου Πάγου το νομοσχέδιο του υπουργείου Δικαιοσύνης για την υποχρεωτική διαμεσολάβηση σε μεγάλο μέρος αστικών και εμπορικών υποθέσεων, δηλαδή για διαφορές μεταξύ ιδιωτών.</p>
      <p>Ο υπουργός Δικαιοσύνης Κωνσταντίνος Τσιάρας με έγγραφό του ζήτησε από τον πρόεδρο του Αρείου Πάγου Ιωσήφ Τσαλαγανίδη, να γνωμοδοτήσει η Διοικητική Ολομέλεια του Ανωτάτου Δικαστηρίου, επί της συνταγματικότητας ή μη του νομοσχεδίου για «τη διαμεσολάβηση σε αστικές και εμπορικές υποθέσεις και περαιτέρω εναρμόνιση της Ελληνικής νομοθεσίας προς τις διατάξεις της Οδηγία 2008/52/ΕΚ του Ευρωπαϊκού Κοινοβουλίου και του Συμβουλίου της 21ης Μαΐου 2008».</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Τα 43 μέλη της Διοικητικής Ολομέλειας του Αρείου Πάγου, σύμφωνα με πληροφορίες, έκριναν ομόφωνα συνταγματικές τις ρυθμίσεις του νομοσχεδίου κάνοντας δεκτή τη σχετική εισήγηση του αρεοπαγίτη Χρ. Τζανερίκου.</p>
      <p>Υπενθυμίζεται, ότι πριν από περίπου ένα χρόνο η Διοικητική Ολομέλεια του Αρείου Πάγου, κατά πλειοψηφία, με την υπ΄ αριθμόν 34/2018 απόφασή της, είχε κρίνει αντισυνταγματικές τις διατάξεις του προγενέστερου νόμου ως προς την υποχρεωτικότητα της διαμεσολάβησης.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>