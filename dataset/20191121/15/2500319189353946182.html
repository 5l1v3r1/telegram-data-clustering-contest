<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574839/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-21T15:50:12+00:00"/>
    <meta property="og:title" content="מיכל שיר: אתמוך בסער לראשות הליכוד"/>
    <meta property="og:description" content="הפיצול הליכוד: ח&quot;כ מיכל שיר מצטרפת לגדעון סער: &quot;פריימריז לראשות זו לא רשות אלא חובה, בהתמודדות לראשות המפלגה אתמוך בגדעון סער&quot;"/>
  </head>
  <body>
    <article>
      <h1>מיכל שיר: אתמוך בסער לראשות הליכוד</h1>
      <address><time datetime="2019-11-21T15:50:12+00:00">21 Nov 2019, 15:50</time> by <a rel="author">איתי גדסי</a></address>
      <p>
        <b>הפיצול הליכוד: ח"כ מיכל שיר מצטרפת לגדעון סער: "פריימריז לראשות זו לא רשות אלא חובה, בהתמודדות לראשות המפלגה אתמוך בגדעון סער"</b>
      </p>
      <figure>
        <img src="http://www.93fm.co.il/wp-content/uploads/2016/12/F141106YS01.jpg"/>
        <figcaption>גדעון סער<cite>צילום: יונתן סינדל, פלאש 90</cite></figcaption>
      </figure>
      <p>חברת הכנסת מיכל שיר (הליכוד) מודיעה כי תתמוך בגדעון סער לראשות מפלגת "הליכוד" באם יערכו פריימריז לראשות המפלגה: "‏למפלגה המפארת את הדמוקרטיה, פריימריז לראשות זו לא רשות אלא חובה. בהתמודדות לראשות אתמוך בגדעון סער, האדם המתאים ביותר ובעל היכולות הטובות ביותר להרכיב ממשלה ולשמור על ערכי המחנה הלאומי".</p>
      <p>יצויין כי במפלגת "הליכוד" החלו להישמע בתקופה האחרונה אי אילו קולות של חוסר אחדות, זאת לאחר שנים בהם המפלגה שמרה אמונים למנהיגיה באופן מוחלט, ובפרט למנהיגה הנוכחי ראש הממשלה בנימין נתניהו. נדיר לשמוע בליכוד באופן גלוי קולות הקוראים להדיח את המנהיג.</p>
      <p>מי שהצטייר בתקופה האחרונה כמי שמוביל את המחנה הסורר בליכוד הוא גדעון סער, לו כוח רב במפלגה. סער, שחזר לליכוד לאחר תקופה של פסק זמן מהחיים הפוליטיים התמודד בפריימריז האחרונים והצליח להתברג במקום השישי בעשיריה הראשונה במפלגה למרות פעילותו של נתניהו כנגדו.</p>
      <p>לפני מספר שבועות חשב ראש הממשלה נתניהו לערוך פריימריז בזק לראשות המפלגה בכדי לקבע את מעמדו במפלגה לקראת הקמת ממשלה ועקב הקריאות מצד מפלגת "כחול לבן" להדיחו. עוד לפני שהספיק לעלות לאוויר הרעיון הצהיר סער כי "הוא מוכן" ויתמודד מול נתניהו על ראשות המפלגה.</p>
      <p>היום אמר סער שוב כי הוא תומך בקיום פריימריז לראשות "הליכוד", וכן כי ראש הממשלה נכשל בהקמת ממשלה ואילו הוא מסוגל להקים ממשלה, לטענתו.</p>
      <related>
        <a href="http://www.93fm.co.il/radio/574813/"/>
        <a href="http://www.93fm.co.il/radio/574798/"/>
        <a href="http://www.93fm.co.il/radio/574791/"/>
      </related>
    </article>
  </body>
</html>