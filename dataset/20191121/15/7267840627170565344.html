<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009613-v-prokurature-harkovschiny-rasskazali-ob-ocherednom-zemelnom-dele"/>
    <meta property="og:site_name" content="Главное™"/>
    <meta property="article:published_time" content="2019-11-21T15:13:00+00:00"/>
    <meta property="og:title" content="В прокуратуре Харьковщины рассказали об очередном &quot;земельном&quot; деле"/>
    <meta property="og:description" content="Прокуратурою Харківської області розпочато кримінальне провадження за фактами незаконного відчуження земель природно-заповідного фонду, що перебувають у межах ландшафтного парку «Великобурлуцький степ» Як повідомив прокурор Харківської обла..."/>
  </head>
  <body>
    <article>
      <h1>В прокуратуре Харьковщины рассказали об очередном "земельном" деле</h1>
      <address>
        <time datetime="2019-11-21T15:13:00+00:00">21 Nov 2019, 15:13</time>
      </address>
      <p>Прокуратурою Харківської області розпочато кримінальне провадження за фактами незаконного відчуження земель природно-заповідного фонду, що перебувають у межах ландшафтного парку «Великобурлуцький степ»</p>
      <p>Як <a href="https://khar.gp.gov.ua/ua/news.html?_m=publications&amp;_c=view&amp;_t=rec&amp;id=261480">повідомив</a> прокурор Харківської області Олександр Фільчаков, встановлено, що службовими особами ГУ Держгеокадастру у Харківській області та Великобурлуцької районної державної адміністрації у відповідні періоди передано у власність та довгострокову оренду землі, які відносяться до категорії земель природно-заповідного фонду та перебувають у межах регіонального ландшафтного парку «Великобурлуцький степ». До складу парку входять такі зоологічні заказники загальнодержавного значення, як «Катеринівський» та «Бурлуцький».</p>
      <p>Відповідно до вимог чинного законодавства землі природно-заповідного фонду взагалі не можуть бути передані у приватну власність, а змінити їх цільове призначення можливо лише у виключних випадках для суспільних потреб за погодженням з Кабінетом Міністрів України.</p>
      <related>
        <h4>Читайте также:</h4>
        <a href="https://glavnoe.ua/news/n357009581-v-harkovskoj-oblasti-buhgalteru-selsoveta-dali-2-goda-za-mahinacii-s-bjudzhetom"/>
      </related>
      <p>Однак, протягом 2018-2019 років службові особи ГУ Держгеокадастру у Харківській області незаконно змінили цільове призначення земельних ділянок парку площею 312 га з земель природно-заповідного фонду на землі сільськогосподарського призначення. У подальшому своїми наказами безоплатно передали 13 га особливо цінних земель у власність приватних осіб. А інші земельні ділянки було підготовлено для подальшого відчуження з власності та користування держави.</p>
      <p>Крім того, службові особи Великобурлуцької районної державної адміністрації Харківської області у 2002-2006 роках відповідними розпорядженнями безоплатно незаконно передали у приватну власність 38 га земель вказаної категорії. Також незаконно передали у користування строком на 49 років два водних об’єкти, площею 37 га, які належать до природно-заповідного фонду.</p>
      <p>Вартість землі площею майже 400 га, що незаконно вибула з державної власності та користування, а також цільове призначення якої незаконно змінено для подальшого відчуження, складає приблизно 300 млн. грн.</p>
      <related>
        <h4>Читайте также:</h4>
        <a href="https://glavnoe.ua/news/n357009512-v-gpu-oprovergli-zajavlenie-rjaboshapki-o-pogashenii-sudimosti-deputata-ot-slugi-naroda"/>
      </related>
      <p>За вказаними фактами прокуратурою області розпочато кримінальне провадження за ч. 2 ст. 364 КК України (зловживання службовим становищем, що спричинило тяжкі наслідки).</p>
      <p>Наразі вирішується питання про пред’явлення позовів щодо визнання незаконними та скасування відповідних наказів Держгеокадастру та розпоряджень райдержадміністрації, з метою повернення державі земель, які вже відчужені, та попередження незаконного вибуття з власності або користування держави інших земельних ділянок природно-заповідного фонду.</p>
      <p>Робота прокуратури області на вказаному напрямку триває.</p>
      <related>
        <h4>Читайте также:</h4>
        <a href="https://glavnoe.ua/news/n357009492-nardep-ot-slugi-naroda-imeet-sudimost-za-iznasilovanie-rjaboshapka"/>
      </related>
    </article>
  </body>
</html>