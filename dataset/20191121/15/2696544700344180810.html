<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191121_Kettucat_parkolot_vett_vissza_az_oroszoktol_Terezvaros"/>
    <meta property="og:site_name" content="HVG.hu"/>
    <meta property="article:published_time" content="2019-11-21T15:56:00+00:00"/>
    <meta property="og:title" content="Két tucat parkolót vett vissza az oroszoktól Terézváros"/>
    <meta property="og:description" content="A polgármester javaslatára a terézvárosi képviselő-testület összesen 33 parkolóhelyet adott vissza a kerület lakóinak."/>
  </head>
  <body>
    <article>
      <h1>Két tucat parkolót vett vissza az oroszoktól Terézváros</h1>
      <address><time datetime="2019-11-21T15:56:00+00:00">21 Nov 2019, 15:56</time> by <a rel="author">hvg.hu</a></address>
      <p>
        <b>A polgármester javaslatára a terézvárosi képviselő-testület összesen 33 parkolóhelyet adott vissza a kerület lakóinak.</b>
      </p>
      <p>Az önkormányzat közleménye szerint a parkolóhelyek közül 24-et a kerület előző, fideszes vezetése adott az orosz kereskedelmi képviselet kizárólagos használatába. Soproni Tamás polgármester javaslatára  a terézvárosi önkormányzat képviselő-testülete csütörtökön úgy döntött, hogy ezt a kizárólagosságot megszünteti, mostantól bárki parkolhat a Bajza utca - Aradi utca sarkán lévő épületnél.</p>
      <p>További 9 parkolóhelyet kapott vissza a VI. kerület az Aradi utca 18. és 21. szám alatti épülete előtt. Itt korábban csak a Nemzeti Nyomozó Iroda (NNI) munkatársai várakozhattak, azonban az iroda elköltözött, így az autósok újra birtokba vehetik a parkolóhelyeket.</p>
      <p>Azt írják, a változások napokon belül életbe lépnek.</p>
      <related>
        <a href="https://hvg.hu/cegauto/20191120_parkolas_fejlesztes_ujdonsag_onvezeto_utok"/>
        <a href="https://hvg.hu/cegauto/20191118_Kresz_kerdesek_kerdoiv"/>
      </related>
    </article>
  </body>
</html>