<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/551868/"/>
    <meta property="og:site_name" content="חרדים10"/>
    <meta property="article:published_time" content="2019-11-21T15:48:00+00:00"/>
    <meta property="og:title" content="ליברמן: אם יהיו בחירות, לא רואה שינוי במפה. הכל יריבות אישית"/>
    <meta property="og:description" content="יו&quot;ר ישראל ביתנו טען בועידת הדיפלומטים של Jerusalem Post בירושלים כי כישלון המו&quot;מ לאחדות נובע מיריבויות אישיות: &quot;זה נראה מאוד אישי. בלתי אפשרי לפתור סכסוכים אישיים&quot; • על תיקי נתניהו: &quot;עבור המדינה שלנו חשוב שהתיק הזה ייסגר. ואני מאחל שזה יקרה כמה שיותר מהר&quot;"/>
  </head>
  <body>
    <article>
      <h1>ליברמן: אם יהיו בחירות, לא רואה שינוי במפה. הכל יריבות אישית</h1>
      <address><time datetime="2019-11-21T15:48:00+00:00">21 Nov 2019, 15:48</time> by <a rel="author">אריה ריבקינד</a></address>
      <p>
        <b>יו"ר ישראל ביתנו טען בועידת הדיפלומטים של Jerusalem Post בירושלים כי כישלון המו"מ לאחדות נובע מיריבויות אישיות: "זה נראה מאוד אישי. בלתי אפשרי לפתור סכסוכים אישיים" • על תיקי נתניהו: "עבור המדינה שלנו חשוב שהתיק הזה ייסגר. ואני מאחל שזה יקרה כמה שיותר מהר"</b>
      </p>
      <p>יו”ר ישראל ביתנו, ח”כ אביגדור ליברמן, הופיע בצהריים (חמישי) בוועידת הדיפלומטים של Jerusalem Post בירושלים, וטען כי כישלון הרכבת הממשלה נובע מיריבויות אישיות.</p>
      <p>“אנחנו ממתינים לממשלת אחדות. לשתי המפלגות הגדולות יש מספיק מושבים. אנחנו נתמוך בממשלת אחדות, אפילו אם נהיה מחוץ לקואליציה. אבל זה נראה מאוד אישי. בלתי אפשרי לפתור סכסוכים אישיים”.</p>
      <p>ליברמן הוסיף: “אני חושב ששניהם (נתניהו וגנץ) מבינים שהעם בישראל צריך ממשלה יציבה. נמאס מהבחירות, כולם עייפים, מותשים. וגם אם יהיו בחירות נוספות, אני לא רואה שינוי במפה הפוליטית”.</p>
      <p>ליברמן טען שעשה כל שביכולתו למען הקמת ממשלה כזו: “ניסיתי לדחוף את שניהם, עשיתי כל דבר בשביל לחבר ביניהם. עניין ממשלת המיעוט היה רק כדי לייצר מינוף מול נתניהו. אני אמרתי בפירוש אמש מה שאני חושב על הרשימה המשותפת. מה שהיה היה רק כדי לייצר לחץ על שני הצדדים. עד היום האחרון, המחויבות שלנו זה לעשות כל מה שאנחנו יכולים כדי לפתור את המצב”.</p>
      <p>ליברמן הדגיש: “אני חושב שעוד יש סיכוי, כי רק צריך ששני אנשים יסכימו. אני חושב שעוד יש לנו מספיק זמן. תלוי בהחלטה אחת של בני גנץ, והחלטה אחת של נתניהו”.</p>
      <p>לדברין הוא לא ישנה את עמדתו “בנוגע להצטרפות לקואליציה גם אם הדבר יהיה צעד אחרון שימנע בחירות נוספות. הכול פתוח לקראת הבחירות ומצבה של ישראל ביתנו טוב”.</p>
      <p>על ענייניו המשפטיים של נתניהו אמר ליברמן, כי הם “אינם ענייני ואני מאחל לו הצלחה. עבור המדינה שלנו חשוב שהתיק הזה ייסגר. ואני מאחל שזה יקרה כמה שיותר מהר ושהוא יזוכה”.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/551820/"/>
        <a href="http://www.ch10.co.il/news/551757/"/>
        <a href="http://www.ch10.co.il/news/551732/"/>
        <a href="http://www.ch10.co.il/news/551728/"/>
        <a href="http://www.ch10.co.il/news/551718/"/>
        <a href="http://www.ch10.co.il/news/551672/"/>
      </related>
    </article>
  </body>
</html>