<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/kolej-nadziemna-polaczy-katowice-z-lotniskiem/"/>
    <meta property="og:site_name" content="CHIP"/>
    <meta property="article:published_time" content="2019-11-21T15:11:54+00:00"/>
    <meta property="og:title" content="Kolej nadziemna połączy Katowice z lotniskiem"/>
    <meta property="og:description" content="Kolej nadziemna może być dobrym pomysłem na rozwiązanie problemów transportowych w aglomeracji ślaskiej, gdzie metro nie ma szans.. Na Politechnice Śląskiej w Gliwicach firma Bombardier przedstawiła propozycję budowy autonomicznej kolejki jednoszynowej tzw. monorail. Projekt został zrealizowany na zlecenie metropolii. Kolej nadziemna z powodzeniem mogłaby zastąpić metro, na które miejsca nie ma. Pojazd miałby poruszać się po torze umieszczonym na specjalnej estakadzie, dzięki czemu mógłby znajdować się nad jezdnią i poruszać na gumowych kołach. Takie rozwiązanie zapewniłoby szybki dojazd m.in. z centrum Katowic i Sosnowca do lotniska w Pyrzowicach, a monorail mogłoby pełnić również rolę naziemnego metra w aglomeracji górnośląskiej. Budowa podziemnej kolejki na Śląsku nie wchodzi w grę ze względu na infrastrukturę kopalnianą. A monorail będzie mógł przewozić porównywalną do metra liczbę osób. Prezes Bombardier Transportation Polska , Sławomir Nalewajko, podczas prezentacji pomysłu na Politechnice Ślaskiej w Gliwicach…"/>
  </head>
  <body>
    <article>
      <h1>Kolej nadziemna połączy Katowice z lotniskiem</h1>
      <address><time datetime="2019-11-21T15:11:54+00:00">21 Nov 2019, 15:11</time> by <a rel="author">Jacek Tomczyk</a></address>
      <p>
        <b>Na Politechnice Śląskiej w Gliwicach firma Bombardier przedstawiła propozycję budowy autonomicznej kolejki jednoszynowej tzw. monorail. Projekt został zrealizowany na zlecenie metropolii.</b>
      </p>
      <p>Kolej nadziemna z powodzeniem mogłaby zastąpić metro, na które miejsca nie ma. Pojazd miałby poruszać się po torze umieszczonym na specjalnej estakadzie, dzięki czemu mógłby znajdować się nad jezdnią i poruszać na gumowych kołach. Takie rozwiązanie zapewniłoby szybki dojazd m.in. z centrum Katowic i Sosnowca do lotniska w Pyrzowicach, a monorail mogłoby pełnić również rolę naziemnego metra w aglomeracji górnośląskiej. Budowa podziemnej kolejki na Śląsku nie wchodzi w grę ze względu na infrastrukturę kopalnianą. A monorail będzie mógł przewozić porównywalną do metra liczbę osób.</p>
      <figure>
        <iframe src="https://www.youtube.com/embed/rOsEUp24510" width="640" height="360" data-service="Youtube" scrolling="no"/>
      </figure>
      <p>Prezes <a href="https://rail.bombardier.com/en/about-us/worldwide-presence/poland/en.html">Bombardier Transportation Polska</a>, Sławomir Nalewajko, podczas prezentacji pomysłu na Politechnice Ślaskiej w Gliwicach przekonywał, że budowa infrastruktury potrzebnej do uruchomienia kolei nie będzie długa. Istniejący transport publiczny będzie przy tym normalnie funkcjonować, by nie narażać mieszkańców na niewygody. Monorail jest jednym z pomysłów na usprawnienie komunikacji w aglomeracji górnośląskiej. Decyzję o budowie podejmie Zarząd Górnośląsko-Zagłebiowskiej Metropolii, po przeanalizowaniu studium wykonalności tego, oraz innych zgłoszonych projektów.</p>
      <figure>
        <img src="https://www.chip.pl/uploads/2019/11/1IZJU4D6U3qUA8syfXiSVLZBNVlMRbP6.jpg"/>
        <figcaption>Według propozycji Bombardiera, kolejka monorail miałaby zapewnić szybki dojazd do lotniska w Pyrzowicach (graf. Bombardier)</figcaption>
      </figure>
      <p>Warto dodać, że monorail to sprawdzony koncept i kolej tego typu funkcjonuje już w wielu miastach na Świecie. Najlepszym przykładem jest w amerykańskie Seattle, gdzie kolej naziemna działa do 1962 roku. Co ciekawe, takie pojazdy mogą poruszać się autonomicznie. Takie bezzałogowe rozwiązania funkcjonują m.in. w amerykańskim Newark, a także w Bangkoku i chińskim Wuhu. | CHIP</p>
      <p>0 +1 +3</p>
    </article>
  </body>
</html>