<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/pike-obqvi-koga-i-kyde-shte-slozhi-kraj-na-karierata-si-1408454.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T15:06:00+00:00"/>
    <meta property="og:title" content="Пике обяви кога и къде ще сложи край на кариерата си"/>
    <meta property="og:description" content="Защитникът на Барселона Жерар Пике призна кога и къде е решил да сложи край на своята активна кариера Испанецът, който е на 32 години, беше част от академията на каталунския клуб от 1997 до 2004 година, след което премина в Манчестър Юнайтед"/>
  </head>
  <body>
    <article>
      <h1>Пике обяви кога и къде ще сложи край на кариерата си</h1>
      <address><time datetime="2019-11-21T15:06:00+00:00">21 Nov 2019, 15:06</time> by <a rel="author">Sportlive.bg</a></address>
      <p>Защитникът на <b><a href="https://www.sportlive.bg/tags/2223">Барселона</a></b> Жерар Пике призна кога и къде е решил да сложи край на своята активна кариера. Испанецът, който е на 32 години, беше част от академията на каталунския клуб от 1997 до 2004 година, след което премина в Манчестър Юнайтед. През 2008 г. той се върна на "Камп ноу" и до днес е играч от първия тим на Барселона.</p>
      <p><i>"Последният отбор в моята кариера ще бъде Барселона. Нямам намерение да играя за друг клуб, защото играя футбол само защото цял живот съм фен на "блауграна". За мен да играя за Барселона е най-голямата мечта. Докато се чувствам силен и готов за игра, ще продължа да излизам на терена. Щом това спре, ще напусна футбола"</i>, заяви Пике, цитиран от "Mundo Deportivo".</p>
      <p><i>"Договорите трябва да се изпълняват, затова смятам да играя за Барселона до 2022 година. Но нямам кристална топка и не мога да предскажа ще мога ли да го направя. Няма да имам проблеми с това да напусна по-рано, ако разбера, че вече не съм толкова важен за отбора или не играя на нужното ниво. Мисля, че това няма да се случи и ще издържа до 2022 година, но няма как да знам със сигурност"</i>, допълни бранителят. <b><i>А на какво напрежение е подложен централният нападател на тима - Луис Суарес, според думите му, <a href="https://www.sportlive.bg/worldfootball/spain/Suares-razkri-ogromniq-natisk-da-si-titulqren-nomer-9-v-Barselona-1406126.html">вижте в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Klujvert-posochi-kakvo-poprechi-na-Barselona-da-si-vyrne-Nejmar-1408416.html"/>
        <a href="https://www.sportlive.bg/timeout/timeoutother/Senzaciq-Titulqr-na-Barselona-ne-mozhe-da-kara-bashta-mu-go-vozi-na-trenirovki-1406655.html"/>
        <a href="https://www.sportlive.bg/timeout/timeoutother/Pike-izumi-Imah-telefona-na-Florentino-Peres-i-sym-mu-se-obazhdal-1406649.html"/>
        <a href="https://www.sportlive.bg/worldfootball/spain/Pike-ne-propusna-da-zahape-Real-i-zaqvi-Ne-trqbvashe-da-mestqt-El-Klasiko-1406565.html"/>
        <a href="https://www.sportlive.bg/worldfootball/spain/Ansu-Fati-Iskam-da-ostana-v-Barselona-prez-cqlata-si-kariera-1404228.html"/>
      </related>
    </article>
  </body>
</html>