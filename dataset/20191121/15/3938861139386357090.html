<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_sud-viznav-nezakonnimi-pravila-ryanair-schodo-ruchnoyi-poklazhi/939223"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T15:42:00+00:00"/>
    <meta property="og:title" content="Суд визнав незаконними правила Ryanair щодо ручної поклажі"/>
    <meta property="og:description" content="Політика лоукостера Ryanair щодо ручної поклажі є зловживанням і більше не буде чинною в Іспанії. Так постановив іспанський суд, про це повідомляє Euronews. 20 листопада суд ухвалив таке рішення після розгляду скарги клієнтки, яку змусили заплатити 20 євро за 10-кг ручну поклажу на ..."/>
  </head>
  <body>
    <article>
      <h1>Суд визнав незаконними правила Ryanair щодо ручної поклажі</h1>
      <address><time datetime="2019-11-21T15:42:00+00:00">21 Nov 2019, 15:42</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939223_w_300.jpg?v=0"/>
        <figcaption>Суд постановив, що політика компанії "обмежує права пасажира, визначені законом". Фото: www.euronews.com</figcaption>
      </figure>
      <p>Політика лоукостера<b> Ryanair</b> щодо ручної поклажі є зловживанням і більше не буде чинною в Іспанії.</p>
      <p>Так постановив іспанський суд, про це повідомляє <a href="https://www.euronews.com/2019/11/20/spanish-court-rules-ryanair-s-cabin-baggage-policy-abusive-and-invalid">Euronews</a>.</p>
      <p>20 листопада суд ухвалив таке рішення після розгляду скарги клієнтки, яку змусили заплатити 20 євро за 10-кг ручну поклажу на борт рейсу з Мадрида до Брюсселя.</p>
      <p>Суд зобов'язав авіакомпанію повернути жінці 20 євро разом з відсотками, а також встановив, що політика компанії "обмежує права пасажира, визначені законом", і буде заборонена в Іспанії.</p>
      <p>Ще 10 євро, які вимагалися як моральна компенсація, жінка за судовим рішення не отримає.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_dva-aeroporti-vidremontuyut-za-milyard/938450"/>
      </related>
      <p>За правилами щодо ручної поклажі Ryanair, на борт літака не можна брати нічого, окрім невеликої сумки, за щось інше авіакомпанія бере додаткову плату. Колись пасажирам безкоштовно можна було брати невеликі валізи як ручну поклажу.</p>
      <p>"Це рішення не вплине на політику щодо багажу Ryanair, ні в минулому, ні в майбутньому, оскільки це одиничний випадок, який невірно витлумачив нашу комерційну свободу у визначенні розміру нашої ручної поклажі", - відповіли в Ryanair.</p>
      <p>Іспанський суд заявив, що рішення не може бути оскаржене. Втім поки що невідомо, чи подаватиме авіакомпанія апеляцію до Європейського суду.</p>
      <blockquote>Найбільша в Європі бюджетна авіакомпанія Ryanair <a href="https://gazeta.ua/articles/life/_najbilshij-loukoster-evropi-zbilshuye-chastotu-polotiv-do-ukrayini/901863">збільшила</a> частоту польотів з Борисполя до столиці Польщі.</blockquote>
    </article>
  </body>
</html>