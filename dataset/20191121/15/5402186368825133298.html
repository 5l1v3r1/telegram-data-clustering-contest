<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/samsung-rakar-avsloja-galaxy-s10-lite"/>
    <meta property="og:site_name" content="Mobil"/>
    <meta property="article:published_time" content="2019-11-21T15:11:00+00:00"/>
    <meta property="og:title" content="Samsung råkar avslöja Galaxy S10 Lite"/>
    <meta property="og:description" content="Jodå, en S10 Lite är på gång från Samsung. Det har den koreanska elektronikjätten nämligen råkat avslöja själva."/>
  </head>
  <body>
    <article>
      <h6 class="kicker">Samma specifikationer som Galaxy A91</h6>
      <h1>Samsung råkar avslöja Galaxy S10 Lite</h1>
      <address><time datetime="2019-11-21T15:11:00+00:00">21 Nov 2019, 15:11</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Jodå, en S10 Lite är på gång från Samsung. Det har den koreanska elektronikjätten nämligen råkat avslöja själva.</b></p>
      <p>Det har förekommit en del rykten om en Galaxy S10 Lite, men först nu har vi sett konkreta bevis på att telefonmodellen existerar. Det är i de dokument som lämnades in till den amerikanska myndigheten FCC (Federal Communications Commission) rörande en produkt med modellnumret SMG770F som telefonen avslöjas. En skärmdump av menyn ”About phone” innehåller nämligen namnet ”Galaxy S10 Lite”.</p>
      <p>Man kan dock ifrågasätta exakt hur ”lite” enheten egentligen är. En tidiagre läcka har nämligen avslöjat att telefonen med modellnumret SMG770F är rustad med ett Snapdragon 855-chipp (åtminstone på den nordamerikanska marknaden), 8 GB arbetsminne, 128 GB lagring och en 6,7-tumsskärm med FHD+-upplösning. Batteriet ska ha en kapacitet på mellan 4 370 och 4 500 mAh. Den betydligt enklare Galaxy S10e har till exempel en 5,8-tumsskärm och ett batteri på 3 100 mAh. Av dokumenten som lämnats in till FCC framgår även att Lite-versionen har dubbla SIM-kortplatser. </p>
      <p>Den uppmärksamme Samsunganhängaren noterar kanske att specifikationerna ser ut exakt som specifikationerna för Galaxy A91. Således kan man dra slutsatsen att Samsung helt enkelt har valt att namnge telefonen på olika sätt beroende på vilken marknad den är aktuell på. Med tanke på att dokument nu lämnats in till FCC så bör det inte vara alltför långt kvar till dess att en lansering sker.</p>
      <p>Annons</p>
      <footer>Källa <br/><a href="https://www.androidauthority.com/samsung-galaxy-s10-lite-fcc-1056501/">Galaxy S10 Lite tittar förbi hos FCC</a></footer>
      <related>
        <h4>Relaterade artiklar</h4>
        <a href="https://www.mobil.se/tester/produkttester/samsung-galaxy-s10-i-test-den-svara-mellanmodellen"/>
        <a href="https://www.mobil.se/nyheter/webb-tv-forsta-intrycket-av-galaxy-note-10-och-note-10-plus"/>
      </related>
    </article>
  </body>
</html>