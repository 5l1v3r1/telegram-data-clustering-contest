<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598466/disy-den-ekselegi-antiproedros-tou-elk-o-a-neofytou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T15:29:00+00:00"/>
    <meta property="og:title" content="ΔΗΣΥ: Δεν εξελέγη αντιπρόεδρος του ΕΛΚ ο Α. Νεοφύτου"/>
    <meta property="og:description" content="Δεν εξελέγη σε μια από τις δέκα θέσεις των αντιπροέδρων του ΕΛΚ, ο Πρόεδρος του ΔΗΣΥ Αβέρωφ Νεοφύτου.    Όπως αναφέρει η ανακοίνωση του κόμματος,..."/>
  </head>
  <body>
    <article>
      <h1>ΔΗΣΥ: Δεν εξελέγη αντιπρόεδρος του ΕΛΚ ο Α. Νεοφύτου</h1>
      <address><time datetime="2019-11-21T15:29:00+00:00">21 Nov 2019, 15:29</time> by <a rel="author">SigmaLive</a></address>
      <p><b>Δεν εξελέγη σε μια από τις δέκα θέσεις των αντιπροέδρων του ΕΛΚ, ο Πρόεδρος του ΔΗΣΥ Αβέρωφ Νεοφύτου. <br/></b> <br/>Όπως αναφέρει η ανακοίνωση του κόμματος, "δώσαμε μια δύσκολη μάχη για την Αντιπροεδρία. Παρά το τιμητικό αποτέλεσμα, τελικά δεν έγινε κατορθωτό". <br/> <br/><b>Αυτούσια η ανακοίνωση:<br/></b> <br/>Έχει ολοκληρωθεί το συνέδριο του Ευρωπαϊκού Λαϊκού Κόμματος. Ακόμη μια φορά η μεγαλύτερη πολιτική ομάδα της Ευρώπης, στήριξε με τον πλέον ξεκάθαρο τρόπο την Κύπρο μας. Παραμένει η πιο σταθερή και αξιόπιστη δύναμη δίπλα από την Κύπρο.<br/> <br/>Το ξεκάθαρο, ομόφωνο ψήφισμα καταδίκης των παράνομων ενεργειών της Τουρκίας είναι ακόμη μια απόδειξη της στήριξης του Ευρωπαϊκού Λαϊκού Κόμματος. Παράλληλα δώσαμε μια δύσκολη μάχη για την Αντιπροεδρία. Παρά το τιμητικό αποτέλεσμα, τελικά δεν έγινε κατορθωτό.<br/> <br/>Συγχαίρουμε τη νέα ηγεσία του Ευρωπαϊκού Λαϊκού Κόμματος και είμαστε σίγουροι ότι με την ηγεσία του Donald Tusk θα είμαστε ακόμη πιο δυνατοί. Συνεχίζουμε δυνατά μαζί με τη στήριξη της μεγάλης πολιτικής οικογένειάς μας, το Ευρωπαϊκό Λαϊκό Κόμμα.<br/> </p>
    </article>
  </body>
</html>