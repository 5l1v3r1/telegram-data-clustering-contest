<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/21/noviiat-kmet-na-lozenec-iska-sybarianeto-na-zlaten-vek.430383"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T15:19:00+00:00"/>
    <meta property="og:title" content="Новият кмет на &quot;Лозенец&quot; иска събарянето на &quot;Златен век&quot;"/>
    <meta property="og:description" content="Демократична България отправи иск към ДНСК за небостъргача | Dnes.bg"/>
  </head>
  <body>
    <article>
      <h1>Новият кмет на "Лозенец" иска събарянето на "Златен век"</h1>
      <h2>Демократична България отправи иск към ДНСК за небостъргача</h2>
      <address><time datetime="2019-11-21T15:19:00+00:00">21 Nov 2019, 15:19</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>"Демократична България отправя искане ДНСК да издаде заповед за премахването на незаконния “Златен век”", съобщават от пресцентъра на партията.</p>
      <p>Искането на новоизбрания районен кмет от Демократична България Константин Павлов е отправено към арх. Иван Несторов, началник на Дирекцията за национален строителен контрол (ДНСК) и е подкрепено от становище, съдържащо правните основания за подобна мярка, както и подробен хронологичен преглед на казуса.</p>
      <p><a href="https://www.dnes.bg/sofia/2019/08/15/sagata-si-vyrvi-dnsk-objalva-reshenieto-na-syda-za-zlaten-vek.419772"><b>Сагата си върви: ДНСК обжалва решението на съда за "Златен век"</b></a><br/> <br/>Внесеният от Павлов документ ясно доказва, че разрешението за строеж на “Златен век” вече е загубило правното си действие. Становището му идва да запълни шестмесечното мълчание от страна на главния архитект на Столична община (СО), арх. Здравко Здравков, след като през април 2019 г. началникът на ДНСК арх. Несторов го задължи да се произнесе по казуса. <br/> <br/>В отделно искане, отправено до Столичния кмет и главния архитект на СО, Павлов   настоява за служебно изменение на действащия подробен устройствен план на кв. 272а, м. „Лозенец I-ва част“, така че да бъдат приведени предвижданията на подробния план с тези на Общия устройствен план в съответствие с действащите законови изисквания, завършва позицията на ДБ.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/08/02/borisov-naredi-da-se-objalva-po-kazusa-zlaten-vek.418454"/>
        <a href="https://www.dnes.bg/temida/2019/08/01/arteks-ponesli-1-8-mln-lv-zagubi-zaradi-zlaten-vek.418315"/>
      </related>
    </article>
  </body>
</html>