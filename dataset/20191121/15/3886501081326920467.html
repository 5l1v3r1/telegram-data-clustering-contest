<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119614-hapsenje-uzbunjivaca-iz-krusika-savet-evrope-evidentirao-kao-pretnju-po-slobodu-medija-beograd-21?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-21T15:05:04+00:00"/>
    <meta property="og:title" content="Hapšenje uzbunjivača iz Krušika Savet Evrope evidentirao kao pretnju po slobodu medija BEOGRAD, 21."/>
    <meta property="og:description" content="Savet Evrope uvrstio je danas informaciju o uzbunjivaču iz valjevskog Krušika Aleksandru Obradoviću koji se nalazi u kućnom pritvoru na spisak pretnji po slobodu medija.Pretnje po slobodu medija evidentiraju se na posebnoj Platformi posvećenoj zaštiti novinarstva i bezbednosti novinara.U informaciji piše da je izvor pretnje država i podseća da su od novembra prošle godine portal Arms voč, nedeljnik NIN i BIRN objavili nekoliko tekstova o navodnoj umešanosti oca ministra unutrašnjih poslova Srbije Branka Stefanovića u prodaju naoružanja valjevske fabrike Krušik privatnoj kompaniji GIM. Aleksandar Obradović je 18. septembra 2019. godine uhapšen na svom radnom mestu u fabrici namenske industrije u Valjevu pod sumnjom da je počinio krivično delo odavanje poslovne tajne, jer je novinarima dostavio dokumentaciju iz koje se vidi da je privatna komapnija GIM koju je zastupao Branko Stefanović otac ministra unutrašnjih poslova Srbije, po povlašćenim cenama kupovala oružje iz Krušika.Njemu je krajem oktobra odredjen kućni…"/>
  </head>
  <body>
    <article>
      <h1>Hapšenje uzbunjivača iz Krušika Savet Evrope evidentirao kao pretnju po slobodu medija BEOGRAD, 21.</h1>
      <address>
        <time datetime="2019-11-21T15:05:04+00:00">21 Nov 2019, 15:05</time>
      </address>
      <p><b>Savet Evrope uvrstio je danas informaciju o uzbunjivaču iz valjevskog Krušika Aleksandru Obradoviću koji se nalazi u kućnom pritvoru na spisak pretnji po slobodu medija.</b><br/><br/>Pretnje po slobodu medija evidentiraju se na posebnoj Platformi posvećenoj zaštiti novinarstva i bezbednosti novinara.<br/><br/>U informaciji piše da je izvor pretnje država i podseća da su od novembra prošle godine portal Arms voč, nedeljnik NIN i BIRN objavili nekoliko tekstova o navodnoj umešanosti oca ministra unutrašnjih poslova Srbije Branka Stefanovića u prodaju naoružanja valjevske fabrike Krušik privatnoj kompaniji GIM. <br/><br/>Aleksandar Obradović je 18. septembra 2019. godine uhapšen na svom radnom mestu u fabrici namenske industrije u Valjevu pod sumnjom da je počinio krivično delo odavanje poslovne tajne, jer je novinarima dostavio dokumentaciju iz koje se vidi da je privatna komapnija GIM koju je zastupao Branko Stefanović otac ministra unutrašnjih poslova Srbije, po povlašćenim cenama kupovala oružje iz Krušika.<br/><br/>Njemu je krajem oktobra odredjen kućni pritvor.</p>
    </article>
  </body>
</html>