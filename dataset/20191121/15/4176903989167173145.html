<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/bagdad-u-sukobima-poginulo-sedam-povredjeno-78-osoba/"/>
    <meta property="og:site_name" content="Krstarica"/>
    <meta property="article:published_time" content="2019-11-21T15:03:00+00:00"/>
    <meta property="og:title" content="Bagdad: U sukobima poginulo sedam, povređeno 78 osoba"/>
    <meta property="og:description" content="BAGDAD - Irački zvanicnici saopštili su danas da su trojica demonstranata ubijena u žestokim sukobima koji su izbili u centralnom delu Bagdadu, čime se"/>
  </head>
  <body>
    <article>
      <h1>Bagdad: U sukobima poginulo sedam, povređeno 78 osoba</h1>
      <address><time datetime="2019-11-21T15:03:00+00:00">21 Nov 2019, 15:03</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520824-750x430.jpg"/>
        <figcaption>Foto: Tanjug</figcaption>
      </figure>
      <p>BAGDAD – Irački zvanicnici saopštili su danas da su trojica demonstranata ubijena u žestokim sukobima koji su izbili u centralnom delu Bagdadu, čime se ukupan broj poginulih popeo na sedam.</p>
      <p>Bezbednosni i medicinski zvaničnici naveli su da su tri demonstranta ubijena, a 24 ranjena u ulici Rašid kasno popodne nakon sukoba sa snagama bezbednosti koji su upotrijebili suzavac, zvučne bombe i bojevu municiju kako bi ih rasterali, preneo je AP.</p>
      <p>Prema navodima neimenovanih zvaničnika, dva demonstranta su poginula kada su ih pogodili kanisteri sa suzavcem, a jedan je poginuo od bojeve municije.</p>
      <p>Četiri demonstranta su poginula u blizini mosta Ahrar, čime je broj poginulih porastao na sedam, a broj povređenih najmanje na 78.</p>
      <p>Najmanje 325 osoba je poginulo od kada su počele masovne demonstracije u Bagdadu i na jugu Iraka od početka oktobra, preneo je Rojters.</p>
      <p>Protesti su erupcija besa javnosti protiv vladajuće elite koja se bogati dok obični Iračani propadaju bez posla, zdravstvene zaštite i obrazovanja.</p>
      <p>(Tanjug)</p>
    </article>
  </body>
</html>