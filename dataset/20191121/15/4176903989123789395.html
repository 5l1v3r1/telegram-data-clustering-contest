<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/korejski-kyungshin-planira-ulaganje-u-smederevsku-palanku/"/>
    <meta property="og:site_name" content="Krstarica"/>
    <meta property="article:published_time" content="2019-11-21T15:41:00+00:00"/>
    <meta property="og:title" content="Korejski Kyungshin planira ulaganje u Smederevsku palanku"/>
    <meta property="og:description" content="SMEDEREVSKA PALANKA - Predstavnici korejske kompanije Kyungshin koji planiraju da ulože 24 miliona evra u fabriku za automobilske baterije održali su"/>
  </head>
  <body>
    <article>
      <h1>Korejski Kyungshin planira ulaganje u Smederevsku palanku</h1>
      <address><time datetime="2019-11-21T15:41:00+00:00">21 Nov 2019, 15:41</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520836-750x430.jpg"/>
        <figcaption>Foto: Tanjug/Tanjug arhiva</figcaption>
      </figure>
      <p>SMEDEREVSKA PALANKA – Predstavnici korejske kompanije Kyungshin koji planiraju da ulože 24 miliona evra u fabriku za automobilske baterije održali su radni sastanak sa predsednicima opština Smederevska palanka i Velika plana i obišli industrijsku zonu Gubereš, objavljeno je na sajtu opštine.</p>
      <p>Kako se navodi, tema razgovora bila je izgradnja fabrike za proizvodnju elektronskih komponenti za automobilsku industriju koja će zaposliti 1.000 radnika.</p>
      <p>„Spremni smo da primimo investitore koji žele da zaposle hiljadu radnika“, izjavio predsednik opštine Smederevska palanke Nikola Vučen i dodao da će lokalna samouprava obezbediti sve uslove da bi investitori mogli da započnu sa radovima.</p>
      <p>On je izrazio zadovoljstvo što je korejski investitor od tri lokacije u Srbiji izabrao Smederevsku palanku.</p>
      <p>Predsednik opštine Velika plana Igor Matković naglasio je da će izgradnja fabrike biti od velikog značaja za obe opštine i dodao “ da po završetku rekonstrukcije puta dolaze i investitori“.</p>
      <p>Izgradnja fabrike stvoriće šansu za zapošljavanje stanovnika obe opštine, konstatovano je.</p>
      <p>Predstavnik Razvojne agencije Srbije Predrag Deretić ocenio je da region ove dve opštine ima „fantastičnu logističku poziciju“ i dodao da će industrijska zona sa potrebnom infrastrukturom privući investicije.</p>
      <p>Dolazak kompanije Kyungshin koja planira da proizvodi delove za baterije je dobar signal za ostale korejske investitore, istakao je savetnik za ekonomske poslove i investicije u Korejskoj agencije za promociju trgovine i investicija Mihailo Pavlović.</p>
      <p>Zamenica generalnog direktora kompanije Won Ji Hye istakla je da iz Smederevske palanke nosi stekla pozitivne utiske i da se nada budućoj saradnji.</p>
      <p>(Tanjug)</p>
    </article>
  </body>
</html>