<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204739-mininfrastrukturi-prodovzhit-spivpracyu-z-hyundai"/>
    <meta property="og:site_name" content="Mind UA"/>
    <meta property="article:published_time" content="2019-11-21T15:30:00+00:00"/>
    <meta property="og:title" content="Мінінфраструктури продовжить співпрацю з Hyundai"/>
    <meta property="og:description" content="Міністерство зацікавлене у співпраці з компанією Hyundai для розвитку та модернізації рухомого складу «Укрзалізниці»"/>
  </head>
  <body>
    <article>
      <h1>Мінінфраструктури продовжить співпрацю з Hyundai</h1>
      <h2>Міністерство зацікавлене у співпраці з компанією Hyundai для розвитку та модернізації рухомого складу «Укрзалізниці»</h2>
      <address>
        <time datetime="2019-11-21T15:30:00+00:00">21 Nov 2019, 15:30</time>
      </address>
      <p>Міністр інфраструктури Владислав Криклій провів зустріч із представниками компанії Hyundai та представниками АТ «Укрзалізниця» (УЗ). Про це <a href="https://mtu.gov.ua/news/31320.html">повідомляє</a> прес-служба Міністерства інфраструктури.</p>
      <p>Учасники зустрічі обговорили питання модернізації рухомого складу «Укрзалізниці».</p>
      <p>Владислав Криклій підкреслив, що Міністерство інфраструктури зацікавлене у співпраці з компанією Hyundai для розвитку та модернізації рухомого складу УЗ.</p>
      <p>«Україна вже має досвід співпраці із компанією Hyundai, зокрема, у 2012 році було придбано 10 одиниць міжрегіональних електропоїздів виробництва компанії Hyundai Corporation. Хочу наголосити, що Програмою діяльності Кабінету Міністрів України, а також Програмою оновлення рухомого складу АТ «Укрзалізниця» на період до 2021 року, передбачено оновлення парку пасажирських вагонів та локомотивів, а також придбання 10 одиниць міжрегіональних електропоїздів подвійного живлення», – повідомив Владислав Криклій.</p>
      <p>Міністр інфраструктури зазначив, що  головними пріоритетами України у співпраці з іноземними компаніями залишаються локалізація виробництва та обслуговування залізничного рухомого складу в Україні, а також запровадження в Україні сучасних технологічних комплексних рішень щодо сервісного обслуговування та ремонту залізничного рухомого складу.</p>
      <p>Детальніше про інновації в «Укрзалізниці» читайте у матеріалі <b>Mind</b> «<a href="https://mind.ua/publications/20203094-innovaciyi-na-rejkah-chi-nazdozhene-ukrzaliznicya-es-i-aziyu">Інновації на рейках: чи наздожене «Укрзалізниця» ЄС і Азію</a> «.</p>
      <related>
        <h4>Також читайте</h4>
        <a href="https://mind.ua/news/20204751-uryad-onoviv-perelik-strategichno-vazhlivih-derzhavnih-obektiv"/>
        <a href="https://mind.ua/news/20204688-mininfrastrukturi-priznachilo-v-o-golovi-pravlinnya-ukrayinskogo-dunajskogo-paroplavstva"/>
        <a href="https://mind.ua/news/20204515-goncharuk-kerivnictvo-ukrzaliznici-bude-zmineno-golovna-pretenziya-dika-korupciya"/>
      </related>
    </article>
  </body>
</html>