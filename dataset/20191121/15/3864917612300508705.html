<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823012-rf-uze-namagaetsa-vtrutitisa-u-amerikanski-vibori-eksradnica-trampa.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T15:50:00+00:00"/>
    <meta property="og:title" content="РФ уже намагається втрутитися у американські вибори - ексрадниця Трампа"/>
    <meta property="og:description" content="Колишня радниця президента Дональда Трампа, яка входила до складу Ради національної безпеки США, Фіона Гілл, попередила американський Конгрес про нові зусилля Росії із втручання в президентські вибори в Сполучених Штатах."/>
  </head>
  <body>
    <article>
      <h1>РФ уже намагається втрутитися у американські вибори - ексрадниця Трампа</h1>
      <h2>Колишня радниця президента Дональда Трампа, яка входила до складу Ради національної безпеки США, Фіона Гілл, попередила американський Конгрес про нові зусилля Росії із втручання в президентські вибори в Сполучених Штатах.</h2>
      <address>
        <time datetime="2019-11-21T15:50:00+00:00">21 Nov 2019, 15:50</time>
      </address>
      <p>Про це вона заявила під час слухань у четвер в нижній палаті Конгресу США, повідомляє власний кореспондент Укрінформу.</p>
      <p>"Прямо зараз російські спецслужби та їхні ставленики намагаються повторити своє втручання, тепер у вибори 2020 року", - заявила колишня ексрадниця <a href="https://www.ukrinform.ua/tag-tramp">Трампа</a>.</p>
      <p>Вона додала, що час спливає, і вже його залишилось замало для того, щоби зупинити росіян.</p>
      <p>"Якщо президент або хтось інший перешкоджає чи підриває національну безпеку Сполучених Штатів для того, щоби далі просувати свої внутрішні політичні й особисті інтереси, це варто вашої уваги як ніколи. Але ми не повинні дозволяти внутрішній політиці заважати нам захищатися від іноземних сил, які справді бажають заподіяти нам шкоди", - наголосила Гілл.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822885-tramp-u-strasnomu-sni-ne-uavlav-so-jogo-ima-asociuvatimut-z-impicmentom.html">Трамп "у страшному сні" не уявляв, що його ім’я асоціюватимуть з імпічментом</a>
      </blockquote>
      <p>У цьому зв'язку вона закликала законодавців, які захищають Трампа, не поширювати неправду у власних політичних цілях, що відповідає інтересам Росії.</p>
      <p>Як повідомляв Укрінформ, Фіона Гілл свідчить у четвер на публічних слуханнях у Палаті представників у справі імпічменту президента США Трампа.</p>
    </article>
  </body>
</html>