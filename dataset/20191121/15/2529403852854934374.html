<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/code-traffico-tilt-vittorio-veneto-dopo-le-proteste-dei-commercianti-si-cambia-viabilit%C3%A0-219694"/>
    <meta property="og:site_name" content="Oggi Treviso"/>
    <meta property="article:published_time" content="2019-11-21T15:36:15+00:00"/>
    <meta property="og:title" content="Code e traffico in tilt a Vittorio Veneto: dopo le proteste dei commercianti si cambia viabilità"/>
    <meta property="og:description" content="VITTORIO VENETO – Cantiere aperto in via Garibaldi anche di sabato per accelerare il completamento dei lavori di realizzazione della nuova rete dell’acquedotto."/>
  </head>
  <body>
    <article>
      <h1>Code e traffico in tilt a Vittorio Veneto: dopo le proteste dei commercianti si cambia viabilità</h1>
      <h2>Via Galileo Galilei è diventata a doppio senso nel tratto compreso tra via Oberdan e via Diaz</h2>
      <address><time datetime="2019-11-21T15:36:15+00:00">21 Nov 2019, 15:36</time> by <a rel="author" href="http://oggitreviso.it/archivio/news/giornalista/285" target="_blank">Claudia Borsoi</a></address>
      <p><b>VITTORIO VENETO</b> – Cantiere aperto in via Garibaldi anche di sabato per accelerare il completamento dei lavori di realizzazione della nuova rete dell’acquedotto. E per ridurre i disagi, <b>via Galileo Galilei è diventata a doppio senso nel tratto compreso tra via Oberdan e via Diaz</b>.<br/><br/> <br/><br/>Il Comune di Vittorio Veneto ha attivato stamane, giovedì, a 24 ore dalla chiusura di via Garibaldi e dall’attivazione della nuova viabilità, alcuni provvedimenti per mitigare i <a href="http://www.oggitreviso.it/traffico-tilt-lavori-garibaldi-commercianti-insorgono-219597">disagi palesati ieri dai commercianti della zona dei Frati</a> e dagli automobilisti rimasti in coda a lungo.<br/><br/> <br/><br/>«Sentita la commissione viabilità, stamane – spiega l’assessore Bruno Fasan – via Galilei nel tratto tra via Oberdan e via Diaz è stata divisa a metà ed è stato istituito un doppio senso di marcia. Questo consente a chi proviene dal centro di svoltare in via Oberdan e poi, all’incrocio con via Galilei, di poter girare a destra, quindi ancora a destra in via Diaz. Mi sembra che questa soluzione funzioni: sono stato stamane in sopralluogo e la viabilità era fluida. Inoltre abbiamo chiesto all’impresa di lavorare anche di sabato, così che entro la fine della prossima settimana, salvo imprevisti meteo, il cantiere possa essere finito».</p>
    </article>
  </body>
</html>