<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/secate-se-savetnice-ambasade-cg-koja-je-vredjala-srbe-pogledajte-kako-je-kaznjena/"/>
    <meta property="og:site_name" content="Krstarica"/>
    <meta property="article:published_time" content="2019-11-21T15:25:20+00:00"/>
    <meta property="og:title" content="Sećate se savetnice ambasade CG koja je vređala Srbe: Pogledajte kako je kažnjena"/>
    <meta property="og:description" content="Povodom izrečene presude ona na je na Fejsbuku napisala: &quot;'Kriva je', kako to gordo zvuči&quot;"/>
  </head>
  <body>
    <article>
      <h1>Sećate se savetnice ambasade CG koja je vređala Srbe: Pogledajte kako je kažnjena</h1>
      <address><time datetime="2019-11-21T15:25:20+00:00">21 Nov 2019, 15:25</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2019/06/mirna-nikcevic1-750x430.jpg"/>
        <figcaption>Foto: Facebook.com/mirna.nikcevic (Printscreen)</figcaption>
      </figure>
      <p>Bivša prva savetnica u ambasadi Crne Gore u Turskoj Mirna Nikčević moraće da plati novčanu kaznu u iznosu od 600 evra zbog uvredljivih obajva na Fejsbuku. Ovo rešenje donela je Sonja Pepeljak, sudija podgoričkog Suda za prekršaj.</p>
      <p>Nikčevićeva je postala „poznata“ kad je na svom profilu vređala vernike SPC koji su se na Trojilindanskom saboru okupili ispred Sabornog hrama Hristovog vasksrenja u Podgorici.</p>
      <p>Povodom izrečene presude ona na je na Fejsbuku napisala: „Kriva je“, kako to gordo zvuči!</p>
      <p>– Ako je neko voljan da drugom išćera 600 evra iz džepa nakon što je efektno odradio sve da taj drugi ostane bez primanja, dovoljno je da kaže da se oseća ugroženim zbog poruka u inboksu. Takođe, meta treba da mu/joj bude osoba za koju zna da nikad nikome ne bi naudila, i koja nije prekršajno kažnjavana, pa da bi sudija uzela u obzir olakšavajuće okolnosti, poput lošeg imovinskog stanja, samohrani roditelji i sl… E da, izvinite, takav neko ne postoji među mojim prijateljima, barem ne više. I nije HRAM nego „SRAM“, sudijo!, napisala je Nikčević.</p>
      <p>Bivša savetnica „proslavila“ se objavljujući i druge sramne poruke poput – da bi „zapalila manastir Dajbabe i sva goveda tamo“, dok je srpskim medijima u Crnoj Gori poslala poruku – Milo će vam doći glave, stoko neotesana!</p>
      <related>
        <h4>Slični tekstovi</h4>
        <a href="https://www.krstarica.com/vesti/svet/pijane-vozace-kaznjavaju-radom-u-mrtvacnici/"/>
        <a href="https://www.krstarica.com/sport/uefa-ostro-kaznila-fss/"/>
        <a href="https://www.krstarica.com/zivot/ziveti-zivot/odvela-dete-u-bolnicu-i-zamolila-da-joj-ne-pisu-kaznu-oglasio-se-i-parking-servis-foto/"/>
        <a href="https://www.krstarica.com/vesti/svet/nezadovoljni-gradjani-surovo-kaznili-gradonacelnika-video/"/>
      </related>
      <p>„Neće mene MVP (Ministarstvo vanjskih poslova) plaćati platom njihovom mizernom. Nikad i nijesu. Da me Ivica Dačić proziva, a naš ministar ćuti. Gotovo! Sloboda! I vidimo se u nekoj novog CG. S Milom vazda!“, napisala je ranije Mirna koju je je potom zbog nediplomatskih komentara MVP CG povuklo sa funkcije prvog savetnika u ambasadi Crne Gore u Turskoj.</p>
    </article>
  </body>
</html>