<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/steiner-kristof-es-parja-meztelenul-tuntet/lhm4bdz"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="Steiner Kristóf ledobta a textilt: meztelenül tüntet a férjével – fotó"/>
    <meta property="og:description" content="Steiner Kristóf és férje egy nemes ügy miatt dobta le a textilt."/>
  </head>
  <body>
    <article>
      <h1>Steiner Kristóf ledobta a textilt: meztelenül tüntet a férjével – fotó</h1>
      <address><time datetime="2019-11-21T15:00:00+00:00">21 Nov 2019, 15:00</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Steiner Kristóf és férje egy nemes ügy miatt dobta le a textilt.</b>
        </i>
      </p>
      <p><a href="https://www.blikk.hu/sztarvilag/sztarsztorik/steiner-kristof-puceran-pozol-parjaval/sq2vn37">Nem először fotózzák Steiner Kristófot és férjét meztelenül</a>, most azonban egy felkérésnek eleget téve egy igen fontos ügy miatt vállalta a blogger párjával, hogy ruha nélkül fényképezzék őket. Kristófék több hírességgel karöltve csatlakoztak a <a href="http://szormeellenesliga.hu/">Magyar Szőrmeellenes Liga</a> kampányához, melynek keretén belül aktfotóval tiltakoznak a szőrmék használata ellen.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><i>"Országunkban tabu a meztelenség, és tabu beszélni arról, hogy a szőrme viselésének mi is a valódi ára, de a valódi áldozatokra sokszor hiába mutatunk rá. Szeretnénk, ha a meztelenséget körülvevő korlátok döntögetése rávilágítana, hogy a szőrmét mint terméket is titkok övezik, és hogy ezekről nem beszélni pont olyan helytelen, mint a meztelen test látványát megbélyegezni"</i> - olvasható a liga oldalán.</p>
      <p><b><i>"Kristóf és Nimrod egyedi színfoltot visz kampányunkba. Amikor arra gondoltunk, hogy tabut akarunk dönteni, rájöttünk, hogy hozzájuk hasonló figyelemfelkeltő jelenség kevés van az állatvédők világában" </i></b>- olvasható az aktfotó mellett. <i>"Nem fogunk mellébeszélni, tudjuk, hogy ma Magyarországon egy olyan kép, amin egynemű házastársak szerepelnek, nem mindenkinél elfogadott. Mi azonban úgy érezzük, hogy igenis itt van annak az ideje, hogy mindenki szabadon kifejezhesse a szerelmét nemtől vagy bármilyen hovatartozástól függetlenül és hogy ezt meg is mutathassa, meg is mutathassuk. </i><b><i>Ugyanennyire itt az ideje annak is, hogy véget érjen az a régi hagyomány, ami lehetővé teszi az állatok kizsákmányolását csak azért, mert szépnek születtek.</i></b></p>
      <p>
        <i>Önmagunkat úgy szabadíthatjuk fel igazán, ha többé mások szabadságát sem tagadjuk meg. És most, amikor mindennél nyilvánvalóbb, hogy bolygónkat mennyire kizsákmányoltuk álszent érveket használva, i</i>
        <b>
          <i>deje van a régi doktrínáinkat lecserélni és hagyni, hogy mások is olyan szeretetben és kiteljesedésben élhessenek, amelyet mi is kívánunk magunknak.</i>
        </b>
      </p>
      <p>
        <i>Köszönjük Kristófnak és Nimrodnak, hogy gondolkodás nélkül csatlakoztak a projekthez. Megtiszteltető volt megismerni őket, mert a munkásságuk és az élet iránti szeretetük sok más emberhez hasonlóan minket is inspirál."</i>
      </p>
      <p>
        <b>Kristóf a kampány kapcsán azt nyilatkozta: <i>"Gyermekként nagymamám szőrmebundáit nézegetve a gardróbban, kérdezgettem azt magamtól, hogy vajon az a sok állat honnan kerülhetett oda. Felnőttként már tudom a választ. Tudom, hogy a szőrmeviselés egyenlő az állatkínzással."</i></b>
      </p>
      <p>A kampány részeként más hírességeket is fotóztak meztelenül, többek közt <a href="https://www.blikk.hu/sztarvilag/sztarsztorik/hoppa-meztelenul-fotoztak-foldes-esztert-szormeellenes-liga/91dytrw">Földes Esztert</a>, <a href="https://www.blikk.hu/sztarvilag/sztarsztorik/meztelenul-tiltakozik-a-katona-jozsef-szinhaz-szinesznoje-jordan-adel/91hhj7n">Jordán Adélt</a> és <a href="https://www.blikk.hu/sztarvilag/szexi/dobrosi-laura-anyaszult-meztelenre-vetkozott-az-aranyelet-sztarja/njryg5z">Döbrösi Laurát</a>.</p>
    </article>
  </body>
</html>