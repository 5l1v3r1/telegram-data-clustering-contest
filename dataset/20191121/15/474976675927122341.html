<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121192/wraca-sprawa-getback-trzy-osoby-zatrzymane.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T15:52:00+00:00"/>
    <meta property="og:title" content="Wraca sprawa GetBack. Trzy osoby zatrzymane"/>
    <meta property="og:description" content="Funkcjonariusze CBA zatrzymali trzy osoby w sprawie nieprawidłowości w działaniu grupy kapitałowej GetBack S.A. W wyniku działań podejrzanych, GetBack poniósł straty w wysokości co najmniej 49 mln zł."/>
  </head>
  <body>
    <article>
      <h1>Wraca sprawa GetBack. Trzy osoby zatrzymane</h1>
      <address>
        <time datetime="2019-11-21T15:52:00+00:00">21 Nov 2019, 15:52</time>
      </address>
      <h4>Funkcjonariusze CBA zatrzymali trzy osoby w sprawie nieprawidłowości w działaniu grupy kapitałowej GetBack S.A. W wyniku działań podejrzanych, GetBack poniósł straty w wysokości co najmniej 49 mln zł.</h4>
      <p>Funkcjonariusze CBA zatrzymali trzy osoby, w tym byłego członka zarządu GetBack S.A. oraz byłego wiceprezesa i prokurenta jednego z Towarzystw Funduszy Inwestycyjnych. Ustalenia śledczych CBA wskazują, że zatrzymane osoby w sierpniu 2017 r. reprezentując Trigon TFI S.A. zawarły umowę ramową z GetBack S.A. W jej wyniku zobowiązano się powierzyć spółce GetBack na wyłączność obsługę portfeli wierzytelności nowo utworzonych funduszy sekurytyzacyjnych zarządzanych przez to towarzystwo. Nowe fundusze nigdy nie powstały, a w wyniku podpisania umowy ramowej GetBack S.A. poniósł co najmniej 49 mln zł straty.</p>
      <p>Śledztwo w sprawie GetBack prowadzone jest w kilku wątkach. Dotychczas zarzuty usłyszało 56 osób. Zatrzymane osoby zostaną przewiezione do Prokuratury Regionalnej w Warszawie, gdzie usłyszą zarzuty.</p>
      <p>Firma GetBack powstała w 2012 roku i zajmowała się zarządzaniem wierzytelnościami. W śledztwie, jakie toczy się w sprawie spółki, chodzi o wyrządzenie szkody majątkowej o wielkich rozmiarach, prowadzenie ksiąg rachunkowych wbrew przepisom i podawanie nieprawdziwych informacji.</p>
      <footer>/ Źródło: <a href="http://www.cba.gov.pl/">Centralne Biuro Antykorupcyjne<br/></a>/ kga</footer>
    </article>
  </body>
</html>