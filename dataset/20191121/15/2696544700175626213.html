<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191121_Ujra_elokerult_a_video_ahol_az_ukran_elnok_nem_a_kezevel_nem_a_labaval_es_nem_is_a_fejevel_zongorazik"/>
    <meta property="og:site_name" content="HVG.hu"/>
    <meta property="article:published_time" content="2019-11-21T15:40:00+00:00"/>
    <meta property="og:title" content="Újra előkerült a videó, ahol az ukrán elnök nem a kezével, nem a lábával és nem is a fejével zongorázik"/>
    <meta property="og:description" content="Komoly szópárbaj alakult ki Volodimir Zenelszkij ukrán államfő és Julija Timosenko egykori kormányfő között, s az utolsó fordulóban a most ellenzékben lévő Timosenko arra emlékeztette az ország polgárait, hogy volt idő amikor a humoristából lett államfő még azzal próbálta növelni ismertségét, hogy a péniszével szólaltatott meg egy zongorát. Vagy legalább is úgy tett, mintha."/>
  </head>
  <body>
    <article>
      <h1>Újra előkerült a videó, ahol az ukrán elnök nem a kezével, nem a lábával és nem is a fejével zongorázik</h1>
      <address><time datetime="2019-11-21T15:40:00+00:00">21 Nov 2019, 15:40</time> by <a rel="author">hvg.hu</a></address>
      <p>
        <b>Komoly szópárbaj alakult ki Volodimir Zenelszkij ukrán államfő és Julija Timosenko egykori kormányfő között, s az utolsó fordulóban a most ellenzékben lévő Timosenko arra emlékeztette az ország polgárait, hogy volt idő amikor a humoristából lett államfő még azzal próbálta növelni ismertségét, hogy a péniszével szólaltatott meg egy zongorát. Vagy legalább is úgy tett, mintha.</b>
      </p>
      <p>A vita úgy kezdődött, hogy Zelenszkij Facebook-oldalára kiírta: van egy ukrajnai hagyomány, amely szerint Timosenko öt évenként ellenzéke vonul, s úgy csinál, mintha aggódna a nép sorsáért. Közben pedig – ahogy állítólag most is tette – odavonul a hivatalban lévő államfőhöz, és a parlamenti támogatásért cserébe azt kéri, hogy ő és emberei zsíros állásokat kapjanak. „Természetesen ezt egyből elutasítottuk” – írta Zelenszkij.</p>
      <p>Timosenko erre azzal válaszolt, hogy maga is posztolt a Facebookon. „Én arra emlékeztetem Önt, hogy van egy másik ukrajnai hagyomány is. Öt évenként az elnökválasztás győztese azt hiszi, hogy megnyerte a Jackpotot. Aztán minden egészen másképpen alakul. Várjuk a rendezvényeinken, s hozhatja a zongoráját is” – írta Timosenko, s a zongorás utalás arra vonatkozott, hogy Zelenszkij – amikor még komikusként kereste a kenyerét – egy alkalommal egy olyan számot adott elő, ahol társával együtt állnak letolt nadrágban egy zongora előtt, s látványosan nem a kezükkel, illetve a lábukkal zenélnek.  </p>
      <figure>
        <iframe src="https://www.youtube.com/embed/Ovg7LVtxoNU" width="640" height="360" data-service="Youtube" scrolling="no"/>
      </figure>
      <p>A videó ismét népszerű lett Ukrajnában, Zelenszkij egyelőre nem választolt még.</p>
    </article>
  </body>
</html>