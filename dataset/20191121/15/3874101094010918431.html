<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/fast-50-icin-basvurular-devam-ediyor_85139.html"/>
    <meta property="og:site_name" content="CHIP Online"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="Fast 50 İçin Başvurular Devam Ediyor"/>
    <meta property="og:description" content="Teknolojinin en hızlı büyüyenlerini buluşturacak Fast 50 için başvurular devam ediyor."/>
  </head>
  <body>
    <article>
      <h1>Fast 50 İçin Başvurular Devam Ediyor</h1>
      <h2>Teknolojinin en hızlı büyüyenlerini buluşturacak Fast 50 için başvurular devam ediyor.</h2>
      <address><time datetime="2019-11-21T15:00:00+00:00">21 Nov 2019, 15:00</time> by <a rel="author">CHIP Online</a></address>
      <p>Deloitte'un dünya çapında yürüttüğü <b>Deloitte Teknoloji Fast 50</b> programının Türkiye ayağı için başvurular başladı. Bu yıl, <b>Facebook'un iş birliği ile</b> 14'üncüsü düzenlenen Deloitte Teknoloji Fast 50, her yıl olduğu gibi bu yıl da teknoloji dünyasının son 4 yılda en hızlı büyüyen başarılı teknoloji şirketlerini belirleyecek. Teknoloji şirketlerine markalarını uluslararası platforma taşıma fırsatı sunan program için başvurular 13 Aralık 2019 tarihine kadar devam edecek.</p>
      <p>Geride bırakılan 13 yılda programda, en hızlı büyüyenler listesinde <b>Biotekno</b> ve <b>Logic Bilişim</b> şirketleri sırasıyla 2009 ve 2011 yıllarında 'Deloitte Teknoloji Fast 500 EMEA'da birinci olurken, geçtiğimiz 2018 programında ise EMFA Yazılım Danışmanlık yerel kur kategorisinde ipi göğüsledi. 2018 yılında Türkiye'den 24 şirket 'Deloitte Teknoloji Fast 500 EMEA' listesine girerek marka algılarını uluslararası seviyeye taşıdı.</p>
      <p>Türkiye'nin önde gelen teknoloji ödül programlarından olan Deloitte Teknoloji Fast 50 Türkiye ile ilgili detaylı bilgi ve başvuru formuna Deloitte Teknoloji Fast 50 Türkiye'nin <a href="https://www.chip.com.tr/redir/?url=https%3A%2F%2Ffast50.deloitte.com.tr%2F">web sitesinden</a> ulaşabilirsiniz.</p>
      <p>Programa;</p>
      <ul>
        <li>En az 4 yıldır faaliyet gösteren teknoloji şirketleri</li>
        <li>Kendi teknolojisini üreten, problem çözmede ileri teknolojiyi kullanan ve teknoloji konusunda AR-GE tarafında ciddi yatırımlarda bulunan şirketler</li>
        <li>Türkiye bazlı ve genel merkezi de Türkiye'de yer alan şirketler</li>
        <li>Faaliyet geliri son 4 yıl içinde ilk yıl en az 50.000 Euro, son yıl ise en az 1.000.000 Euro olan şirketler başvurabilecek ve programın uluslararası ayağı olan 'Teknoloji Fast 500 EMEA' programına katılmaya hak kazanacak.</li>
      </ul>
    </article>
  </body>
</html>