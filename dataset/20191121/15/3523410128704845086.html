<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641207/%D8%AE%D9%88%D8%A8-%D8%A8%D8%AF-%D8%AC%D9%84%D9%81%DB%B2-%D9%BE%D8%B1%D9%88%D8%A7%D9%86%D9%87-%D9%86%D9%85%D8%A7%DB%8C%D8%B4-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T15:22:00+00:00"/>
    <meta property="og:title" content="خوب، بد، جلف۲ پروانه نمایش گرفت"/>
    <meta property="og:description" content="فیلم‌های سینمایی «خوب، بد، جلف۲» و «فصل ماهی سفید» پروانه نمایش گرفتند."/>
  </head>
  <body>
    <article>
      <h1>
        <a href="https://www.bultannews.com/fa/news/641207/%D8%AE%D9%88%D8%A8-%D8%A8%D8%AF-%D8%AC%D9%84%D9%81%DB%B2-%D9%BE%D8%B1%D9%88%D8%A7%D9%86%D9%87-%D9%86%D9%85%D8%A7%DB%8C%D8%B4-%DA%AF%D8%B1%D9%81%D8%AA">خوب، بد، جلف۲ پروانه نمایش گرفت</a>
      </h1>
      <h2>فیلم‌های سینمایی «خوب، بد، جلف۲» و «فصل ماهی سفید» پروانه نمایش گرفتند.</h2>
      <address><time datetime="2019-11-21T15:22:00+00:00">21 Nov 2019, 15:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روابط عمومی سازمان سینمایی اعلام کرده که در جلسه اخیر شورای پروانه نمایش فیلم‌های سینمایی، مجوز نمایش دو فیلم «<b>خوب، بد، جلف</b>:<b> ارتش سری</b>» و «<b>فصل ماهی سفید</b>» صادر شده است.</p>
      <p>«خوب، بد، جلف: ارتش سری» به نویسندگی و کارگردانی <b>پیمان قاسم‌خانی</b> و تهیه‌کنندگی محسن چگینی در تهران و لواسان فیلمبرداری شده است. قسمت اول «خوب، بد، جلف» در سال ٩۵ با استقبال مخاطبان مواجه شد و در سى‌وپنجمین جشنواره فیلم فجر توانست دیپلم افتخار بهترین فیلم از نگاه تماشاگران را کسب کند. سری دوم فیلم، قرار است در یک فضای متفاوت به روایت زندگی حرفه‌ای سام و پژمان بپردازد.</p>
      <p>سام درخشانی، پژمان جمشیدی، حامد کمیلی، ستاره پسیانی، ریحانه پارسا، مارال فرجاد، علی اوجی، شکیب شجره و فرهاد آئیش و با هنرمندى گوهر خیراندیش، در «خوب، بد، جلف: ارتش سری» به ایفای نقش پرداخته‌اند.</p>
      <p>«فصل ماهی سفید» هم اولین فیلم سینمایی قربان نجفی است که به تهیه‌کنندگی مشترک علی گلبهاران و آرش سجادی حسینی، در چالوس و تهران فیلمبرداری شده است.</p>
      <p>محمدرضا فروتن، لادن مستوفی، بیژن بنفشه خواه، میلاد کیمرام، بهزاد خداویسی و شقایق دهقان بازیگران اصلی «فصل ماهی سفید» هستند. این فیلم مضمونی اجتماعی دارد و فیلمنامه آن برداشتی ایرانی از «باغ آلبالو» آنتوان چخوف است.</p>
    </article>
  </body>
</html>