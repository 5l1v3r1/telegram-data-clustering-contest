<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/kmetat-na-lozenec-shte-iska-sabarjane-na-zlaten-vek.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T15:43:00+00:00"/>
    <meta property="og:title" content="Кметът на „Лозенец” ще иска събаряне на „Златен век”"/>
    <meta property="og:description" content="Причината - разрешението за строеж вече било загубило правното си действие"/>
  </head>
  <body>
    <article>
      <h1>Кметът на „Лозенец” ще иска събаряне на „Златен век”</h1>
      <h2>Причината - разрешението за строеж вече било загубило правното си действие</h2>
      <address><time datetime="2019-11-21T15:43:00+00:00">21 Nov 2019, 15:43</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/artex_1574357417-1.mp4"/>
      </figure>
      <p>Кметът на столичния район „Лозенец” Константин Павлов е отправил искане към ДНСК сградата „Златен век” да бъде премахната, съобщиха от пресцентъра на „Демократична България”.</p>
      <p>Небостъргачът на „Артекс” стана повод за граждански протести, като освен това и строителството му беше спирано заради нарушения, а разрешителното на обекта беше поставено под въпрос.</p>
      <p>"Всъщност това, което направих аз, е да кажа: "Царят е гол". Аз искам ДНСК да обърне внимание на този строеж, да признае факта, че той е строен с невалидно разрешително и да постъпи така, както трябва да се постъпи с един незаконен строеж - той да бъде разрушен. Ако кажат, че чакат съда - това е бягство от отговорност", обясни Павлов. </p>
      <p>„Внесеният от Павлов документ ясно доказва, че разрешението за строеж на “Златен век” вече е загубило правното си действие. Становището му идва да запълни шестмесечното мълчание от страна на главния архитект на Столична община (СО), арх. Здравко Здравков, след като през април 2019 г. началникът на ДНСК арх. Несторов го задължи да се произнесе по казуса”, пишат от ДБ.</p>
      <p>Павлов е подал искане и за изменение на подробния устройствен план на част от „Лозенец”, „така, че да бъдат приведени предвижданията на подробния план с тези на Общия устройствен план в съответствие с действащите законови изисквания”.</p>
    </article>
  </body>
</html>