<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/akciyu-proty-palinnya-provely-v-centri-sum-video"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-21T15:09:00+00:00"/>
    <meta property="og:title" content="Акцію проти паління провели в центрі Сум (відео)"/>
    <meta property="og:description" content="Сьогодні в центрі Сум перехожих опитували про їх ставлення до паління. Це була просвітницька акція до всесвітнього дня відмови від паління, який відзначають щорічно в третій четвер листопада. Захід організував Сумський Центр громадського здоровя. Привернути увагу людей до проблем, які викликає куріння – така мета цієї акції, йдеться в сюжеті UA:СУМИ."/>
  </head>
  <body>
    <article>
      <h1>Акцію проти паління провели в центрі Сум (відео)</h1>
      <address>
        <time datetime="2019-11-21T15:09:00+00:00">21 Nov 2019, 15:09</time>
      </address>
      <p>Сьогодні в центрі Сум перехожих опитували про їх ставлення до паління. Це була просвітницька акція до всесвітнього дня відмови від паління, який відзначають щорічно в третій четвер листопада. Захід організував Сумський Центр громадського здоровя. Привернути увагу людей до проблем, які викликає куріння – така мета цієї акції, йдеться в сюжеті <a href="https://sm.suspilne.media/news/48083">UA:СУМИ</a>.</p>
      <p>Жанна Сідоренко, організаторка акції, в.о.директора Сумського обласного центру громадського здоров’я: <br/>"У нас курить близько 16 відсотків населення. Куріння – це хвороба. І наш захід призначений для того, щоб люди задумались про наслідки. Пропонується, щоб пачки були не яскраві, не золоті, у цвіточок, метелики, а пачки були безлікі, стандартизованого кольору, і на них щоб 80 відсотків займало реальне зображення хвороби."</p>
      <p>В акції взяли участь 15 студентів, які навчаються за спеціальністю «Громадське здоровя» у Сумському державному університеті.</p>
      <p>Олексій Деміков, учасник акції, викладач СумДУ: <br/>"Зараз вони обходять по центру міста людей, анкетують їх, опитують щодо вивчення стану їх здоровя і відношення до тютюнопаління."</p>
      <p>Всього заплановано опитати 400 людей, таким чином привернувши їх увагу до наслідків тютюнопаління. Опитування продовжиться до кінця дня.</p>
      <figure>
        <iframe src="https://www.youtube.com/embed/uy4ZFESRqyo" width="560" height="315" data-service="Youtube" scrolling="no"/>
      </figure>
    </article>
  </body>
</html>