<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/nijerya-da-43-silahli-cete-uyesi-yakalandi-1210138.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T15:53:00+00:00"/>
    <meta property="og:title" content="Nijerya'da 43 silahlı çete üyesi yakalandı"/>
    <meta property="og:description" content="Batı Afrika ülkelerinden Nijerya'nın kuzeybatısında, silahlı çetelere karşı düzenlenen operasyonlarda 43 kişi yakalandı."/>
  </head>
  <body>
    <article>
      <h1>Nijerya'da 43 silahlı çete üyesi yakalandı</h1>
      <h2>Batı Afrika ülkelerinden Nijerya'nın kuzeybatısında, silahlı çetelere karşı düzenlenen operasyonlarda 43 kişi yakalandı.</h2>
      <address>
        <time datetime="2019-11-21T15:53:00+00:00">21 Nov 2019, 15:53</time>
      </address>
      <p><b>Plateau Emniyet Müdürü Isaac Akinmoyede</b>, yaptığı açıklamada, eyaletin başkenti Jos'ta çetelere yönelik operasyonlar düzenlendiğini belirtti.</p>
      <p><b>Akinmoyede</b>, operasyonda <b>43 çete üyesinin yakalandığını</b>, çetelere ait silah, telefon, sim kartları ve önemli miktarda mühimmatın ele geçirildiği bilgisini paylaştı.<br/>Ülkede son zamanlarda silahlı kişilerin, motosikletlerle saldırılar düzenlemesi nedeniyle bazı eyaletlerde motosiklet kullanımı yasaklanmıştı.</p>
      <p>Bölge, zaman zaman hayvancılıkla meşgul <b>Fulaniler </b>ile çiftçilikle uğraşan bazı kabileler arasında şiddetli çatışmalara sahne oluyor.</p>
      <p>Hayvanlarını otlatmak için ülkenin güneyine göç eden <b>Fulaniler</b>, çiftçilerin hayvanlarını çalmaya çalıştığını ve kendilerine saldırdığını iddia ediyor.<br/>Silahlı çeteler de bu çatışmalardan yararlanarak saldırılar düzenliyor.</p>
    </article>
  </body>
</html>