<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ocde-avertizeaza-riscurile-privind-cresterea-economiei-mondiale-se-intensifica-pe-fondul-tensiunilor-politice-18602701"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T15:26:06+00:00"/>
    <meta property="og:title" content="OCDE avertizează: Riscurile privind creşterea economiei mondiale se intensifică, pe fondul tensiunilor politice"/>
    <meta property="og:description" content="Organuzaţia pentru Cooperare şi Dezvoltare Economică (OCDE) a avertizat, într-un raport, că riscurile privind creşterea economiei globale s-au intensificat, transmite BBC."/>
  </head>
  <body>
    <article>
      <h1>OCDE avertizează: Riscurile privind creşterea economiei mondiale se intensifică, pe fondul tensiunilor politice</h1>
      <address><time datetime="2019-11-21T15:26:06+00:00">21 Nov 2019, 15:26</time> by <a rel="author">Teona Tomoiaga, Mediafax</a></address>
      <p>Organuzaţia pentru Cooperare şi Dezvoltare Economică (OCDE) a avertizat, într-un raport, că riscurile privind creşterea economiei globale s-au intensificat, transmite BBC.</p>
      <p>Astfel, OCDE prognozează o creştere a Produsului Intern Brut (PIB) mondial de 3%, avertizând că riscurile au o tendinţă ascendentă, pe fondul tensiunilor politice şi comerciale care împiedică investiţiile în afaceri.</p>
      <p>OCDE spune că evenimentele meteorologice extreme ar putea duce la întreruperea activităţii economice şi ar putea provoca daune de lungă durată asupra capitalului şi terenurilor. De asemenea, acestea ar putea duce la ceea ce raportul numeşte fluxuri de migraţie dezordonate.</p>
      <p>„Fără un sens clar al direcţiei asupra preţurilor, standardelor şi reglementărilor carbonului şi fără investiţiile publice necesare, întreprinderile vor renunţa la deciziile de investiţii, ceea ce va avea consecinţe grave asupra creşterii şi ocupării forţei de muncă”, se scrie în raportul precizat.</p>
      <p>Printre celelalte provocări pe care OCDE le menţionează se află schimbarea modelului economiei chineze, aceasta devenind o economie mai orientată spre servicii, ceea ce înseamnă că cererea ţării pentru mărfuri importate nu va creşte la fel de puternic în viitor.</p>
    </article>
  </body>
</html>