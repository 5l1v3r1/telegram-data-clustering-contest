<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04728967"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T15:32:00+00:00"/>
    <meta property="og:title" content="Zestien mensen levend aangetroffen in vrachtwagen op ferry komen mogelijk uit België"/>
    <meta property="og:description" content="In een veerboot op weg naar de Zuid-Ierse haven Rosslare Europort zijn donderdag zestien mensen levend aangetroffen in een vrachtwagen. Dat meldt de Ierse ..."/>
  </head>
  <body>
    <article>
      <h1>Zestien mensen levend aangetroffen in vrachtwagen op ferry komen mogelijk uit België</h1>
      <address>
        <time datetime="2019-11-21T15:32:00+00:00">21 Nov 2019, 15:32</time>
      </address>
      <p>
        <b>In een veerboot op weg naar de Zuid-Ierse haven Rosslare Europort zijn donderdag zestien mensen levend aangetroffen in een vrachtwagen. Dat meldt de Ierse openbare omroep RTE. De verstekelingen zouden uit België zijn gekomen.</b>
      </p>
      <p>Een bemanningslid van de ferry van Stena Line, die uit Frankrijk was vertrokken, ontdekte de verstekelingen, nadat hij geklop hoorde dat uit de vrachtwagen kwam. Alle betrokkenen zijn tussen 20 en 40 jaar oud, ze zouden vijf dagen geleden uit België zijn vertrokken.</p>
      <p>De Ierse politie en hulpdiensten wachten de ferry op in de haven. De verstekelingen zouden in goede gezondheid verkeren, hun nationaliteit is niet bekend.</p>
      <figure>
        <iframe data-src="https://twitter.com/newschambers/status/1197531023308918785?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>