<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/oppo-alla-svolta-arrivo-suo-primo-processore-prodotto-casa-foto-683938/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T15:33:02+00:00"/>
    <meta property="og:title" content="Oppo alla svolta? In arrivo il suo primo processore prodotto in casa (foto)"/>
    <meta property="og:description" content="Nel mondo degli smartphone i processori rivestono un ruolo fondamentale e pertanto sono definiti System on Chip. I tanti produttori..."/>
  </head>
  <body>
    <article>
      <h1>Oppo alla svolta? In arrivo il suo primo processore prodotto in casa (foto)</h1>
      <address><time datetime="2019-11-21T15:33:02+00:00">21 Nov 2019, 15:33</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Nel mondo degli smartphone i <b>processori</b> rivestono un ruolo fondamentale e pertanto sono definiti <i><b>System on Chip</b></i>. I tanti produttori di smartphone si affidano a essenzialmente alle stesse soluzioni, eccetto qualcuno: la stragrande maggioranza si affida a <b>Qualcomm</b> o <b>MediaTek</b>, mentre <b>Samsung</b> e <b>Huawei</b> preferiscono adottare i propri prodotti in casa.</p>
      <p><a href="https://www.androidworld.it/tag/oppo/">Oppo</a>, il gigante tech cinese, presto potrebbe <b>unirsi</b> a Samsung e Huawei in questo senso: il produttore cinese ha appena <b>registrato</b>, presso l’<i>EUIPO</i>, il marchio corrispondente a <b>M1 Mobile Processor</b>. Se aveste ancora dubbi sulla natura del prodotto, ci pensa la sua descrizione a dissolverli tutti: la categoria di appartenenza è quella riservata ai chip per <b>dispositivi mobili</b> e per <b>smartphone</b>.</p>
      <p>Chiaramente, il fatto che Oppo abbia registrato il marchio M1 <b>non implica automaticamente</b> che implementerà i suoi processori sui suoi prossimi dispositivi. Inoltre, non è detto che la novità prenda piede, un paio d’anni fa <a href="https://www.androidworld.it/2017/02/28/xiaomi-mi-5c-caratteristiche-uscita-prezzo-461448/surge-s1-18/">Xiaomi tentò la stessa strada</a> ma con poco successo.</p>
      <p>Attualmente rimane <b>ignoto come e quando</b> Oppo vorrà impiegare il nuovo marchio registrato. Sicuramente il prossimo <i>Mobile World Congress</i> di Barcellona è la prima buona occasione per presentare pubblicamente la novità: staremo a vedere.</p>
      <p>Via: <a href="https://nl.letsgodigital.org/smartphones/oppo-m1-smartphone-processor/">LetsGoDigital</a></p>
    </article>
  </body>
</html>