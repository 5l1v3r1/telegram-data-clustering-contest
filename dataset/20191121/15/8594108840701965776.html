<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/verejnost-povazuje-allianz-sp-za-najlepsie-komunikujucu-poistovnu/265022"/>
    <meta property="og:site_name" content="touchIT"/>
    <meta property="article:published_time" content="2019-11-21T15:50:25+00:00"/>
    <meta property="og:title" content="Verejnosť považuje Allianz – SP za najlepšie komunikujúcu poisťovňu"/>
    <meta property="og:description" content="Allianz – Slovenská poisťovňa opäť zvíťazila v súťaži Komunikátor roka 2019 a stala sa najlepšie komunikujúcou poisťovňou na trhu. Prvenstvo jej hlasovaním udelili zákazníci, klienti a široká"/>
  </head>
  <body>
    <article>
      <h1>Verejnosť považuje Allianz – SP za najlepšie komunikujúcu poisťovňu</h1>
      <address><time datetime="2019-11-21T15:50:25+00:00">21 Nov 2019, 15:50</time> by <a rel="author">redakcia touchIT</a></address>
      <p>
        <b>
          <b>Allianz – Slovenská poisťovňa opäť zvíťazila v súťaži Komunikátor roka 2019 a stala sa najlepšie komunikujúcou poisťovňou na trhu. Prvenstvo jej hlasovaním udelili zákazníci, klienti a široká verejnosť v 6. ročníku ankety.</b>
        </b>
      </p>
      <p>Verejnosť hodnotila nominované inštitúcie na základe vlastných skúseností pri komunikácii s konkrétnou spoločnosťou a vzťahov s verejnosťou. „Sme veľmi radi, že pre našich klientov, zákazníkov a verejnosť sme opäť najlepšie komunikujúcou poisťovňou. O to viac nás teší, že ocenenie sme získali aj tento rok, keď si pripomíname 100 rokov nášho vzniku. Prvenstvo je ocenením všetkých zamestnancov, ktorí komunikujú s našimi klientmi prostredníctvom pobočiek, infolinky, marketingových kampaní, či online, a to pri kúpe poistenia či riešení škody,“ povedala hovorkyňa Allianz – Slovenskej poisťovne Lucia Muthová, ktorá cenu za spoločnosť prevzala.</p>
      <p>Okrem prvenstva v hlasovaní verejnosti získala Allianz – SP aj druhé miesto v reprezentatívnom prieskume spoločnosti MEDIAN SK, zameranom na hodnotenie spontánnej znalosti značky.</p>
      <figure>
        <img src="https://touchit.sk/wp-content/uploads/2019/11/Hermes-komunik%C3%A1tor-roka-2019_nowat-300x300.png"/>
      </figure>
      <p>HERMES KOMUNIKÁTOR ROKA hodnotí komunikáciu inštitúcií so zákazníkmi na Slovensku. Hodnotenie sa uskutočnilo formou prieskumu na vzorke takmer 9 000 respondentov, ktorý realizovala spoločnosť MEDIAN SK za prvých deväť mesiacov tohto roka. Verejnosť hlasovala za inštitúciu v jednotlivých kategóriách, s ktorou mala najlepšie skúsenosti v oblasti komunikácie. Do hlasovania sa zapojilo vyše 45-tisíc ľudí. Viac informácií nájdete na<a href="http://www.cenyhermes.sk/"> www.cenyhermes.sk</a>.</p>
      <related>
        <h4>Súvisiace články</h4>
        <a href="https://touchit.sk/spustenie-seriovej-vyroby-modelu-skoda-citigoe-iv-s-bateriovym-elektrickym-pohonom/265027"/>
        <a href="https://touchit.sk/spolupraca-na-zvuku-buducnosti-hans-zimmer-sa-stal-oficialnym-skladatelom-a-kuratorom-bmw-iconicsounds-electric/265017"/>
        <a href="https://touchit.sk/podpora-elektromobilov-dostala-jasne-kontury-nepremeskajte-moznost-registracie/264981"/>
      </related>
    </article>
  </body>
</html>