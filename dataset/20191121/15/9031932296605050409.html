<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/zabil-szwagierke-ktora-byla-z-nim-w-ciazy-rozprawa-odwolawcza-za-zamknietymi-drzwiami/"/>
    <meta property="og:site_name" content="Polsat News"/>
    <meta property="article:published_time" content="2019-11-21T15:24:00+00:00"/>
    <meta property="og:title" content="Zabił szwagierkę, która była z nim w ciąży. Rozprawa odwoławcza za zamkniętymi drzwiami"/>
    <meta property="og:description" content="Przed Sądem Apelacyjnym w Rzeszowie w czwartek odbył się proces apelacyjny 35-letniego Grzegorza G. oskarżonego o zabójstwo 25-letniej ciężarnej szwagierki. Mężczyzna był ojcem nienarodzonego dziecka. Ogłoszenie wyroku wyznaczono na 28 listopada.."/>
  </head>
  <body>
    <article>
      <h1>Zabił szwagierkę, która była z nim w ciąży. Rozprawa odwoławcza za zamkniętymi drzwiami</h1>
      <address>
        <time datetime="2019-11-21T15:24:00+00:00">21 Nov 2019, 15:24</time>
      </address>
      <p>
        <b>Przed Sądem Apelacyjnym w Rzeszowie w czwartek odbył się proces apelacyjny 35-letniego Grzegorza G. oskarżonego o zabójstwo 25-letniej ciężarnej szwagierki. Mężczyzna był ojcem nienarodzonego dziecka. Ogłoszenie wyroku wyznaczono na 28 listopada..</b>
      </p>
      <related>
        <a href="https://www.polsatnews.pl/wiadomosc/2019-11-15/poznan-rusza-proces-oskarzonego-o-zabojstwo-zony-i-probe-wysadzenia-kamienicy/"/>
      </related>
      <p>Rozprawa odwoławcza, podobnie jak większość procesu w I instancji, odbywa się za zamkniętymi drzwiami.</p>
      <p>
        <a href="https://www.polsatnews.pl/wiadomosc/2019-11-21/stalker-z-legionowa-policja-zatrzymala-34-latka-za-grozby-i-nekanie-zony/">
          <b>ZOBACZ: Stalker z Legionowa. Policja zatrzymała 34-latka za groźby i nękanie żony</b>
        </a>
      </p>
      <p>Podczas pierwszej rozprawy sąd okręgowy zmienił kwalifikację czynu. Prokuratura oskarżyła G. o zabójstwo, natomiast sąd uznał, że było to zabójstwo z motywacji zasługującej na szczególne potępienie. SO w Rzeszowie w marcu skazał G. na dożywocie.</p>
      <p>
        <b>Wybrał pieniądze z konta kobiety po jej śmierci</b>
      </p>
      <p>Postanowieniem sądu I instancji Grzegorz G. został także pozbawiony praw publicznych na osiem lat. Ma także zapłacić po 250 tys. zł zadośćuczynienia dla każdego z rodziców zabitej kobiety, którzy byli w procesie oskarżycielami posiłkowymi. Ma im także zwrócić ponad 17 tys. zł, które wybrał z konta Jolanty Ś. po jej śmierci.</p>
      <p>Sąd uznał Grzegorza G. za winnego pozostałych zarzucanych mu przez prokuraturę czynów. Jest to m.in. kradzież samochodu i pieniędzy ofiary, usiłowanie dwóch oszustw, kradzież z miejsca pracy sprzętu elektronicznego o wartości ponad 0,5 mln zł.</p>
      <p>G. ma również naprawić szkodę względem swojego pracodawcy w łącznej kwocie prawie 320 tys. zł.</p>
      <p>Odczytanie uzasadnienia wyroku w tej sprawie w I instancji odbyło się z wyłączeniem jawności.</p>
      <p>Apelację od wyroku złożyła obrona Grzegorza G.</p>
      <p>Razem z Grzegorzem G. przed sądem odpowiada jeszcze dwoje innych osób, których prokuratura oskarżyła o nieumyślne paserstwo.</p>
      <p>
        <a href="https://www.polsatnews.pl/wideo/hanbi-pani-mandat-poselski-i-majestat-polskiego-sejmu-bosak-do-scheuring-wielgus_6759488/">WIDEO - "Hańbi pani mandat poselski i majestat polskiego Sejmu". Bosak do Scheuring-Wielgus</a>
      </p>
      <figure>
        <img src="https://r.dcs.redcdn.pl/http/o2/redefine/cp/v4/v47519aurg6k8c637989vjysomojb3ph.jpg"/>
      </figure>
    </article>
  </body>
</html>