<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191121/harder-trekken-aan-oplossing-voor-crisis-wto/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T15:59:55+00:00"/>
    <meta property="og:title" content="‘Harder trekken aan oplossing voor crisis WTO’"/>
    <meta property="og:description" content="BRUSSEL (ANP) - De EU moet er nog harder aan trekken om een oplossing voor de crisis bij de Wereldhandelsorganisatie (WTO) te vinden. Dat zei minister Sigrid Kaag (Buitenlandse Handel) na afloop van een vergadering van de EU-handelsministers in Brussel. Doordat de VS weigeren nieuwe leden te benoemen voor de geschilleninstantie van de WTO dreigt de organisatie vanaf 10 december te worden lamgelegd."/>
  </head>
  <body>
    <article>
      <h1>‘Harder trekken aan oplossing voor crisis WTO’</h1>
      <address><time datetime="2019-11-21T15:59:55+00:00">21 Nov 2019, 15:59</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De EU moet er nog harder aan trekken om een oplossing voor de crisis bij de Wereldhandelsorganisatie (WTO) te vinden. Dat zei minister Sigrid Kaag (Buitenlandse Handel) na afloop van een vergadering van de EU-handelsministers in Brussel. Doordat de VS weigeren nieuwe leden te benoemen voor de geschilleninstantie van de WTO dreigt de organisatie vanaf 10 december te worden lamgelegd.</b>
      </p>
      <p>Volgens Kaag moet de EU niet concluderen dat het misgaat met de WTO, maar kijken of er oplossingen zijn die Washington kan aanvaarden. President Trump vindt de organisatie “een ramp” en zou ook overwegen een financiële blokkade op te werpen. Over drie weken loopt de deadline voor het benoemen van rechters af en als Trump blijft bij zijn weigering zijn er te weinig om geschillen te behandelen.</p>
      <p>EU-handelscommissaris Cecilia Malmström erkende dat de WTO toe is aan een “grondige hervorming”. Voor de beslechting van internationale handelsconflicten is een langetermijnoplossing nodig, zei ze.</p>
    </article>
  </body>
</html>