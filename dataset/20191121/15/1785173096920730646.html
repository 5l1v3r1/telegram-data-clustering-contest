<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/dancila-anunta-o-noua-conferinta-de-presa-voi-prezenta-in-aceasta-seara-viziunea-mea-profilul-de-presedinte-angajamentele-pe-care-mi-le-iau-in-fata-poporului-roman-si-obiectivele-strategice-1922401321252019111519176699"/>
    <meta property="og:site_name" content="News.ro"/>
    <meta property="article:published_time" content="2019-11-21T15:13:25+00:00"/>
    <meta property="og:title" content="Dăncilă anunţă o nouă conferinţă de presă: Voi prezenta în această seară viziunea mea, profilul de preşedinte, angajamentele pe care mi le iau în faţa poporului român şi obiectivele strategice"/>
    <meta property="og:description" content="Prezidenţiabilul PSD Viorica Dăncilă anunţă o nouă conferinţă de presă joi, de la ora 18:00, în care îşi va prezenta viziunea, profilul de preşedinte, angajamentele pe care şi le ia în faţa poporului român şi obiectivele strategice, accesul presei la eveniment fiind liber."/>
  </head>
  <body>
    <article>
      <h1>Dăncilă anunţă o nouă conferinţă de presă: Voi prezenta în această seară viziunea mea, profilul de preşedinte, angajamentele pe care mi le iau în faţa poporului român şi obiectivele strategice</h1>
      <address><time datetime="2019-11-21T15:13:25+00:00">21 Nov 2019, 15:13</time> by <a rel="author">News.ro</a></address>
      <p>
        <b>Prezidenţiabilul PSD Viorica Dăncilă anunţă o nouă conferinţă de presă joi, de la ora 18:00, în care îşi va prezenta viziunea, profilul de preşedinte, angajamentele pe care şi le ia în faţa poporului român şi obiectivele strategice, accesul presei la eveniment fiind liber.</b>
      </p>
      <p>”Voi prezenta în această seară viziunea mea, profilul de preşedinte, angajamentele pe care mi le iau în faţa poporului român şi obiectivele strategice pe care mi le propun în calitate de Preşedinte al României. Evenimentul va avea loc la Palatul Parlamentului, Sala Spiru Haret, începând cu ora 18:00. Accesul este liber pentru toţi reprezentanţii mass-media, iar intrarea se face pe baza legitimaţiei de presă şi a actului de identitate, la intrarea S2, începând cu ora 16:00”.</p>
      <p>Este a doua întâlnire cu presa organizată de Dăncilă în această săptămână, prima având loc marţi, aproape simultan cu dezbaterea organizată de preşedintele Klaus Iohannis.</p>
      <p>”Mâine (n.r., joi) îmi voi prezenta programul pentru alegerile prezidenţiale. Am aşteptat să prezentăm acest program în cadrul confruntării dintre mine şi Klaus Iohannis. Voi răspunde ca de obicei întrebărilor care vin de la presă. Vineri voi avea un discurs final pentru români, mă voi adresa tuturor cetăţenilor români şi astfel voi închide campania electorală”, a anunţat miercuri seară, la Antena 3, Dăncilă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>