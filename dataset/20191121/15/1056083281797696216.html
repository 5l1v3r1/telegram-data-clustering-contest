<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019686/%D9%85%D8%A7%D8%B1%DB%8C%D8%A7-%D8%B2%D8%A7%D8%AE%D8%A7%D8%B1%D9%88%D9%88%D8%A7-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D9%85%D8%B3%D8%A6%D9%88%D9%84-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%A7%D8%AE%DB%8C%D8%B1-%D8%AF%D8%B1-%D8%A7%DB%8C%D8%B1%D8%A7%D9%86-%D8%AF%D8%A7%D9%86%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-21T15:21:08+00:00"/>
    <meta property="og:title" content="ماریا زاخارووا: آمریکا را مسئول ناآرامی‌های اخیر در ایران دانست"/>
    <meta property="og:description" content="سخنگوی وزارت امور خارجه روسیه، آمریکا را مسئول ناآرامی‌های اخیر در جمهوری اسلامی ایران دانست."/>
  </head>
  <body>
    <article>
      <h1>ماریا زاخارووا: آمریکا را مسئول ناآرامی‌های اخیر در ایران دانست</h1>
      <address><time datetime="2019-11-21T15:21:08+00:00">21 Nov 2019, 15:21</time> by <a rel="author">آریا فشتمی</a></address>
      <p>سخنگوی وزارت امور خارجه روسیه، آمریکا را مسئول ناآرامی‌های اخیر در جمهوری اسلامی ایران دانست.</p>
      <p>به گزارش ایسنا به نقل از ام بی اس نیوز، ماریا زاخارووا، سخنگوی وزارت امور خارجه روسیه با اشاره به برخی ناآرامی‌های اخیر در برخی نقاط کشورمان اظهار کرد که شرایط ایران در حال عادی‌سازی و باثباتی است.</p>
      <p>وی در ادامه اظهار کرد که طبق گزارشات دریافتی، در چند روز اخیر هیچ شهروند روسی در ایران آسیب ندیده است.</p>
      <p>ماریا زاخارووا افزود: ما تحولات ایران را دنبال می‌کنیم و از پیچیدگی شرایط اطلاع داریم. عوامل خارجی سعی دارند در امور داخلی ایران دخالت کنند.</p>
      <p>وی همچنین به بیانیه مایک پمپئو، وزیر امور خارجه آمریکا که خود را حامی مردم ایران خوانده بود واکنش نشان داد و این اظهارات را ریاکارانه خواند و گفت: این اظهارات شوکه کننده هستند چراکه اتفاقات این چند روز در ایران نتیجه اقدامات خود ایالات متحده است.</p>
      <p>انتهای پیام</p>
    </article>
  </body>
</html>