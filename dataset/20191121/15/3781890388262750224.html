<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742914"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T15:21:00+00:00"/>
    <meta property="og:title" content="ปะทะเดือด! &quot;หนองจิก-ปัตตานี&quot; วิสามัญคนร้ายดับ1ศพ"/>
    <meta property="og:description" content="ตำรวจ ทหาร ปกครอง สนธิกำลัง เข้าติดตามกลุ่มคนร้าย หลังเกิดการยิงปะทะในพื้นที่ บ้านคอเลาะปีแน ต.ดาโต้ะ อ.หนองจิก จ.ปัตตานี ภายหลังพบศพคนร้าย 1 รายถูกวิสามัญเสียชีวิต ขณะที่อีกรายเผ่นเข้าป่า เจอไล่ล่าต่อเนื่อง"/>
  </head>
  <body>
    <article>
      <h1>ปะทะเดือด! "หนองจิก-ปัตตานี" วิสามัญคนร้ายดับ1ศพ</h1>
      <address>
        <time datetime="2019-11-21T15:21:00+00:00">21 Nov 2019, 15:21</time>
      </address>
      <p>
        <b>ตำรวจ ทหาร ปกครอง สนธิกำลัง เข้าติดตามกลุ่มคนร้าย หลังเกิดการยิงปะทะในพื้นที่ บ้านคอเลาะปีแน ต.ดาโต้ะ อ.หนองจิก จ.ปัตตานี ภายหลังพบศพคนร้าย 1 รายถูกวิสามัญเสียชีวิต ขณะที่อีกรายเผ่นเข้าป่า เจอไล่ล่าต่อเนื่อง</b>
      </p>
      <p>เมื่อวันที่ 21 พ.ย. กองกำลัง 3 ฝ่าย ตำรวจ ทหาร ปกครอง สนธิกำลัง เข้าติดตามกลุ่มคนร้ายไม่​ทราบกลุ่มและจำนวน หลังจากได้รับรายงานจากแหล่งข่​าวในพื้นที่ว่า มีกลุ่มไม่ทราบฝ่าย ได้มีการเคลื่อนไหว จึงได้มีการตั้งจุดตรวจจุดสกั​ดในพื้นที่ และถนนในหมู่บ้าน บ้านคอเลาะปีแน ต.ดาโต้ะ อ.หนองจิก จ.ปัตตานี ขณะกำลังตรวจค้น พบผู้ต้องสงสัยขี่จั​กรยานยนต์ (จยย.)กำลังผ่านเข้ามา แต่พออีกฝ่ายเห็นจุดตรวจกลั​บขี่จยย.หลบหนีในทันที จนท.จึงออกติดตาม แต่ปรากฏว่าอีกฝ่ายใช้อาวุธปืนยิงใส่จึงเกิดการปะทะกันขึ้น ภายหลังจนท.ไล่ติดตามและกระจายกำลั​งปิดล้อม พร้อมทั้งวิทยุขอกำลังเพิ่ม โดยใช้เฮลิคอปเตอร์บินวนเวียนเหนื​อพื้นที่เกิดเหตุ รวมทั้งใช้ไฟส่องสว่าง<br/><br/>ต่อมา เจ้าหน้าที่เข้าควบคุ​มสถานการณ์ในที่เกิดเหตุแล้ว เบื้องต้นพบคนร้ายเสียชีวิ​ต 1 ราย ยังไม่ทราบชื่อและยังมีคนร้ายอีก 1 คน กำลังปิดล้อมอยู่ ส่วนเจ้าหน้าที่ปลอดภัย ขณะรายงานข่าวยังคงมีการปะทะอยู่ ด้าน ผบ.ฉก.ปัตตานี ได้มีการสั่งการให้ทุกด่านตรวจ ตรวจเข้มบุคคลและยานพาหนะ บนถนนสายหลักและสายรอง และตั้งจุดสกัดไม่ประจำที่ ตามเส้นทางที่คาดว่าคนร้​ายจะหลบหนี.<br/><br/> </p>
    </article>
  </body>
</html>