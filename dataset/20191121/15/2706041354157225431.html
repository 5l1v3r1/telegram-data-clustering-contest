<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220723/hokejovy-zazrak-najskor-v-nhl-a-teraz-aj-v-khl-je-skoro-ako-gretzky-len-nema-ani-jeden-bod"/>
    <meta property="og:site_name" content="Športky.sk"/>
    <meta property="article:published_time" content="2019-11-21T15:20:00+00:00"/>
    <meta property="og:title" content="Hokejový zázrak najskôr v NHL a teraz aj v KHL? Je skoro ako Gretzky, len nemá ani jeden bod"/>
    <meta property="og:description" content="MINSK - Bieloruský útočník z tímu Dinamo Minsk Viačeslav Greckij je nečakaný líder v hlasovaní fanúšikov do nominácie na Zápas hviezd Kontinentálnej hokejovej ligy. Dvadsaťdvaročný hokejista s ..."/>
  </head>
  <body>
    <article>
      <h1>Hokejový zázrak najskôr v NHL a teraz aj v KHL? Je skoro ako Gretzky, len nemá ani jeden bod</h1>
      <address>
        <time datetime="2019-11-21T15:20:00+00:00">21 Nov 2019, 15:20</time>
      </address>
      <p>MINSK - Bieloruský útočník z tímu Dinamo Minsk Viačeslav Greckij je nečakaný líder v hlasovaní fanúšikov do nominácie na Zápas hviezd Kontinentálnej hokejovej ligy. Dvadsaťdvaročný hokejista s priezviskom pripomínajúcim legendárneho Waynea Gretzkého sa skvelou produktivitou, akú mal Gretzky, nemôže pochváliť.</p>
      <p>Na drese síce nosí číslo 99, rovnako ako slávny Kanaďan, ale vo svojej premiérovej sezóne v KHL zatiaľ v šiestich zápasoch nezískal ani bod.</p>
      <p>Podobnú situáciu riešili aj v zámorskej NHL, keď sa v roku 2016 dostal na Zápas hviezd bitkár John Scott. Vtedajší útočník Arizony od svojho ligového debutu v roku 2009 mal na konte iba päť gólov. Fanúšikovia si ho však prekvapujúco zvolili za jedného zo štyroch kapitánov divízií.</p>
      <footer><b>Zdroj:</b> TASR<br/><b>Foto:</b> instagram.com/vgretsky_99/</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220705/v-cesku-to-nevyslo-je-cas-vratit-sa-domov-trencin-ziskal-posilu-do-utoku"/>
        <a href="https://sportky.zoznam.sk/c/220697/slavny-trener-dostal-padaka-sancu-dostane-nezname-meno-toronto-chce-spat-na-vyslnie-nhl"/>
        <a href="https://sportky.zoznam.sk/c/220693/jaros-dal-o-sebe-v-zamori-znovu-vediet-brankara-zasypal-kvantom-striel-a-este-aj-bodoval"/>
        <a href="https://sportky.zoznam.sk/c/220691/kral-hank-prekonava-najvacsie-brankarske-ikony-na-muske-uz-ma-belfoura-a-luonga"/>
      </related>
    </article>
  </body>
</html>