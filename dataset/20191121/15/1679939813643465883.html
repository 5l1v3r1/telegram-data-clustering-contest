<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/detalii-socante-in-cazul-copilului-din-aneni-noi-care-a-fost-stropit-cu-benzina-de-propriul-tata-ce-spun-autoritatile-si-satenii_3059776.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T15:47:21+00:00"/>
    <meta property="og:title" content="DETALII ŞOCANTE în cazul copilului din Aneni Noi, care a fost stropit cu benzină de propriul tată. Ce spun autorităţile şi sătenii"/>
    <meta property="og:description" content="Incident şocant în Anenii Noi. Un copil de şapte ani a ajuns la spitalul raional cu arsuri de gradul trei, după ce tatăl vitreg i-ar fi stropit mâna cu benzină şi i-ar fi dat foc. Cazul revoltător a avut loc la începutul lunii, iar poliţiştii au fost sesi"/>
  </head>
  <body>
    <article>
      <h1>DETALII ŞOCANTE în cazul copilului din Aneni Noi, care a fost stropit cu benzină de propriul tată. Ce spun autorităţile şi sătenii</h1>
      <address><time datetime="2019-11-21T15:47:21+00:00">21 Nov 2019, 15:47</time> by <a rel="author">PUBLIKA.MD</a></address>
      <p>Incident şocant în Anenii Noi. <b>Un copil de şapte ani a ajuns la spitalul raional cu arsuri de gradul trei, după ce tatăl vitreg i-ar fi stropit mâna cu benzină şi i-ar fi dat foc.</b> Cazul revoltător a avut loc la începutul lunii, iar poliţiştii au fost sesizaţi de asistentul social.</p>
      <p>Astăzi a expirat termenul de restricţie care interzicea presupusului agresor să se apropie de familie.<b> Tot astăzi, copilul, împreună cu mama şi fraţii săi, s-a întors acasă. Autorităţile nu consideră că băiatul ar fi în pericol.</b><br/><br/>Copilul a ajuns la spital a doua zi după incident. Medicii i-au acordat ajutorul necesar şi i-au spus mamei să meargă cu el la spital la Chişinău, întrucât rana era gravă. <br/><br/>"Mama a anunţat că dimineaţa, cu ceainicul cu apă fierbinte (s-a fript copilul), a răsturnat ceainicul şi ... . Cu toate că era suspect, era arsura profundă. Întrucât arsura e profundă, necesită plastie cutanată. În caz contrar, se face cicatrice chiloidă şi se opreşte creşterea mâinii şi se pot primi deformaţii, dereglări de funcţii a mâinii", a explicat Sava Platon, medic traumatolog Spitalul Raional Anenii Noi.<br/><br/><b>Astăzi, femeia era aşteptată la Spitalul Clinic Republican "Timofei Moșneaga". Am sunat la spital şi am aflat că pacientul nu a mai ajuns.</b><br/><br/>"- Şi-a luat angajamentul în scris? - Da.. nu, nu în scris. Noi am discutat. Şi dacă acest lucru nu se va întâmpla? - Intervenim noi, apelăm la persoanele care au răspundere directă în acest caz", a menţionat Dmitrii Ciur, şeful adjunct al Direcţiei Asistenţă Socială şi Protecţia Familiei a Consiliului Raional Anenii Noi.<br/><br/>Poliţia a impus o interdicţie de 10 zile pentru concubinul femeii, care e tatăl vitreg al copilului. Între timp, restricţia a expirat<b>. Autorităţile nu consideră că e nevoie de instituţionalizarea celor patru minori.</b><br/><br/>"La moment, pericole nu au fost identificate. Care e temeiul de a-i separa de părinţi? La noi politica statului e de a menţine familiile, dar nu de a le distruge", a declarat Dmitrii Ciur.<br/><br/><b>Am discutat şi cu asistentul social din localitatea în care stă această familie. Autorităţile au aflat despre ce s-a întâmplat după câteva zile, de la oamenii din sat.</b> <br/><br/>"Cum adică, era copilul speriat sau nu. Copilul nici nu râdea, nici nu plângea. Părinţii ambii au fost angajaţi. Tatăl lucrează şi acum, mama a lucrat până a rămas însărcinată, să spun că sunt iresponsabili, nu pot", a precizat Galina Ţurcanov,  asistent social.<br/><br/><b>Băiatul le-a spus poliţiştilor că tatăl său vitreg l-a stropit cu benzină şi i-a dat foc şi de asta, a fost deschis un proces penal. Bărbatul neagă acuzaţiile.</b> <br/><br/>"Când am venit acasă, el ardea... i s-a aprins mâna. - Şi cum l-aţi stins? - Cu apă. Era o sticlă cu apă şi eu l-am stropit ca să-l salvez", a spus tatăl victimei.<br/><br/><b>Unii consăteni îi ţin parte tatălui vitreg, alţii nu:</b><br/><br/>"Se auzea, copiii mai vorbeau, dar eu nu am văzut, nu trăiesc pe acolo. - Adică copiii se plângeau ? - Da, se jeluiau. Mă tem să spun. - De ce vă temeţi? - O să mă mai arate şi o să mă ia la trei parale".<br/><br/>"Se vorbeşte prin sat că Ionel l-a jignit, dar nu pot să vă spun nimic. De Ionel eu aş spune că avea grijă de copii. Mie mi se pare că mama era puţin mai slăbuţă. Ea e venită din alt sat, nu ştiu de unde a găsit-o el. Acesta muncea, aducea mâncare acasă dar cred că ar fi venit vreodată acasă şi ar fi văzut-o servită".<br/><br/><b>Poliţiştii urmează să stabilească toate circumstanţele tragediei.</b> Potrivit ofiţerului de presă al Inspectoratului de Poliţie Anenii Noi, în timpul incidentului, tatăl vitreg al victimei era în stare de ebrietate.</p>
      <related>
        <h4>Pe aceeaşi temă</h4>
        <a href="https://www.publika.md/politia-face-precizari-privind-unele-cazuri-de-rapire-a-copiilor-pe-teritoriul-tarii_3059347.html"/>
        <a href="https://www.publika.md/strigat-de-disperare-o-mama-si-copilul-ei-au-disparut-fara-urma-rudele-cer-ajutor-foto_3059348.html"/>
        <a href="https://www.publika.md/conditii-mai-bune-pentru-pacienti-a-fost-inaugurat-centrul-de-reabilitare-medicala-din-cadrul-spitalului-sf-arhanghel-mihail-foto_3059775.html"/>
      </related>
    </article>
  </body>
</html>