<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837057-derzhduma-rf-dozvolila-viznavati-bud-yakikh-lyudey-inozemnimi-agentami"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T15:31:00+00:00"/>
    <meta property="og:title" content="Держдума РФ дозволила визнавати будь-яких людей &quot;іноземними агентами&quot;"/>
    <meta property="og:description" content="КИЇВ. 21 листопада. УНН. Державна дума РФ прийняла в третьому читанні закон, який дозволяє визнавати “іноземними агентами” фізичних осіб, про це …"/>
  </head>
  <body>
    <article>
      <h1>Держдума РФ дозволила визнавати будь-яких людей "іноземними агентами"</h1>
      <address><time datetime="2019-11-21T15:31:00+00:00">21 Nov 2019, 15:31</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Державна дума РФ прийняла в третьому читанні закон, який дозволяє визнавати “іноземними агентами” фізичних осіб, про це повідомляє <b>УНН</b> з <a href="https://sozd.duma.gov.ru/bill/345523-7">посиланням на сайт Думи</a>.</p>
      <p>Держдума в третьому читанні прийняла поправки до закону “Про ЗМІ”, згідно з якими іноземними агентами можуть бути визнані фізичні особи, які співпрацюють зі ЗМІ-іноагентами і отримують іноземне фінансування. 311 з 315 депутатів, які голосували виступили за прийняття закону, утрималися — 4.</p>
      <p>“Відповідно до документа іноагентами можуть бути визнані фізичні особи, які поширюють матеріали ЗМІ-іноземних агентів або беруть участь в їх створенні, а також отримують гроші або майно з-за кордону або від російських юросіб, що фінансуються з іноземних джерел”, — йдеться в повідомленні Держдуми.</p>
      <p>Як писав <b>УНН</b>, комісія Держдуми, що займається розслідуванням випадків “іноземного втручання” у внутрішні справи Росії, <a href="https://www.unn.com.ua/uk/news/1836591-derzhduma-rf-zayavila-pro-tabori-yaki-nibito-gotuyut-organizatoriv-aktsiy-protestu">виявила</a> в російських регіонах “табори”, що займаються підготовкою організаторів акцій протесту, пише газета “Коммерсант” з посиланням на джерела.</p>
    </article>
  </body>
</html>