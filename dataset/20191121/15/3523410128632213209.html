<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641206/%D9%82%D8%A7%DA%86%D8%A7%D9%82-%D8%A7%D8%B9%D8%B6%D8%A7%DB%8C-%D8%A8%D8%AF%D9%86-%D8%B3%D9%88%D8%B1%DB%8C%E2%80%8C%D9%87%D8%A7-%D8%A8%D9%87%E2%80%8C%D8%AF%D8%B3%D8%AA-%DA%A9%D9%84%D8%A7%D9%87%E2%80%8C%D8%B3%D9%81%DB%8C%D8%AF%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T15:19:00+00:00"/>
    <meta property="og:title" content="قاچاق اعضای بدن سوری‌ها به‌دست کلاه‌سفید‌ها"/>
    <meta property="og:description" content="یک موسسه تحقیقاتی روسی فاش کرد تروریست‌های موسوم به «کلاه سفید» به صورت سازمان‌یافته‌ای اقدام به قاچاق اعضای بدن مردم سوریه می‌کنند."/>
  </head>
  <body>
    <article>
      <h1>
        <a href="https://www.bultannews.com/fa/news/641206/%D9%82%D8%A7%DA%86%D8%A7%D9%82-%D8%A7%D8%B9%D8%B6%D8%A7%DB%8C-%D8%A8%D8%AF%D9%86-%D8%B3%D9%88%D8%B1%DB%8C%E2%80%8C%D9%87%D8%A7-%D8%A8%D9%87%E2%80%8C%D8%AF%D8%B3%D8%AA-%DA%A9%D9%84%D8%A7%D9%87%E2%80%8C%D8%B3%D9%81%DB%8C%D8%AF%E2%80%8C%D9%87%D8%A7">قاچاق اعضای بدن سوری‌ها به‌دست کلاه‌سفید‌ها</a>
      </h1>
      <h2>یک موسسه تحقیقاتی روسی فاش کرد تروریست‌های موسوم به «کلاه سفید» به صورت سازمان‌یافته‌ای اقدام به قاچاق اعضای بدن مردم سوریه می‌کنند.</h2>
      <address><time datetime="2019-11-21T15:19:00+00:00">21 Nov 2019, 15:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پرس‌ تی‌وی، بنیاد روسی مطالعات دموکراسی، یک نظرسنجی‌ را تحت عنوان «کلاه سفیدها، عاملان تروریستی و منابع اطلاعاتی» انجام داده است.</p>
      <p>«ماکسیم گریگوریف»، مدیر این بنیاد، پس از مشاهدات میدانی گسترده به اطلاعات ارزشمندی دست پیدا کرده است. او تاکید کرد تشریح برخی از جنازه‌ها نشان دهنده نقص برخی از اعضا در بدن‌های آن‌ها است.</p>
      <p>مدیر این بنیاد اعلام کرد: «پس از معاینه اجساد، نقص برخی از اعضا به چشم ما آمدند. بنا بر اطلاعات بدست آمده، کلاه سفید‌ها عامل اصلی در این اقدام غیرقانونی بوده اند».</p>
      <p>گریگوریف همچنین افزود: «استخراج غیرقانونی و تجارت اعضای بدن در اواخر دهه ۱۹۹۰ میلادی، بدست کلاه ایمنی در یوگسلاوی عملی شد».</p>
      <p>به نظر می‌رسد، با توجه به سابقه سیاه کلاه سفید‌ها در انجام چنین اقدامات غیرقانونی و نقص ارگان‌های حیاتی در جنازه‌های برخی از سوری‌ها، این نظریه را تقویت می‌کند که آن‌ها دست به قاچاق گسترده اعضای بدن سوری‌ها زده اند. گریگوریف گفت: «طرح استخراج غیرقانونی اندام‌ها از ساکنان صربستان در مناطقی که کلاه سفید‌ها در آنجا قرار داشتند، دقیقا همان برنامه‌ای است که در سوریه اجرا شده است».</p>
      <p>موسس کلاه سفیدها، که افسر سابق ارتش انگلیس هم بوده، در اوایل ماه جاری در استانبول کشته شد. بسیاری معتقدند که وی دست به خودکشی زده است.</p>
      <p>کلاه سفید‌ها مدعی انجام اقدامات بشردوستانه هستند، اما بار‌ها همکاری آن‌ها با تروریست‌های تکفیری و انجام حملات شیمیایی با پرچم سوریه فاش شده است. سوریه کلاه سفید‌ها را به عنوان شاخه‌ای از گروه‌های ترویستی می‌داند که تحت حمایت غربی‌ها قرار دارد.</p>
    </article>
  </body>
</html>