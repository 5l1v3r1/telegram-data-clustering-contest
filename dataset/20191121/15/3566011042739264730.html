<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549007.html/%DA%AF%D8%B2%D8%A7%D8%B1%D8%B4-%D9%85%D8%AF%DB%8C%D8%B1-%DA%A9%D9%84-%D9%85%D9%88%D9%82%D8%AA-%D8%A2%DA%98%D8%A7%D9%86%D8%B3-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%D8%A8%D9%87-%D8%B4%D9%88%D8%B1%D8%A7%DB%8C-%D8%AD%DA%A9%D8%A7%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:22:00+00:00"/>
    <meta property="og:title" content="گزارش مدیر کل موقت آژانس درباره ایران به شورای حکام"/>
    <meta property="og:description" content="مدیرکل موقت آژانس بین‌المللی انرژی اتمی در گزارش جدید خود به شورای حکام به برخی جوانب برنامه هسته‌ای ایران پرداخته است."/>
  </head>
  <body>
    <article>
      <h1>گزارش مدیر کل موقت آژانس درباره ایران به شورای حکام</h1>
      <address>
        <time datetime="2019-11-21T15:22:00+00:00">21 Nov 2019, 15:22</time>
      </address>
      <p>مدیرکل موقت آژانس بین‌المللی انرژی اتمی در گزارش جدید خود به شورای حکام به برخی جوانب برنامه هسته‌ای ایران پرداخته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  به نقل از وبگاه آژانس بین‌المللی انرژی اتمی، «کورنل فروتا» مدیرکل موقت آژانس بین‌المللی انرژی اتمی در گزارش خود به شورای حکام آژانس  اعلام کرد که در این گزارش  به نصب تعداد بیشتری از سانتریفیوژها در تاسیسات نطنز اشاره شده که نه فقط برای اهداف تحقیقی و توسعه، بلکه برای ذخیره سازی اورانیوم غنی شده و از سرگیری غنی سازی اورانیوم در فردو است.</p>
      <p>مدیرکل موقت آژانس همچنین افزود که افزایش ذخایر آب سنگین ایران به بیش از ۱۳۰ تن را به اطلاع‌ شورای حکام رسانده است.</p>
      <p>فروتا همچنین بر این موضوع تاکید کرد که ارزیابی‌ها درباره عدم وجود مواد و فعالیت‌های هسته‌ای اعلام نشده در ایران همچنانادامه دارد.</p>
      <p>به گزارش مهر، مدیر کل موقت آژانس با تاکید بر این که به تعاملات با ایران ادامه می‌دهیم، به این موضوع نیز اشاره کرد که آژانس ذرات اورانیوم طبیعی را از منشأ انسانی در مکانی در ایران که قبلا به آژانس اعلام نشده بود، پیدا کرده است.</p>
      <p>کورنل فروتا در ادامه گفت: از آن زمان (پیدا شدن ذرات اورانیوم) ما همکاری‌های متقابل را با ایران ادامه داده‌ایم، اما هیچ اطلاعات و داده‌های بیشتری دریافت نکرده‌ایم  و این موضوع همچنان حل نشده باقی مانده است. نشستی میان آژانس و ایران برای گفتگوهای بیشتر در هفته آینده در تهران برنامه‌ریزی شده است و ضروری است که ایران برای حل موضوعات با آژانس کار کند.</p>
      <p>انتهای پیام/</p>
    </article>
  </body>
</html>