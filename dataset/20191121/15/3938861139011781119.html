<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_tam-nichogo-ne-bulo-arahamiya-zahistiv-uzika/939136"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T15:08:00+00:00"/>
    <meta property="og:title" content="&quot;Там нічого не було&quot;: Арахамія захистив &quot;Юзіка&quot;"/>
    <meta property="og:description" content="Голова фракції &quot;Слуга народу&quot; Давид Арахамія не бачить криміналу в опублікованих аудіозаписах розмови народних депутатів. Арахамія захищає нардепа зі &quot;Слуги народу&quot; Юрія Корявченкова, пише УНН. &quot;Ви самі чули ці плівки? Ви там бачите якусь корупцію чи щось таке? Я бачив особисто, те, ..."/>
  </head>
  <body>
    <article>
      <h1>"Там нічого не було": Арахамія захистив "Юзіка"</h1>
      <address><time datetime="2019-11-21T15:08:00+00:00">21 Nov 2019, 15:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939136_w_300.jpg?v=0"/>
        <figcaption>Арахамія захищає нардепа зі "Слуги народу" Юрія Корявченкова Фото: LIGA.net</figcaption>
      </figure>
      <p>Голова фракції "Слуга народу" <b>Давид Арахамія</b> не бачить криміналу в опублікованих аудіозаписах розмови народних депутатів.</p>
      <p>Арахамія захищає нардепа зі "Слуги народу" <b>Юрія Корявченкова, </b>пише <a href="https://www.unn.com.ua/uk/news/1837033-arakhamiya-stav-na-zakhist-yuzika">УНН.</a></p>
      <p>"Ви самі чули ці плівки? Ви там бачите якусь корупцію чи щось таке? Я бачив особисто, те, що я почув – що приїхали люди в рідне місто Президента, це група людей, не пов'язана один з іншим, група нардепів з різних кіл. Вони кажуть: там є у вас, як і в моєму рідному Миколаєві, нелегальна якась там "ігорка", металобрухтом займаються нелегально, наркомани якісь там, і таке інше. Вони кажуть: хто б вам не казав, що з Києва будуть телефонувати, шліть всіх подалі і робіть свою роботу", - сказав Арахамія.</p>
      <p>На аудіозапису він почув, як нардепи "хочуть навести у цьому місті нормальний порядок, щоб показати всій країні, що прийшли зміни".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_arahamiya-skazav-scho-bude-z-nardepom-yakogo-pidozryuyut-u-zgvaltuvanni-nepovnolitnoyi/939188"/>
      </related>
      <p>"Я спілкувався з Корявченко, я спілкувався з <b>Неклюдовим</b>, і вони кажуть: слухай, там нічого не було. Як Неклюдов з Корявченко, з різних, так би мовити, таборів, люди, не могли б разом щось робити кримінальне. Ця інформація з'явилась в оперативних джерелах, як пояснюють зараз правоохоронці, ще 3 місяці тому. Вони переслухали і зрозуміли, що немає криміналу, а зараз воно видається за якийсь "гейт", - додав голова фракції.</p>
      <blockquote>18 листопада в мережі оприлюднили розмову народного депутата від фракції "Слуга народу" Юрія Корявченкова, яку він провів разом зі своїми колегами у Кривому Розі з представниками місцевої поліції.</blockquote>
    </article>
  </body>
</html>