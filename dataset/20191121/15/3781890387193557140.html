<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742908"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T15:50:00+00:00"/>
    <meta property="og:title" content="เสือใต้เล็งทาบโปเชตติโนคุมทัพ"/>
    <meta property="og:description" content="'เสือใต้' เล็งทาบ 'โปเชตติโน' เป็นกุนซือคนใหม่ของทีมแทนที่ 'โควัช'"/>
  </head>
  <body>
    <article>
      <h1>เสือใต้เล็งทาบโปเชตติโนคุมทัพ</h1>
      <address>
        <time datetime="2019-11-21T15:50:00+00:00">21 Nov 2019, 15:50</time>
      </address>
      <p>
        <b>"เสือใต้" เล็งทาบ "โปเชตติโน" เป็นกุนซือคนใหม่ของทีมแทนที่ "โควัช"</b>
      </p>
      <p>"เสือใต้" บาเยิร์น มิวนิค เตรียมพิจารณาทาบทามตัว เมาริซิโอ โปเชตติโน มารับตำแหน่งกุนซือคนใหม่ของทีม เพื่อแทนที่ นิโก โควัช ที่ถูกไล่ออกจากตำแหน่งไปเมื่อต้นเดือนที่ผ่านมา และตอนนี้แต่งตั้งให้ ฮันซี ฟลิค รับหน้าที่คุมทัพชั่วคราวไปก่อน<br/><br/>โปเชตติโน เพิ่งถูกไล่ออกจากตำแหน่งกุนซือของ "ไก่เดือยทอง" ทอตแนม ฮอทสเปอร์ เมื่อวันอังคารที่ผ่านมา หลังคุมทัพมา 5 ปี พาทีมทะลุชิงดำยูฟ่า แชมเปี้ยนส์ ลีก เมื่อซีซั่นก่อน แต่ผลงานในซีซั่นนี้ไม่ดี จึงถูกไล่ออกจากตำแหน่ง<br/><br/>นอกเหนือจาก บาเยิร์น ทาง "ราชันชุดขาว" รีล มาดริด ยักษ์ใหญ่แห่งศึกลา ลีกา สเปน เป็นอีกหนึ่งทีมที่สนใจในตัวของ โปเชตติโน หากพวกเขาตัดสินใจที่จะแยกทางกับ ซีเนดีน ซีดาน ในซัมเมอร์ปีหน้า<br/><br/>ด้าน โจชัว คิมมิช ดาวเตะตัวเก่งของ บาเยิร์น เชื่อว่า โปเชตติโน เป็นคนที่เหมาะสมในการมาเป็นกุนซือคนใหม่ของทีม<br/><br/>"ผมคิดว่าเขาทำงานได้ดีกับ ทอตแนม ทุกปีที่เขาคุมทีมอันดับไม่เคยต่ำกว่าที่ 3 เขาพาทีมผ่านเข้าชิงชนะเลิศแชมเปี้ยนส์ ลีก เขาเป็นโค้ชยอดฝีมือคนหนึ่ง".</p>
    </article>
  </body>
</html>