<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548978.html/%D9%82%D8%B7%D8%B9%D9%86%D8%A7%D9%85%D9%87-%D8%AA%D8%AC%D9%85%D8%B9-%D9%85%D8%B1%D8%AF%D9%85%DB%8C-%D8%B4%D9%87%D8%B1-%DA%A9%D8%B1%D9%85%D8%A7%D9%86-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D9%85%D9%86%DB%8C%D8%AA-%D9%88-%D8%A7%D9%82%D8%AA%D8%AF%D8%A7%D8%B1-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:54:00+00:00"/>
    <meta property="og:title" content="قطعنامه تجمع مردمی شهر کرمان در حمایت از امنیت و اقتدار کشور"/>
    <meta property="og:description" content="مردم شهر کرمان صبح امروز با حضور پرشور خود در راهپیمایی با لبیک به ندای مقام معظم رهبری و صدور قطعنامه ای اقدامات اغتشاشگران را محکوم کردند."/>
  </head>
  <body>
    <article>
      <h1>قطعنامه تجمع مردمی شهر کرمان در حمایت از امنیت و اقتدار کشور</h1>
      <address>
        <time datetime="2019-11-21T15:54:00+00:00">21 Nov 2019, 15:54</time>
      </address>
      <p>مردم شهر کرمان صبح امروز با حضور پرشور خود در راهپیمایی با لبیک به ندای مقام معظم رهبری و صدور قطعنامه ای اقدامات اغتشاشگران را محکوم کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.armanekerman.ir/">راه آرمان</a>؛ صبح امروز با حضور پرشور خود در راهپیمایی با لبیک به ندای مقام معظم رهبری و صدور قطعنامه ای اقدامات اغتشاشگران را محکوم کردند که متن این قطعنامه به شرح زیر است؛</p>
      <p>" حمد و ثنا ذات اقدس احدیّت جلّ و علا را به شکرانه نعمت با فضیلت ولایت، نظام مقدس اسلامی و عزت روزافزون ملّت ایران در پرتو هدایت‌های حکیمانه رهبر فرزانه انقلاب اسلامی حضرت آیت­ الله العظمی امام‌خامنه‌ای مدظله العالی و با درود به ارواح طیبه شهدای بلندمرتبه مقاومت و مدافه وطن، و بنیانگذار نظام اسلامی حضرت امام خمینی قدس الله نفسه الزکیه، ما شرکت‌کنندگان در راهپیمایی مردمی لبیک به ندای‌رهبر‌معظم انقلاب اسلامی(مدظله العالی)  در حمایت از اقتدار و امنیت کشور  با بانگ رسای توحیدی الله‌اکبر - خامنه‌ای رهبر- مرگ بر آمریکا اعلام می‌نماییم:</p>
      <ol>
        <li>ما مردم انقلابی و ولایتمدار کرمان در تبعیت از فرامین مقام عظمای ولایت، ضمن دعوت آحاد ملت به صبر و آرامش، حمایت خود را از اجرای مصوبه سران سه قوه در راستای اعتلای نظام مقدس جمهوری اسلامی ایران اعلام میداریم.</li>
        <li>ما امت حزب ا... کرمان اقدام غیر قانونی جمع معدودی از اشرار ، کینه ورزان ضد انقلاب که به تحریک خاندان منحوس پهلوی و جنایتکار منافقین با حمایت مستقیم ایادی استکبار باعث بهم زدن نظم و امنیت عمومی گردیده اند، محکوم می نماییم.</li>
        <li>ما مردم پیشگام و همیشه در صحنه کرمان، ضمن مطالبه جدی از مسئولین نظام  برای توجه ویژه به قشر آسیب پذیر جامعه در تصمیم گیری ها و اهتمام در انجام وظایفشان، کنترل کامل قیمتها و نظارت بر عملکرد عرضه کنندگان ارزاق عمومی را خواستاریم.</li>
        <li>ما شرکت کنندگان در این تجمع ضمن تشکر از زمان شناسی و بصیرت مردم در جدا کردن صف خود از فتنه گران فرصت طلب و آشوبگران و موضع گیری هوشمندانه نماینده معزز ولی فقیه در استان و امام جمعه محترم کرمان و عملکرد بموقع، مجاهدانه و مقتدرانه توأم با سعه صدر نیروهای انتظامی و امنیتی بویژه نیروی انتظامی خدوم و بسیجیان سلحشور و پا در رکاب ولایت، اعلام میداریم تا آخرین نفس پشتیبان نظام مقدس جمهوری اسلامی و مقام معظم ولایت و رهبری خواهیم بود.                                                                               </li>
      </ol>
      <p> </p>
      <p>انتهای پیام/</p>
    </article>
  </body>
</html>