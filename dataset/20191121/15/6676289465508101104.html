<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/inedit/soferi-depasiti-autostrada-canapea-326686.html"/>
    <meta property="og:site_name" content="Observator"/>
    <meta property="article:published_time" content="2019-11-21T15:49:00+00:00"/>
    <meta property="og:title" content="Şoferi depăşiţi pe o autostradă de o canapea condusă cu aproape 100 de km/h"/>
    <meta property="og:description" content="Mai mulţi şoferi au rămas uimiţi atunci când au fost depăşiţi, pe autostradă, cu o viteză de aproape 100 de km/h, de o canapea condusă de doi soţi."/>
  </head>
  <body>
    <article>
      <h1>Şoferi depăşiţi pe o autostradă de o canapea condusă cu aproape 100 de km/h</h1>
      <address><time datetime="2019-11-21T15:49:00+00:00">21 Nov 2019, 15:49</time> by <a rel="author">Alin Tarnovschi</a></address>
      <p>
        <b>
          <b>Mai mulţi şoferi au rămas uimiţi atunci când au fost depăşiţi, pe autostradă, cu o viteză de aproape 100 de km/h, de o canapea condusă de doi soţi.</b>
        </b>
      </p>
      <p>Unul dintre şoferi a filmat momentul incredibil, iar clipul video postat pe Facebook a devenit în scurt timp viral.</p>
      <p>Totul s-a întâmplat pe autostrada I5 (Interstate 5), în zona localităţii Grapevine (California, Statele Unite ale Americii).</p>
      <p>Pe imagini se poate observa cum şoferul începe să filmeze în momentul în care, din spate, se apropie o canapea cu motor, condusă de doi soţi.</p>
      <p>La un moment dat, canapeaua îl depăşeşte pe şofer.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FAFKustoms.Shane.1%2Fvideos%2F10217265178313758%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>Reacţia lui a fost: 'Ok. Doar ce am văzut cel mai interesant lucru din viaţa mea. În timp ce mă îndreptam spre casă, după o vizită la nişte prieteni, pe I5, i-am văzut pe aceşti doi soţi conducând acest lucru', a scris Shane Castaneda pe Facebook.</p>
      <p>Clipul video a fost distribuit de peste 60.000 de ori şi a fost vizualizat de peste două milioane de oameni.</p>
    </article>
  </body>
</html>