<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/politics/areios-pagos-omofona-syntagmatiko-to-nomosxedio-gia-ti-diamesolavisi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T15:42:16+00:00"/>
    <meta property="og:title" content="Άρειος Πάγος: Ομόφωνα συνταγματικό το νομοσχέδιο για τη διαμεσολάβηση"/>
    <meta property="og:description" content="Η Διοικητική Ολομέλεια του Αρείου Πάγου έκρινε συνταγματικό το νομοσχέδιο για την υποχρεωτική διαμεσολάβηση"/>
  </head>
  <body>
    <article>
      <h1>Άρειος Πάγος: Ομόφωνα συνταγματικό το νομοσχέδιο για τη διαμεσολάβηση</h1>
      <h2>Η Διοικητική Ολομέλεια του Αρείου Πάγου έκρινε συνταγματικό το νομοσχέδιο για την υποχρεωτική διαμεσολάβηση</h2>
      <address><time datetime="2019-11-21T15:42:16+00:00">21 Nov 2019, 15:42</time> by <a rel="author">ΤοΒΗΜΑ Team</a></address>
      <p>Ομόφωνα συνταγματικό κρίθηκε στην Πέμπτη από την Διοικητική Ολομέλεια του <a href="https://www.in.gr/tags/%ce%ac%cf%81%ce%b5%ce%b9%ce%bf%cf%82-%cf%80%ce%ac%ce%b3%ce%bf%cf%82/">Αρείου Πάγου</a> το νομοσχέδιο του υπουργείου Δικαιοσύνης για την υποχρεωτική διαμεσολάβηση σε μεγάλο μέρος αστικών και εμπορικών υποθέσεων, δηλαδή δια διαφορές μεταξύ ιδιωτών.</p>
      <p>Ο υπουργός Δικαιοσύνης Κωνσταντίνος Τσιάρας με έγγραφό του ζήτησε από τον πρόεδρο του Αρείου Πάγου Ιωσήφ Τσαλαγανίδη, να γνωμοδοτήσει η Διοικητική Ολομέλεια του Ανωτάτου Δικαστηρίου, επί της συνταγματικότητας ή μη του νομοσχεδίου για «τη <a href="https://www.in.gr/tags/%ce%b4%ce%b9%ce%b1%ce%bc%ce%b5%cf%83%ce%bf%ce%bb%ce%ac%ce%b2%ce%b7%cf%83%ce%b7/">διαμεσολάβηση</a> σε αστικές και εμπορικές υποθέσεις και περαιτέρω εναρμόνιση της Ελληνικής νομοθεσίας προς τις διατάξεις της Οδηγία 2008/52/ΕΚ του Ευρωπαϊκού Κοινοβουλίου και του Συμβουλίου της 21ης Μαΐου 2008».</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>Τα 43 μέλη της Διοικητικής Ολομέλειας του Αρείου Πάγου, σύμφωνα με πληροφορίες, έκριναν ομόφωνα συνταγματικές τις ρυθμίσεις του νομοσχεδίου κάνοντας δεκτή τη σχετική εισήγηση του αρεοπαγίτη Χρ. Τζανερίκου.</p>
      <p>Υπενθυμίζεται, ότι πριν από περίπου ένα χρόνο η Διοικητική Ολομέλεια του Αρείου Πάγου, κατά πλειοψηφία, με την υπ΄ αριθμόν 34/2018 απόφασή της, είχε κρίνει αντισυνταγματικές τις διατάξεις του προγενέστερου νόμου ως προς την υποχρεωτικότητα της διαμεσολάβησης.</p>
      <p>
        <a href="https://www.tovima.gr/2019/11/21/finance/ethniko-sxedio-gia-tin-energeia-ependyseis-34-dis-eyro-se-10-imeres-i-diavouleysi/">Εθνικό σχέδιο για την ενέργεια : Επενδύσεις 34 δισ. ευρώ – Σε 10 ημέρες η διαβούλευση</a>
      </p>
    </article>
  </body>
</html>