<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/business/news/xiaomi-100w-fast-charging-tech-262887"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T15:15:15+00:00"/>
    <meta property="og:title" content="Xiaomi करेगी एक और धमाका, 17 मिनट में फुल Battery चार्ज का किया दावा"/>
    <meta property="og:description" content="सिर्फ 17 मिनट में बैटरी फुल चार्ज हो जाए तो आपकी लाइफ थोड़ी आसान तो होगी ही। चीनी टेक कंपनी Xiaomi ने इसी तरह की एक फास्ट चार्जिंग टेक्नॉलजी की टेस्टिंग की है। ये दरअसल 100W फास्ट चार्जिंग है। कंपनी ने दावा किया है कि सिर्फ 17 मिनट में 4,000mAh की बैटरी फुल चार्ज हो जाएगी। "/>
  </head>
  <body>
    <article>
      <h1>Xiaomi करेगी एक और धमाका, 17 मिनट में फुल Battery चार्ज का किया दावा</h1>
      <address><time datetime="2019-11-21T15:15:15+00:00">21 Nov 2019, 15:15</time> by <a rel="author">Tina</a></address>
      <p>सिर्फ 17 मिनट में बैटरी फुल चार्ज हो जाए तो आपकी लाइफ थोड़ी आसान तो होगी ही। चीनी टेक कंपनी Xiaomi ने इसी तरह की एक फास्ट चार्जिंग टेक्नॉलजी की टेस्टिंग की है। ये दरअसल 100W फास्ट चार्जिंग है। कंपनी ने दावा किया है कि सिर्फ 17 मिनट में 4,000mAh की बैटरी फुल चार्ज हो जाएगी। </p>
      <p>एक दूसरी चीनी कंपनी Vivo ने भी 120W सुपर फास्ट चार्जिंग टेक की टेस्टिंग की है। वीवो के अलावा ओपो के पास भी VOOC फास्ट चार्जिंग सल्यूशन है। शाओमी अपनी इस टेक्नॉलजी को अगले साल अपने फ्लैगशिप स्मार्टफोन में दे सकता है। </p>
      <p>अभी लगभग सभी स्मार्टफोन कंपनियां फास्ट चार्जिंग का सपोर्ट देती हैं और हाल ही में भारत में Realme ने 50W चार्जिंग सपोर्ट के साथ स्मार्टफोन लॉन्च किया है। इस कंपनी ने दावा किया है 35 मिनट में 4000mAh की बैटरी को फुल चार्ज किया जा सकता है। </p>
      <p>बीबीके इलेक्ट्रॉनिक्स के तहत आने वाली कंपनियां ओपो, वीवो और वन प्लस न इससे पहले कई फास्ट चार्ज टेक्नॉलजी शोकेस जरूर की हैं। वीवो की बात करें तो इस कंपनी ने दावा किया था कि 4,000mAh की बैटरी को सिर्फ 13 मिनट में भी फुल चार्ज किया जा सकेगा। </p>
      <p>2020 की शुरुआत के साथ कंपनियां, खास कर चीनी कंपनियां अपने अपने स्मार्टफोन्स में इस तरह के फास्ट चार्जिंग टेक देना शुरू करेंगी। मुमकिन है अगले साल ज्यादातर स्मार्टफोन्स 30 घंटे में फुल चार्ज हो जाएंगे क्योंकि शुरुआत में ये टेक महंगे स्मार्टफोन में मिलेगा, लेकिन बाद में कंपनियां इन्हें मिड रेंज सेग्मेंट के स्मार्टफोन्स में भी लाएंगी। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> xiaomi 100w fast charging tech</p>
    </article>
  </body>
</html>