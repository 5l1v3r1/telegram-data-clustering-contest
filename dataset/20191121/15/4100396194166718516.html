<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%a9%d7%a0%d7%99-%d7%97%d7%99%d7%99%d7%9c%d7%99%d7%9d-%d7%9e%d7%90%d7%a9%d7%93%d7%95%d7%93-%d7%a0%d7%99%d7%93%d7%95%d7%a0%d7%95-%d7%9c-30-%d7%97%d7%95%d7%93%d7%a9%d7%99-%d7%9e%d7%90%d7%a1%d7%a8-%d7%a2%d7%9c-%d7%a0%d7%99%d7%94%d7%95%d7%9c-%d7%a8%d7%a9%d7%aa-%d7%a1%d7%9e%d7%99%d7%9d-419267/3"/>
    <meta property="og:site_name" content="אשדוד נט"/>
    <meta property="article:published_time" content="2019-11-21T15:57:00+00:00"/>
    <meta property="og:title" content="שני חיילים מאשדוד נידונו ל- 30 חודשי מאסר על ניהול רשת סמים"/>
    <meta property="og:description" content="שני חיילים מאשדוד שניהלו רשת של סחר בסמים והואשמו בלמעלה מ-200 סעיפים נדונו לעונש של 30 חודשי מאסר בלבד, הפרקליטות הגישה לאחרונה ערעור על העונש. את החיילים מייצג עורך הדין רובי גלבוע"/>
  </head>
  <body>
    <article>
      <h1>שני חיילים מאשדוד נידונו ל- 30 חודשי מאסר על ניהול רשת סמים</h1>
      <address><time datetime="2019-11-21T15:57:00+00:00">21 Nov 2019, 15:57</time> by <a rel="author">שחר כחלון</a></address>
      <h3>שני חיילים מאשדוד שניהלו רשת של סחר בסמים והואשמו בלמעלה מ-200 סעיפים נדונו לעונש של 30 חודשי מאסר בלבד, הפרקליטות הגישה לאחרונה ערעור על העונש. את החיילים מייצג עורך הדין רובי גלבוע</h3>
      <p>פרשיה של ניהול והפצת רשת של סמים בקרב חיילים ואזרחים מעסיקה כבר למעלה משנה את בית הדין הצבאי, ואת המשטרה הצבאית ונדמה כי היא ממשיכה להסתעף.  לפני כשנה הוגש נגד השניים כתב אישום חריג שכלל  211 אישומים, כל האישומים בגין עבירות של שימוש וסחר בסמים.</p>
      <p>בתום חקירה סמויה של מספר חודשים, נעצרו לפני כשנה וחודשיים  השניים , זאת לאחר שהתקבל מידע ממספר חיילים על רשת של הפצת סמים בקרב חיילים מאחד הבסיסים באזור הדרום בסמוך לאשדוד.</p>
      <p>בעקבות המידע החלו אנשי אחת היחידות המיוחדות של מצ"ח (משטרה צבאית חוקרת ), לחקור לעומק את הפרשה.</p>
      <figure>
        <img src="https://www.ashdodnet.com/dyncontent/2019/7/5/e983ca46-e267-413d-af57-324cfe3e6b08.jpg"/>
        <figcaption>עורך הדין רובי גלבוע</figcaption>
      </figure>
      <p>לאחר ארבעה חודשי חקירה שכללו האזנות סתר, ציטוטים ואמצעי חקירה נוספים, התברר כי שני תושבי העיר הפעילו רשת  לשימוש וסחר בסמים מסוג מריחואנה.</p>
      <p>בעקבות ממצאי החקירה, הוגש כאמור כתב אישום נגד השניים, על פי כתב האישום במשך ארבעה חודשים הם ביצעו 211 עסקאות סמים שונות.</p>
      <p>הסמים נמכרו מחוץ לבסיס בו שירתו השניים, אך רוב המעורבים הם חיילים בשרות סדיר. כאמצעי זהירות, הקפידו השניים לא לבצע את העסקאות בשטח הבסיס - מה שלא מנע מהם להיתפס בסופו של דבר.</p>
      <p>הדבר המטריד מכל הפרשה הוא המעורבות של עשרות חיילים, חלקם חיילים קרביים, שרכשו והשתמשו בסמים, יתכן אף בזמן שהותם בבסיס. לאחר המקרה פנו השניים ל<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">עורך הדין</a> רובי גלבוע - מומחה למשפט הפלילי- וביקשו כי יסייע להם. גלבוע שתקף בעבר את התנהלות שלטונות הצבא בעניין,  וטען כי בצבא לא עשו די בכדי לעצור את הפצת הסמים, החל לפעול בעניינם.</p>
      <p>לאחר מאבק משפטי, הוגש נגדם באוגוסט האחרון כתב אישום מתוקן, מאה אישומים נמחקו לחלוטין, ומאה האישומים הנוספים אוגדו לאישום אחד של שתי עבירות של סחר בסם מסוכן. </p>
      <p>בנוסף הודו בעבירות של קשירת קשר לביצוע פשע,, שימוש בסם מסוכן ,וסירוב להיבדק. <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">בית המשפט</a> הצבאי הרשיע את השניים וגזר עליהם עונש של 30 חודשי מאסר בלבד מיום מעצרם, 24 חודשי מאסר על תנאי, למשך שנתיים, פסילת רישיון <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%9E%D7%95%D7%A8%D7%99%D7%9D-%D7%9C%D7%A0%D7%94%D7%99%D7%92%D7%94">נהיגה</a> לשנה וקנס של 5,000 שקלים, עונש קל יחסית לאור חומרת העברות.</p>
      <p>לאחרונה הגיש התובע הצבאי הראשי ערעור לבית הדין הצבאי על העונש, במסמך בין 7 עמודים הוא שוטח את טענותיו לכך שהעונש שהושת על השניים קל מדי.</p>
      <p>"עניינם של השניים חמור במיוחד, לאור מעורבותם העמוקה של השניים  בעולם הסמים, כמות הלקוחות המשמעותיות, וכמות העסקאות המשמעותית", בנוסף נטען כי הקנס שהושת עליהם נמוך במיוחד, וכי פוטנציאל השיקום שלהם אינו גבוה.</p>
      <p>לאור טענותיו דורש התובע להשית עליהם עוד מאסר של 36 חודשים בפועל, והטיל עליהם קנס בגובה של בין 30-50 אלף שקלים. כעת יהיה מעניין לעקוב ולראות את התפתחות פרשה, שנדמה שלא רוצה להסתיים.</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%98%D7%99%D7%A4%D7%95%D7%9C%D7%99-%D7%90%D7%A1%D7%AA%D7%98%D7%99%D7%A7%D7%94-%D7%95%D7%99%D7%95%D7%A4%D7%99/%D7%94%D7%A1%D7%A8%D7%AA-%D7%A9%D7%99%D7%A2%D7%A8/%D7%94%D7%A1%D7%A8%D7%AA-%D7%A9%D7%99%D7%A2%D7%A8-%D7%91%D7%90%D7%A9%D7%93%D7%95%D7%93-%D7%93%D7%A0%D7%99%D7%90%D7%9C%D7%94?utm_content=LinksUnderArticles">הסרת שיער בלייזר באשדוד -לפרטים לחצו כאן</a>
      </p>
    </article>
  </body>
</html>