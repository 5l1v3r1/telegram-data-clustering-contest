<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/tech/coloros-7-il-nuovo-sistema-operativo-di-oppo-su-reno3/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T15:49:14+00:00"/>
    <meta property="og:title" content="ColorOS 7, il nuovo sistema operativo di Oppo su Reno3"/>
    <meta property="og:description" content="L'OS di Oppo si aggiorna, arriva ColorOS 7, ecco le novità che stanno per essere introdotte."/>
  </head>
  <body>
    <article>
      <h1>ColorOS 7, il nuovo sistema operativo di Oppo su Reno3</h1>
      <h2>L'OS di Oppo si aggiorna, arriva ColorOS 7, ecco le novità che stanno per essere introdotte.</h2>
      <address><time datetime="2019-11-21T15:49:14+00:00">21 Nov 2019, 15:49</time> by <a rel="author" href="https://www.investireoggi.it/tech/author/danielemagliulo/" target="_blank">Daniele Magliuolo</a></address>
      <p>Nuovo sistema operativo per <b>Oppo</b> che annuncia <b>ColorOS 7</b>, il nuovissimo OS basato su Android 10. Il debutto è atteso per ora soltanto sul Reno3, ma saranno anche tanti altri i modelli che potranno godere del nuovo OS, andiamo a scoprire insieme cosa ci attende.</p>
      <h3>ColorOS 7, nuovo OS per Oppo</h3>
      <p>Migliorate le funzionalità presenti sul precedente ColorOS 6, e questo è lapalissiano. Quando si lancia sul mercato un <b>nuovo OS</b>, è ragionevole sempre pensare che sia migliore del predecessore. Oltre alle prestazioni migliorate, ci sono anche nuove funzioni implementate e un’interfaccia moderna e più accattivante. Ma soprattutto, ci sono nuove sfumature cromatiche che dovrebbero non affaticare la vista, e su questo tema è stata aggiunta anche la modalità dark mode.</p>
      <p>Sempre a proposito dell’interfaccia, inserito anche un nuovo font denominato <b>Oppo Sans</b>, sviluppato da Hanyi Fonts per il mercato cinese e da Pentagram per i mercati occidentali. Tra le nuove funzionalità, invece, abbiamo il pulsante Flashback che permette di passare velocemente da un’app all’altra e il Focus Mode. Diverse invece le opzioni aggiuntive inserite per la fotocamera.</p>
      <p>Come dicevamo, però, il forte sembrano essere le nuove restrizioni garantite. Si parla di un incremento del 25% nell’avvio delle app e del 40% nell’uso della RAM rispetto al precedente OS. Di default l’aggiornamento sarà disponibile, come dicevamo, per <b>Reno3</b> in uscita a dicembre, ma l’attesa sta per finire anche per altri device della casa. Il 25 novembre sarà il turno di Oppo Reno, Reno 10X Zoom e Reno Ace, a dicembre sarà aggiornato Reno2. Nel primo trimestre del prossimo anno invece toccherà a Reno2 Z, Reno Z, Find X, R17, R17 Pro e K5, successivamente toccherà invece a Oppo R15, K3, A9, A9x, A11 e A11x.</p>
      <p>Potrebbe interessarti anche <a href="https://www.investireoggi.it/tech/virus-nella-ricarica-usb-gli-smartphone-rischiano-di-perdere-tutti-i-dati/">Virus nella ricarica USB, gli smartphone rischiano di perdere tutti i dati</a></p>
    </article>
  </body>
</html>