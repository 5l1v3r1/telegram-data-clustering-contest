<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462256/%E0%A6%97%E0%A7%8B%E0%A6%AA%E0%A6%BE%E0%A6%B2%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%95%E0%A6%AD%E0%A6%BE%E0%A6%B0%E0%A7%8D%E0%A6%A1%E0%A6%AD%E0%A7%8D%E0%A6%AF%E0%A6%BE%E0%A6%A8-%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A7%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-21T15:42:00+00:00"/>
    <meta property="og:title" content="গোপালগঞ্জে কভার্ডভ্যান চাপায় নিহত ২"/>
    <meta property="og:description" content="নিজস্ব সংবাদদাতা, গোপালগঞ্জ ॥ গোপালগঞ্জে কভার্ড-ভ্যান চাপায় ব্যাটারী-চালিত ভ্যানের দু’ ব্যক্তি নিহত হয়েছেন। আহত হয়েছেন আরও একজন। বৃহষ্পতিবার সকালে ঢাকা-খুলনা মহাসড়কে গোপালগঞ্জ সদর উপজেলার ডুমদিয়া এলাকায় এ দুর্ঘটনা ঘটে। এরপর স্থানীয় বিক্ষুব্ধ জনতা টায়ার জ্বালিয়ে সড়কটি আধাঘন্টা অবরোধ করে রাখে। নিহতরা হলেন, ভ্যান-চালক কাশিয়ানী ..."/>
  </head>
  <body>
    <article>
      <h1>গোপালগঞ্জে কভার্ডভ্যান চাপায় নিহত ২</h1>
      <address>
        <time datetime="2019-11-21T15:42:00+00:00">21 Nov 2019, 15:42</time>
      </address>
      <figure>
        <img src="http://www.dailyjanakantha.com/files/201911/1574354523_27.jpg"/>
      </figure>
      <p>নিজস্ব সংবাদদাতা, গোপালগঞ্জ ॥ গোপালগঞ্জে কভার্ড-ভ্যান চাপায় ব্যাটারী-চালিত ভ্যানের দু’ ব্যক্তি নিহত হয়েছেন। আহত হয়েছেন আরও একজন। বৃহষ্পতিবার সকালে ঢাকা-খুলনা মহাসড়কে গোপালগঞ্জ সদর উপজেলার ডুমদিয়া এলাকায় এ দুর্ঘটনা ঘটে। এরপর স্থানীয় বিক্ষুব্ধ জনতা টায়ার জ্বালিয়ে সড়কটি আধাঘন্টা অবরোধ করে রাখে।</p>
      <p>নিহতরা হলেন, ভ্যান-চালক কাশিয়ানী উপজেলার শংকরপাশা গ্রামের মৃত আয়েন উদ্দিন সিকদারের ছেলে আব্দুল মান্নান সিকদার (৬০) ও ভ্যানযাত্রী গোপালগঞ্জ সদর উপজেলার তেবাড়িয়া গ্রামের মোতালেব সরদারের ছেলে রাজমিন্ত্রী মঞ্জুর সরদার (৩৮)। এছাড়া ভ্যানযাত্রী মঞ্জুর সরদারের ছেলে হৃদয় সরদার (১৫) আহত হয়।</p>
      <p>গোপালগঞ্জ সদর থানার সাব-ইন্সপেক্টর সাইফুল ইসলাম জানিয়েছেন, গোপালগঞ্জ থেকে কাশিয়ানীগামী প্রাণ গ্রুপের একটি কভার্ড-ভ্যান ডুমদিয়া পৌঁছিলে বিপরীত দিক থেকে আসা ব্যাটারী-চালিত ভ্যানের মুখোমুখি সংঘর্ষে ঘটনাস্থলেই ভ্যানযাত্রী মঞ্জুর সরদার নিহত হয়। হাসপাতালের আনার পর ভ্যান চালক আব্দুল মান্নান সিকদার মারা যান। মঞ্জুরের ছেলে হৃদয়কে গোপালগঞ্জ ২৫০-শয্যাবিশিষ্ট জেনারেল হাসপাতালে ভর্তি করা হয়েছে। মঞ্জুর ও তার ছেলে রাজমিস্ত্রীর কাজ করার জন্য ভ্যানে করে গোপালগঞ্জের পুলিশ লাইন এলাকায় যাচ্ছিলেন। ঘাতক কভার্ড-ভ্যানটি বিজয়পাশা থেকে আটক করা হয়েছে।</p>
      <p>এদিকে দুর্ঘটনার পর স্থানীয় বিক্ষুব্ধ লোকজন টায়ার জ্বালিয়ে মহাসড়কে যান চলাচল বন্ধ করে দিলে আধাঘন্টা পর গোপালগঞ্জ সদরের ইউএনও মোঃ সাদিকুর রহমান খান ঘটনাস্থলে গিয়ে স্থানীয়দের সঙ্গে কথা বললে তারা অবরোধ তুলে নেন।</p>
    </article>
  </body>
</html>