<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/nashi-yevropeyski-partneri-zanepokoyeni-zgortannyam-reform-v-ukrayini-ta-politichnimi-peresliduvannyami-gerasimov/"/>
    <meta property="og:site_name" content="Прямий"/>
    <meta property="article:published_time" content="2019-11-21T15:23:00+00:00"/>
    <meta property="og:title" content="Наші європейські партнери занепокоєні згортанням реформ в Україні та політичними переслідуваннями - Герасимов"/>
    <meta property="og:description" content="Європейські партнери України занепокоєні тими негативними процесами, які останні півроку відбуваються в Україні. Про це &quot;Прямому&quot; на саміті Європейської"/>
  </head>
  <body>
    <article>
      <h1>Наші європейські партнери занепокоєні згортанням реформ в Україні та політичними переслідуваннями - Герасимов</h1>
      <address>
        <time datetime="2019-11-21T15:23:00+00:00">21 Nov 2019, 15:23</time>
      </address>
      <p>
        <b>Європейські партнери України занепокоєні тими негативними процесами, які останні півроку відбуваються в Україні.</b>
      </p>
      <p>Про це <b>"Прямому"</b> на саміті Європейської народної партії заявив народний депутат, співголова фракції "Європейська Солідарність" <b>Артур Герасимов</b>.</p>
      <p>Під час зустрічей представники Євросоюзу зазначили, що останнім часом є певні ризики згортання реформ в Україні. Зокрема, реформи децентралізації, медичної і судової реформи. "Наші європейські партнери також висловлюють занепокоєння політичними переслідуваннями і вибірковим правосуддям, яке вони сьогодні бачать в Україні", – зауважив співголова фракції.</p>
      <p>Політик також зазначив, що саміт Європейської народної партії – це унікальний майданчик, де в один час в одному місці збираються всі найвпливовіші європейські політики. І делегація "Європейської Солідарності" цим вдало скористалася.</p>
      <p>"На всіх зустрічах наша делегація піднімала ключову тему: російську агресія проти України. Ми наголошували на важливості допомоги і підтримки України на цьому шляху. Адже Україна – на передовій боротьби за європейські цінності і норми", – зауважив народний депутат.</p>
      <figure>
        <iframe src="https://www.youtube.com/embed/bnj5DlJPzF0" width="640" height="360" data-service="Youtube" scrolling="no"/>
      </figure>
      <p>Нагадаємо, раніше Порошенко повідомляв, що <a href="https://prm.ua/lideri-yevropeyskih-krayin-pidtverdili-shho-dveri-yes-vidkriti-dlya-ukrayini-poroshenko/">лідери європейських країн, члени Європейської народної партії підтвердили, що двері Європейського Союзу відкриті для України.</a></p>
      <p>Також <a href="https://prm.ua/nimechchina-bude-nagoloshuvati-na-prodovzhenni-sanktsiy-proti-rosiyi-poroshenko-pro-rozmovu-z-merkel/">на зустрічі конгресу "Європейської народної партії" у Загребі п'ятий президент України, лідер "Європейської Солідарності" обговорив з канцлером Німеччини Ангелою Меркель</a> майбутню зустріч у нормандському форматі та необхідність збереження санкцій проти Росії.</p>
      <related>
        <h4>Схожі новини</h4>
        <a href="https://prm.ua/lideri-yevrosoyuzu-vislovili-pidtrimku-reform-yaki-mi-p-yat-rokiv-robili-v-ukrayini-poroshenko/"/>
        <a href="https://prm.ua/lideri-yevropeyskih-krayin-pidtverdili-shho-dveri-yes-vidkriti-dlya-ukrayini-poroshenko/"/>
        <a href="https://prm.ua/u-yevropi-zanepokoyeni-peresliduvannyam-politichnih-oponentiv-v-ukrayini-poroshenko/"/>
      </related>
    </article>
  </body>
</html>