<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/lavori-galaxy-s11-procedono-la-variante-5g-prende-forma-ci-sara-spazio-anche-quella-lte-foto-683917/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T15:10:00+00:00"/>
    <meta property="og:title" content="I lavori per Galaxy S11 procedono: la variante 5G prende forma, ma ci sarà spazio anche per quella LTE (foto)"/>
    <meta property="og:description" content="Il prossimo top di gamma Samsung che catalizzerà l’attenzione del mondo tech sarà Galaxy S11, il quale si presenterà in..."/>
  </head>
  <body>
    <article>
      <h1>I lavori per Galaxy S11 procedono: la variante 5G prende forma, ma ci sarà spazio anche per quella LTE (foto)</h1>
      <address><time datetime="2019-11-21T15:10:00+00:00">21 Nov 2019, 15:10</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Il prossimo top di gamma <a href="https://www.androidworld.it/tag/samsung/">Samsung</a> che catalizzerà l’attenzione del mondo tech sarà <a href="https://www.androidworld.it/tag/samsung-galaxy-s11/">Galaxy S11</a>, il quale si presenterà in <b>diverse varianti</b> entro il primo trimestre del 2020. Le ultime informazioni trapelate in rete sul suo conto mettono in luce come le varianti <b>5G</b> ed <b>LTE</b> stiano prendendo forma.</p>
      <p>La <b>variante 5G</b> di Galaxy S11 è stata appena <b>certificata</b> presso l’ente <i>CCC</i> cinese: il codice modello è identificato dalla sigla <b>SM-G9860</b> e la certificazione appena acquisita suggerisce anche che lo smartphone supporterà la <b>ricarica rapida</b> con output fino a <b>25W</b>.</p>
      <p>Inoltre, <a href="https://www.galaxyclub.nl/nieuws/samsung-start-eindelijk-firmware-ontwikkeling-voor-twee-galaxy-s11-modellen-met-4g/"><i>GalaxyClub</i></a> ha evidenziato come Samsung stia <b>lavorando</b> anche alle varianti LTE di Galaxy S11: sarebbe infatti iniziato lo <b>sviluppo dei firmware</b> dedicati a <b>Galaxy S11</b> ed a <b>Galaxy S11e</b>, identificati rispettivamente dai codici modello SM-G985F e SM-G980F. Al momento rimane poco chiaro <b>quante e quali varianti</b> di Galaxy S11 saranno 5G in Europa. Vi terremo aggiornati sugli ulteriori sviluppi.</p>
      <p>Via: <a href="https://www.xda-developers.com/samsung-galaxy-s11-gets-certified-with-5g-and-25w-charging-support/">XDA</a></p>
    </article>
  </body>
</html>