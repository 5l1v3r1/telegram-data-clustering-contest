<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426198/paixnidi-kombiko-ayto-me-ton-iwniko-gia-ton-kolosso"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T15:45:01+00:00"/>
    <meta property="og:title" content="Παιχνίδι κομβικό αυτό με τον Ιωνικό για τον Κολοσσό"/>
    <meta property="og:description" content="Με στόχο να κερδίσει, για να διασκεδάσει τις εντυπώσεις από την ήττα στη Ρόδο κόντρα στη Λάρισα το περασμένο Σάββατο θ’ αγωνιστεί μεθαύριο (15.45) ο Κολοσσός εκτός έδρας με τον Ιωνικό, μια από τις αξιόλογες ομάδες στην Basket League."/>
  </head>
  <body>
    <article>
      <h1>Παιχνίδι κομβικό αυτό με τον Ιωνικό για τον Κολοσσό</h1>
      <h2>Με νίκη μεθαύριο, ο Κολοσσός δείχνει ότι μπορεί να γίνει νέα αρχή και να διεκδικήσει μια όσο γίνεται καλύτερη θέση στη φετινή Basket League</h2>
      <address>
        <time datetime="2019-11-21T15:45:01+00:00">21 Nov 2019, 15:45</time>
      </address>
      <p>
        <b>Με στόχο να κερδίσει, για να διασκεδάσει τις εντυπώσεις από την ήττα στη Ρόδο κόντρα στη Λάρισα το περασμένο Σάββατο θ’ αγωνιστεί μεθαύριο (15.45) ο Κολοσσός εκτός έδρας με τον Ιωνικό, μια από τις αξιόλογες ομάδες στην Basket League.</b>
      </p>
      <p>Οι ήττες στις λεπτομέρειες έχουν στοιχίσει φέτος στην ομάδα του Άρη Λυκογιάννη, γι’ αυτό το συγκεκριμένο παιχνίδι αποτελεί και μιας πρώτης τάξεως ευκαιρία να παρουσιάσει ένα σαφώς καλύτερο αγωνιστικό πρόσωπο. Μια νίκη μεθαύριο λοιπόν μπορεί ν’ αποδειχτεί βάλσαμο, αν αναλογιστούμε πως στη συνέχεια ο Κολοσσός θα υποδεχτεί τον Παναθηναϊκό και βλέποντας το καθαρά ρεαλιστικά, είναι απειροελάχιστες οι πιθανότητες επιτυχίας βάσει της μεγάλης διαφοράς δυναμικότητας. Μετά από εφτά αγωνιστικές, η βαθμολογία είναι η παρακάτω:</p>
      <p><b>ΟΜΑΔΑ ΒΑΘ ΑΓ Ν - Η</b><br/>ΚΑΕ ΠΑΝΑΘΗΝΑΪΚΟΣ ΟΠΑΠ 14 7 7 - 0</p>
      <p>ΠΕΡΙΣΤΕΡΙ WINMASTERS 13 7 6 - 1</p>
      <p>ΠΡΟΜΗΘΕΑΣ 12 7 5 - 2</p>
      <p>ΛΑΥΡΙΟ MEGABOLT 12 7 5 - 2</p>
      <p>ΗΦΑΙΣΤΟΣ ΛΗΜΝΟΥ 11 7 4 - 3</p>
      <p>ΙΩΝΙΚΟΣ ΝΙΚΑΙΑΣ AFFIDEA 11 7 4 - 3</p>
      <p>ΑΕΚ 10 7 3 - 4</p>
      <p>ΚΟΛΟΣΣΟΣ H HOTELS 10 7 3 - 4</p>
      <p>ΗΡΑΚΛΗΣ 10 7 3 - 4</p>
      <p>ΠΑΟΚ 9 7 2 - 5</p>
      <p>ΠΑΝΙΩΝΙΟΣ SU CASA 9 7 2 - 5</p>
      <p>ΡΕΘΥΜΝΟ CRETAN KINGS 9 7 2 - 5</p>
      <p>ΛΑΡΙΣΑ 9 7 2 - 5</p>
      <p>ΑΡΗΣ 8 7 1 - 6</p>
      <p><b>Πρώτη φορά Black Friday<br/>στα εισιτήρια του Κολοσσού</b><br/>Η ΚΑΕ Κολοσσός H Hotels εξέδωσε ανακοίνωση για τη διάθεση των εισιτηρίων με προνομιακές τιμές, πρώτη φορά φέτος, συμμετέχοντας και στο κομμάτι αυτό της Black Friday.</p>
      <p>Η ανακοίνωση: <br/>«Στήριξε την ομάδα σου κι επωφελήσου από τις ειδικές τιμές στις κάρτες διαρκείας του Κολοσσού H Hotels.</p>
      <p>Κλείσε τώρα θέση για το μεγάλο παιχνίδι με τον Παναθηναϊκό ΟΠΑΠ και τους επόμενους 8 εντός έδρας αγώνες σε προνομιακές τιμές:</p>
      <p><b>BASIC</b> (Πέταλο Α&amp;Β): 60€<br/><b>PREMIUM</b> (Θύρες 1-2-4): 130€<br/><b>Gold</b>: 220€<br/><b>Πολυθρόνα Β’ Σειρά</b>: 350€<br/><b>Πολυθρόνα Α’ σειρά: </b>550€<br/>Η προσφορά ισχύει για κρατήσεις έως 23/11 και εξόφληση έως 29/11.</p>
      <p>Πληροφορίες στα γραφεία του Κολοσσού H Hotels (Πλ. Βρούχου, τηλ: 2241022261).»</p>
      <p><b>Για τα εισιτήρια με τον Παναθηναϊκό:</b><br/>Μετά τον αγώνα του ερχόμενου Σαββάτου κόντρα στον Ιωνικό, ο Κολοσσός θα υποδεχτεί στην Καλλιθέα τον δυνατό Παναθηναϊκό και οι φίλαθλοι θα μπορούν να προμηθεύονται τα εισιτήρια τους από τη Δευτέρα, 25 Νοεμβρίου, με τιμές από 10 έως 25 ευρώ.</p>
    </article>
  </body>
</html>