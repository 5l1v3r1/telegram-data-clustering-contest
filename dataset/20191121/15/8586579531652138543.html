<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/milli-savunma-bakani-hulusi-akar-teror-devleti-hayali-bitti-257365h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T15:13:00+00:00"/>
    <meta property="og:title" content="Milli Savunma Bakanı Hulusi Akar: Terör devleti hayali bitti"/>
    <meta property="og:description" content="Milli Savunma Bakanı Hulusi Akar, &quot;Yaptığımız harekatların sonucu terör koridoru, terör devleti oluşturulması hayali bitti.&quot; dedi."/>
  </head>
  <body>
    <article>
      <h1>Milli Savunma Bakanı Hulusi Akar: Terör devleti hayali bitti</h1>
      <address><time datetime="2019-11-21T15:13:00+00:00">21 Nov 2019, 15:13</time> by <a rel="author">Yeni Çağ Gazetesi</a></address>
      <p>
        <b>Milli Savunma Bakanı Hulusi Akar, "Yaptığımız harekatların sonucu terör koridoru, terör devleti oluşturulması hayali bitti." dedi.</b>
      </p>
      <p>Milli Savunma Bakanı Hulusi Akar, Barış Pınarı Harekâtı'na ilişkin yaptığı açıklamada, "Yaptığımız harekatların sonucu terör koridoru, terör devleti oluşturulması hayali bitti." dedi.</p>
      <p>Akar, 53.8 milyar değerindeki Milli Savunma Bakanlığı 2020 yılı bütçesinin ardından, TBMM Plan ve Bütçe Komisyonu'nda vekillerin sorularını yanıtladı. Barış Pınarı Harekatı'na dikkat çeken Akar, "Harekatın sonuçları neye vardı: Terör koridoru oluşturulması meselesi bitti. 'Amerikalılar Rojava hayali bitti' diyor" ifadesini kullandı.</p>
      <p>Suriye Milli Ordusu’na yönelik gelen eleştirilere yanıt veren Akar, “Bu insanların El Kaideci falan olmaları söz konusu değil. Bunların amacı bir şekilde ülkelerini kurtarmaktır. Kendi ülkesi için çalışan bir gruptan söz ediyoruz” dedi.</p>
      <p>Akar, “Yurt içi ve yurt dışındaki faaliyetlerimiz savaş değil, terörle mücadeledir” ifadesini kullandı.</p>
      <p>
        <b>"ASKERLİĞİN 6 AYA DÜŞÜRÜLMESİ ZAFİYET YARATMADI"</b>
      </p>
      <p>Yeni askerlik sistemi ile askerliğin 6 aya düşmesi ile herhangi bir zafiyetin yaşanmadığını belirten Akar, “Kanun çıkmadan önce 217 bin er ve erbaş vardı. Şu an hali hazırda 231 bin 921 er ve erbaş bulunuyor. Askerliğin 6 aya düşürülmesi zafiyet yaratmadı” dedi.</p>
      <related>
        <a href="https://www.yenicaggazetesi.com.tr/msb-geri-donuslerin-surmesi-bekleniyor-257360h.htm"/>
        <a href="https://www.yenicaggazetesi.com.tr/rasulaynda-saglik-hizmeti-verilmeye-baslandi-256805h.htm"/>
        <a href="https://www.yenicaggazetesi.com.tr/teror-orgutu-pkk-okulu-mevzi-haline-getirmis-256767h.htm"/>
        <a href="https://www.yenicaggazetesi.com.tr/msb-acikladi-yuzlercesi-imha-edildi-256633h.htm"/>
      </related>
    </article>
  </body>
</html>