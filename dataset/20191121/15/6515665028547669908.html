<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/bosna-i-hercegovina/3362025/ovako-mektic-laze-o-ulasku-bih-u-nato-objavljuje-samo-deo-dokumenata-koji-njemu-odgovaraju-a-cinjenice-govore-drugacije"/>
    <meta property="og:site_name" content="kurir.rs"/>
    <meta property="article:published_time" content="2019-11-21T15:10:00+00:00"/>
    <meta property="og:title" content="OVAKO MEKTIĆ LAŽE O ULASKU BiH U NATO Objavljuje samo deo dokumenata koji njemu odgovaraju, a činjenice govore drugačije"/>
    <meta property="og:description" content="Ministar bezbednosti u tehničkom mandatu u Savetu ministara BiH, Dragan Mektić, svesno je pokušao da obmane javnost objavljivanjem dela dokumenta sa zvanične internet stranice NATO-a."/>
  </head>
  <body>
    <article>
      <h6 class="kicker">obrukao se</h6>
      <h1>OVAKO MEKTIĆ LAŽE O ULASKU BiH U NATO Objavljuje samo deo dokumenata koji njemu odgovaraju, a činjenice govore drugačije</h1>
      <address>
        <time datetime="2019-11-21T15:10:00+00:00">21 Nov 2019, 15:10</time>
      </address>
      <p>
        <b>Ministar bezbednosti u tehničkom mandatu u Savetu ministara BiH, Dragan Mektić, svesno je pokušao da obmane javnost objavljivanjem dela dokumenta sa zvanične internet stranice NATO-a.</b>
      </p>
      <p>Dokument je postavljen 18. februara 2019. godine i u njemu jasno stoji da "Akcioni plan za članstvo (MAP) je program saveta, pomoći i praktične podrške NATO-a prilagođen individualnim potrebama zemalja koje žele da se pridruže Alijansi.</p>
      <p>Navodi se da učešće u MAP-u ne prejudicira bilo kakvu odluku Saveza o budućem članstvu, a trenutni učesnici su BiH i Republika Severna Makedonija.</p>
      <p>Međutim, Mektić je to drugačije interpretirao.</p>
      <figure>
        <iframe data-src="https://twitter.com/DraganMektic/status/1197440004185821184?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Ovo je zvanična stranica NATO-a iz koje se vidi da je BiH i definitivno u MAP-u, dakle, u procesu integracija u NATO pakt. Zemlje članice MAP-a su dužne da dostavljaju godišnje izveštaje o reformama sektora odbrane i bezbednosti. Pa ti Mile i dalje palamudi narodu", stoji na profilu Dragana Mektića na Tviteru.</p>
      <p>Zemlje koje učestvuju u MAP-u podnose pojedinačne godišnje nacionalne programe o njihovim pripremama za moguće buduće članstvo. Oni pokrivaju političke, ekonomske, odbrambene, resursne, bezbednosne i pravne aspekte.</p>
      <p>Mektić obmanjuje javnost i svesno prikriva istinu, postavljajući samo delove teksta koji njemu odgovaraju.</p>
      <p>Originalni članak može se pročitati na <a href="https://www.nato.int/cps/en/natolive/topics_37356.htm">ovom linku</a> i to na engleskom, francuskom, ruskom i ukrajinskom jeziku.</p>
      <p>Inače, u momentu objavljivanja teksta u februaru, Dragan Mektić je sedeo u ministarskoj fotelji i obavljao dužnosti ministra bezbednosti.</p>
      <p>Kurir.rs/Atvbl.com Foto: Youtube/Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3361169/ministarski-recnik-nema-sta-mektic-prostak-na-tviteru-piskarao-vulgarne-poruke-o-vucicu"/>
        <a href="https://www.kurir.rs/region/bosna-i-hercegovina/3350153/borce-islamske-drzave-iz-bih-cekaju-tuzbe-mektic-kaze-da-je-u-pitanju-vise-desetina-muskaraca-koji-se-nalaze-po-sirijskim-kampovima"/>
        <a href="https://www.kurir.rs/region/bosna-i-hercegovina/3344759/kardinal-puljic-isprozivao-mektica-zbog-migrantske-krize-kaze-da-doprinosi-neredima-i-haosu-a-ministar-bezbednosti-bih-mu-je-onda-zestoko-uzvratio"/>
      </related>
    </article>
  </body>
</html>