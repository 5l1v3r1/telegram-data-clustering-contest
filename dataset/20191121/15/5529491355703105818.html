<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/chiara-giunchi-cavernoma-portale-trapianto-3120042/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T15:04:04+00:00"/>
    <meta property="og:title" content="Chiara Giunchi, 20 anni, costretta in casa dal cavernoma portale. Solo un trapianto può salvarla"/>
    <meta property="og:description" content="CERVIA (RAVENNA) – Chiara Giunchi ha 20 anni, vive a Cervia (Ravenna) e da 14 anni fa i conti con una rara patologia progressiva che le impedisce di condurre una vita normale, obbligandola a passare le giornate chiusa in casa in attesa di un trapianto di fegato. Soffre infatti di cavernoma portale, o cavernoma epatico, una condizione caratterizzata dalla progressiva ostruzione di un tratto della vena porta (il vaso sanguigno che porta il sangue dall’intestino al fegato), a causa di un coagulo di sangue.  E’ stato proprio quando Chiara aveva sei anni che le è stata diagnosticata la malattia. Da allora la sua vita è cambiata radicalmente. Eppure se la diagnosi fosse arrivata prima sarebbe stata possibile anche una cura risolutiva, che però non c’è stata. Aversa, rapina in banca in stile Fast&amp;Furious: auto e camion bloccano centro, altro mezzo sfonda le vetrineNervi, frana in via del Commercio: venti persone evacuate Sotto accusa la famiglia di Chiara ha messo i medici che ne hanno seguito il parto, e i giudici…"/>
  </head>
  <body>
    <article>
      <h1>Chiara Giunchi, 20 anni, costretta in casa dal cavernoma portale. Solo un trapianto può salvarla</h1>
      <address><time datetime="2019-11-21T15:04:04+00:00">21 Nov 2019, 15:04</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/chiara_giunchi-1.jpg"/>
        <figcaption>Chiara Giunchi</figcaption>
      </figure>
      <p>CERVIA (RAVENNA) –<b> Chiara Giunchi</b> ha 20 anni, vive a Cervia (Ravenna) e da 14 anni fa i conti con una rara patologia progressiva che le impedisce di condurre una vita normale, obbligandola a passare le giornate chiusa in casa in attesa di un trapianto di fegato. Soffre infatti di <b>cavernoma portale,</b> o cavernoma epatico, una condizione caratterizzata dalla progressiva ostruzione di un tratto della vena porta (il vaso sanguigno che porta il sangue dall’intestino al fegato), a causa di un coagulo di sangue. </p>
      <p>E’ stato proprio quando Chiara aveva sei anni che le è stata diagnosticata la malattia. Da allora la sua vita è cambiata radicalmente. Eppure se la diagnosi fosse arrivata prima sarebbe stata possibile anche una cura risolutiva, che però non c’è stata. </p>
      <figure>
        <a href="https://www.blitzquotidiano.it/cronaca-italia/aversa-rapina-banca-fast-furious-3120228/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/aversa-rapina-banca-fast-furious-3120228/">
          <img src="https://static.blitzquotidiano.it/wp/wp-content/uploads/2019/11/carabinieri_ansa-10-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/aversa-rapina-banca-fast-furious-3120228/">Aversa, rapina in banca in stile Fast&amp;Furious: auto e camion bloccano centro, altro mezzo sfonda le vetrine</a>
      </h3>
      <figure>
        <a href="https://www.blitzquotidiano.it/cronaca-italia/nervi-frana-via-del-commercio-3120222/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/nervi-frana-via-del-commercio-3120222/">
          <img src="https://static.blitzquotidiano.it/wp/wp-content/uploads/2019/11/nervi_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/nervi-frana-via-del-commercio-3120222/">Nervi, frana in via del Commercio: venti persone evacuate</a>
      </h3>
      <p>Sotto accusa la famiglia di Chiara ha messo i medici che ne hanno seguito il parto, e i giudici del Tribunale di Ravenna hanno confermato le responsabilità mediche nel provocarle questa malattia. </p>
      <p>Adesso la patologia si è evoluta a tal punto che per Chiara è necessario un trapianto di fegato. La ragazza è in lista al Centro Trapianti dell’ospedale Molinette di Torino, anche se non è certo che questo possa ridare a Chiara una vita del tutto normale. </p>
      <p>In attesa del trapianto, lei non può fare sport, assume diversi farmaci e deve restare chiusa in casa. Ma continua a sperare, come ha spiegato lei stessa a Fanpage: “Spesso sono arrabbiata e preoccupata dal fatto che non ci sia una cura ma credo nel destino e credo che tutto possa andare nel verso più giusto per ogni persona. Incrociamo le dita”. (Fonte: Fanpage)</p>
      <p> </p>
    </article>
  </body>
</html>