<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837051-uryad-vidstoroniv-vid-vikonannya-obovyazkiv-kerivnitstvo-arma-goncharuk"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T15:06:00+00:00"/>
    <meta property="og:title" content="Уряд відсторонив від виконання обов'язків керівництво АРМА – Гончарук"/>
    <meta property="og:description" content="КИЇВ. 21 листопада. УНН. Уряд відсторонив від виконання обов’язків керівництво Національного агентства України з питань виявлення, розшуку та …"/>
  </head>
  <body>
    <article>
      <h1>Уряд відсторонив від виконання обов'язків керівництво АРМА – Гончарук</h1>
      <address><time datetime="2019-11-21T15:06:00+00:00">21 Nov 2019, 15:06</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Уряд відсторонив від виконання обов’язків керівництво Національного агентства України з питань виявлення, розшуку та управління активами, отриманими від корупційних та інших злочинів (АРМА) на тлі ситуації в Новояворівську та Новому Роздолі. Про це написав прем’єр-міністр Олексій Гончарук у Facebook, передає <b>УНН</b>.</p>
      <p>"Уряд притягнув до дисциплінарної відповідальності керівництво АРМА за допущення зриву опалювального сезону в регіоні та відсторонив його від виконання обов’язків“,- написав Гончарук.</p>
      <p>З його слів, у Новояворівськ подали тепло — у четвер зранку було розпочато нагрівання систем, протягом дня в домівки мешканців міста почне надходити тепло.</p>
      <p>“У Новому Роздолі продовжують ремонтні роботи. Бригади працюють безперервно, вже ліквідували чотири пориви на трасах. Запуск опалення заплановано на завтра. Майже всі працівники оформлені на роботу та вже отримали перші виплати заробітної платні”, — додав прем’єр.</p>
      <p>Раніше <b>УНН</b> <a href="https://www.unn.com.ua/uk/news/1755224-dva-mista-na-lvivschini-zalishatsya-bez-opalennya-cherez-nekompetentni-diyi-arma">повідомляв</a>, що дві ТЕЦ — у містах Новояворівськ та Новий Розділ, які були влітку арештовані НАБУ, — не можуть отримати газ для початку опалювального сезону.</p>
      <p>Ситуація з опалювальним сезоном у Новояворівську та Новому Роздолі на Львівщині була визнана надзвичайною техногенного характеру.</p>
      <p>Потім <a href="https://www.unn.com.ua/uk/news/1836502-problemi-iz-opalennyam-na-lvivschini-priznacheno-kerivnika-novorozdilskoyi-ta-novoyavorivskoyi-tets">призначили</a> нового керівника Новороздільської та Новояворівської ТЕЦ, які є відокремленим підрозділом підприємства групи Нафтогаз ТОВ “Нафтогаз Тепло”.</p>
    </article>
  </body>
</html>