<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/gorghiu-atac-virulent-la-dancila-si-a-inscenat-singura-un-drum-pe-la-dna-ca-sa-se-victimizeze-18602804"/>
    <meta property="og:site_name" content="Gândul"/>
    <meta property="article:published_time" content="2019-11-21T15:57:08+00:00"/>
    <meta property="og:title" content="Gorghiu, atac virulent la Dăncilă: Şi-a înscenat singură un drum pe la DNA ca să se victimizeze"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Gorghiu, atac virulent la Dăncilă: Şi-a înscenat singură un drum pe la DNA ca să se victimizeze</h1>
      <h2>Senatorul PNL Alina Gorghiu o acuză pe Viorica Dăncilă că şi-a înscenat un drum la DNA pentru a se putea victimiza. Liberalul a afirmat că prestaţia unui candidat la prezidenţiale nu se judecă după numărul de broşe pe care le deţine, ci după ce ştie să facă.</h2>
      <address><time datetime="2019-11-21T15:57:08+00:00">21 Nov 2019, 15:57</time> by <a rel="author" href="https://www.gandul.info/autor/petre-mazilu" target="_blank">Petre Mazilu</a></address>
      <p>„Prestaţia unui candidat nu se judecă în funcţie de câte ore stă pe tocuri în faţa jurnaliştilor, nu se judecă nici măcar în funcţie de câte broşe şi ceasuri scumpe are şi uită să le treacă în declaraţia de avere. prestaţia unui candidat se evaluează în funcţie de ce ştie, cât ştie şi de ce poate să aducă bine pentru România normală. Tupeul pe care îl au contracandidaţii noştri de la PSD, echipa lor de campanie este fără limite. Astăzi, de exemplu, Viorica Dăncilă şi-a înscenat singură un drum pe la DNA ca să se victimizeze. A prezentat bilanţul guvernrii, iar când a venit vorba de 10 august a spus că a fost în concediu, nici măcar nu şi-a cerut scuze”, a spus Alina Gorghiu, în Galaţi.</p>
      <p>DNA a anunţat, joi, că Viorica Dăncilă, candidat la prezidenţiale, nu va fi citată pentru audiere, subliniind că informaţiile din spaţiul public potrivit cărora fostul premier va ajunge în faţa procurorilor sunt false.</p>
      <p>„Referitor la informaţiile vehiculate în spaţiul public care acreditează ideea că un candidat la Preşedinţia României urmează să fie citat la DNA, în data de 22 noiembrie 2019, Biroul de Informare şi Relaţii Publice este abilitat să precizeze că toate aceste informaţii sunt false”, transmite DNA, printr-o dezminţire transmise presei.</p>
      <p>Precizările vin după ce în spaţiul public au apărut informaţii potrivit cărora Viorica Dăncilă urmează să fie citată de procurori pentru a fi audiată.</p>
      <related>
        <h4>Citeşte şi</h4>
        <a href="https://www.gandul.info/politica/alina-gorghiu-chiar-nu-mai-sunt-necesare-dezbateri-intre-klaus-iohannnis-si-viorica-dancila-18572022?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/alina-gorghiu-ar-putea-fi-propusa-de-pnl-la-sefia-senatului-18541653?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/votul-investire-guvernului-orban-anunta-avem-doua-absente-senator-usr-deputat-alde-accept-psd-imi-evalueze-ministrii-mergem-guvernul-l-anuntat-sedinta-plenului-reunit-condusa-alina-gorghiu-18537934?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>