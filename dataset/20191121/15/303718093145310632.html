<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/omleidingen-bij-zonnelaan-en-pleiadenlaan/"/>
    <meta property="og:site_name" content="OOG"/>
    <meta property="article:published_time" content="2019-11-21T15:53:00+00:00"/>
    <meta property="og:title" content="Omleidingen bij Zonnelaan en Pleiadenlaan"/>
    <meta property="og:description" content="Komend weekend wordt er gewerkt aan de Zonnelaan en de Pleiadenlaan, vlakbij winkelcentrum Paddepoel. Het winkelcentrum is bereikbaar via een omleiding.WarmteStad voert dit weekend werkzaamheden u"/>
  </head>
  <body>
    <article>
      <h1>Omleidingen bij Zonnelaan en Pleiadenlaan</h1>
      <address><time datetime="2019-11-21T15:53:00+00:00">21 Nov 2019, 15:53</time> by <a rel="author">Gert van Akkeren</a></address>
      <p>
        <b>Komend weekend wordt er gewerkt aan de Zonnelaan en de Pleiadenlaan, vlakbij winkelcentrum Paddepoel. Het winkelcentrum is bereikbaar via een omleiding.</b>
      </p>
      <p>WarmteStad voert dit weekend werkzaamheden uit aan het warmtenet. Daarvoor wordt het kruispunt Zonnelaan/Pleiadenlaan van vrijdag 22 november 19.00 uur tot zondag 24 november 12.00 uur afgesloten. Het verkeer wordt met gele borden omgeleid. Ook zijn er verkeersbegeleiders aanwezig om de weggebruikers te helpen.</p>
      <p>Komend weekend wordt ook het asfalt op de Zonnelaan verwijderd, tussen de kruising met de Eikenlaan en de kruising met de Pleiadenlaan. Dit deel van de Zonnelaan is gestremd van vrijdag 22 november 19.00 uur tot maandag 25 november 06.00 uur. Het kruispunt Eikenlaan/Zonnelaan blijft bereikbaar.</p>
    </article>
  </body>
</html>