<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/babh-prodadeni-sa-50-kg-sudzhuk-zarazen-s-listeriia-6102388"/>
    <meta property="og:site_name" content="Vesti"/>
    <meta property="article:published_time" content="2019-11-21T15:22:00+00:00"/>
    <meta property="og:title" content="БАБХ: Продадени са 50 кг суджук, заразен с листерия"/>
    <meta property="og:description" content="Агенцията взе извънредно 300 проби от готови за консумация храни"/>
  </head>
  <body>
    <article>
      <h1>БАБХ: Продадени са 50 кг суджук, заразен с листерия</h1>
      <h2>Агенцията взе извънредно 300 проби от готови за консумация храни</h2>
      <address>
        <time datetime="2019-11-21T15:22:00+00:00">21 Nov 2019, 15:22</time>
      </address>
      <aside>
        <a href="https://vbox7.com/emb/external.php?vid=3d2d8730a3&amp;autoplay=1">Видео</a>
      </aside>
      <p>Българската агенция по безопасност на храните (БАБХ) взе извънредно 300 проби от готови за консумация храни за наличие на листерия моноцитогенес.</p>
      <p>Пробите са взети от три групи продукти, в които е най-вероятно развитието на бактерията: месни сурово-сушени продукти - 143 проби, сирена с кратък период на зреене - 78 проби и пушени, веяни и мариновани рибни продукти 79 - проби. Продуктите са с произход България, Европейски съюз и трети страни.</p>
      <p>Установени са две несъответствия, за които са предприети всички необходими действия за изтегляне от пазара на засегнатите храни и за предотвратяване на нови случаи на замърсяване.</p>
      <p><b>В единия случай бактерията е открита в пушена скумрия на шайби</b>, произведена в България, а <b>във втория в домашен свински суджук,</b> също българско производство.</p>
      <p><b>Инспекторите успели да изтеглят от търговската мрежа 15 килограма от скумрията</b>, а останалите 45 са продадени.</p>
      <p>От заразения домашен суджук са<b> произведени 50 килограма</b>, но количества от него не са открити в магазините, <b>което означава, че суджукът е продаден.</b> Информация за проблемните партиди клиентите могат да получат от магазина, от който са купили от въпросната риба или суджук.</p>
      <p><b>Извънредните проверки са проведени по инициатива на БАБХ</b> във връзка с установени случаи на листерия в храни в кратък период от време.</p>
      <p>Агенцията провежда регулярен мониторинг на храните, пуснати на пазара, с цел проверка на ефективността на прилаганите от производителите и търговците мерки за осигуряване спазването на микробиологичните критерии.</p>
      <p>В случай на констатирани несъответствия незабавно се предприемат всички законови мерки за гарантиране на максимална защитата на здравето на потребителите.</p>
      <p>
        <a href="https://www.vesti.bg/sviat/evropa/desetki-deca-zarazeni-sys-salmonela-ot-bebeshko-mliako-6078193">Десетки деца заразени със салмонела от бебешко мляко</a>
      </p>
      <p>
        <a href="https://www.vesti.bg/sviat/evropa/milioni-iajca-izzeti-ot-magazini-v-8-strani-v-evropa-6072530">Милиони яйца иззети от магазини в 8 страни в Европа</a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от <a href="https://play.google.com/store/apps/details?id=bg.vesti">Google Play </a>и <a href="https://itunes.apple.com/mk/app/vesti-bg/id495932400">AppStore</a>.</i>
      </p>
      <p><i>За още актуални новини от Vesti.bg последвайте страницата ни в <a href="https://www.instagram.com/vesti.bg_/">Instagram</a>.</i>   </p>
      <related>
        <h4>По темата</h4>
        <a href="https://www.vesti.bg/bulgaria/iztegliat-zarazeni-kolbasi-i-riba-ot-tyrgovskata-mrezha-6101097"/>
        <a href="https://www.vesti.bg/sviat/epidemiiata-ot-listerioza-svetovna-zaplaha-6098917"/>
        <a href="https://www.vesti.bg/tehnologii/zdravoslovno/koi-hrani-mogat-naj-chesto-da-ni-razboleiat-3873551"/>
      </related>
    </article>
  </body>
</html>