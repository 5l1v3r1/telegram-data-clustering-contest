<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Spoleczenstwo/191129824-Po-pieciu-latach-wlasciciel-odnalazl-kota-2000-km-od-domu.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-21T15:42:43+00:00"/>
    <meta property="og:title" content="Po pięciu latach właściciel odnalazł kota. 2000 km od domu"/>
    <meta property="og:description" content="Pięć lat temu czarny kot o imieniu Sasza zaginął w Portland. Jego właściciel podejrzewał, że wydarzyło się najgorsze. Aż do teraz."/>
  </head>
  <body>
    <article>
      <h1>Po pięciu latach właściciel odnalazł kota. 2000 km od domu</h1>
      <address><time datetime="2019-11-21T15:42:43+00:00">21 Nov 2019, 15:42</time> by <a rel="author">p.mal</a></address>
      <p>
        <b>Pięć lat temu czarny kot o imieniu Sasza zaginął w Portland. Jego właściciel podejrzewał, że wydarzyło się najgorsze. Aż do teraz.</b>
      </p>
      <p>Viktor Usov otrzymał telefon z Nowego Meksyku. Zadzwoniono do niego ze schroniska dla zwierząt w Santa Fe. </p>
      <p>Początkowo właściciel powiedział, że to niemożliwe i doszło do błędu systemu.</p>
      <p>Okazało się, że pracownicy schroniska znaleźli kota błąkającego się po ulicach. Zwierzę nie miało obroży, dlatego je złapano. Po odnalezieniu podskórnego mikroczipa udało się ustalić dane kota oraz jego właściciela.</p>
      <p>Właściciel nie wie, jak kotu udało się pokonać ponad 2000 kilometrów. - Chcę myśleć, że był na wielkiej amerykańskiej wyprawie - powiedział Usov.</p>
      <p>Aby potwierdzić, że odnaleziono jego kota, mężczyzna przesłał zdjęcia zrobione pięć lat temu. Pasowały do obecnego wyglądu zwierzęcia. </p>
      <p>Zwierzę na pokładzie samolotu przetransportowano do Portland. Obecnie przebywa już pod opieką swojego właściciela.</p>
    </article>
  </body>
</html>