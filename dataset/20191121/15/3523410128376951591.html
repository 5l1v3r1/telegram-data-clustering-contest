<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641201/%DB%B5%DB%B5-%D8%AF%D8%B1%D8%B5%D8%AF-%D8%AD%D9%85%D9%84%D8%A7%D8%AA-%D8%B3%D8%A7%DB%8C%D8%A8%D8%B1%DB%8C-%D8%A8%D9%87-%D8%B1%D9%88%D8%B3%DB%8C%D9%87-%D8%A7%D8%B2-%D8%AE%D8%A7%DA%A9-%D8%A2%D9%85%D8%B1%DB%8C%DA%A9%D8%A7-%D8%B5%D9%88%D8%B1%D8%AA-%D9%85%DB%8C%E2%80%8C%DA%AF%DB%8C%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T15:13:00+00:00"/>
    <meta property="og:title" content="۵۵ درصد حملات سایبری به روسیه از خاک آمریکا صورت می‌گیرد"/>
    <meta property="og:description" content="رئیس کمیته حمایت از حاکمیت ملی روسیه اعلام کرد که ۵۵ درصد از حملات سایبری به زیر ساخت‎‌ها و موسسات مسکو از خاک آمریکا انجام می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/641201/%DB%B5%DB%B5-%D8%AF%D8%B1%D8%B5%D8%AF-%D8%AD%D9%85%D9%84%D8%A7%D8%AA-%D8%B3%D8%A7%DB%8C%D8%A8%D8%B1%DB%8C-%D8%A8%D9%87-%D8%B1%D9%88%D8%B3%DB%8C%D9%87-%D8%A7%D8%B2-%D8%AE%D8%A7%DA%A9-%D8%A2%D9%85%D8%B1%DB%8C%DA%A9%D8%A7-%D8%B5%D9%88%D8%B1%D8%AA-%D9%85%DB%8C%E2%80%8C%DA%AF%DB%8C%D8%B1%D8%AF">۵۵ درصد حملات سایبری به روسیه از خاک آمریکا صورت می‌گیرد</a>
      </h1>
      <h2>رئیس کمیته حمایت از حاکمیت ملی روسیه اعلام کرد که ۵۵ درصد از حملات سایبری به زیر ساخت‎‌ها و موسسات مسکو از خاک آمریکا انجام می‌شود.</h2>
      <address><time datetime="2019-11-21T15:13:00+00:00">21 Nov 2019, 15:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «آندریه کلیموف» رئیس کمیته حمایت از حاکمیت ملی روسیه در شورای فدرال امروز، پنج‌شنبه، اعلام کرد که ۵۵ درصد از میلیارد‌ها حملات سایبری علیه روسیه از خاک آمریکا صورت می‌گیرد این در حالی است که حملات سایبری صورت گرفته از روسیه علیه آمریکا حدود ۲ تا ۳ درصد است.</p>
      <p>وی افزود: این آمار هر ساله متغیر است و هنگامی که این کمیته رصد خود را آغاز کرد حملات سایبری از خاک آمریکا علیه روسیه ۴۲ تا ۴۳ درصد بود که هم کنون به ۵۳ تا ۵۶ درصد رسیده است.</p>
      <p>رئیس کمیته حمایت از حاکمیت روسیه تاکید کرد که لزوما تمامی این حملات از سوی سازمان سیا یا وزارت خارجه آمریکا نبوده است.</p>
      <p>این کمیته بر اساس گزارش‌ها اعلام شده میزان حملات سایبری صورت گرفته از خاک روسیه علیه آمریکا را ۲ تا ۳ درصد در سال اعلام کرد.</p>
      <p>کلیموف اعلام کرد که منظور ما حملات سایبری هکر‌ها علیه نهاد‌های دولتی روسیه، زیر ساخت‌های حساس و برخی از موسسات دولتی است.</p>
      <p>وی افزود: میزان و تعداد حملات سایبری که از آمریکا علیه سایر کشور‌ها صورت می‌گیرد بسیار زیاد است و این حملات همواره ادامه دارد.</p>
      <p>رئیس کمیته حمایت از حاکمیت روسیه در شورای فدرال با اشاره به حملات سایبری به منابع کمیته مرکزی انتخابات روسیه در زمان انتخابات منطقه‌ای این کشور گفت: پس از انتخابات هدف‌های سایبری هکر‌ها تغیر یافت و ما در سال به صورت کلی نه با دو حمله یا ۲۰۰-۳۰۰ حمله بلکه با میلیارد‌ها حمله سایبری مواجهه هستیم.</p>
      <p>مدیر آژانس اطلاعات ملی آمریکا نیز چندی قبل درباره قدرتمندترین دشمن سایبری آمریکا گفته بود که مسکو یک برنامه سایبری تهاجمی بسیار پیشرفته دارد و در سال‌های اخیر، موقعیت سایبری تهاجمی‌تری به خود گرفته است.</p>
    </article>
  </body>
</html>