<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548977.html/%D8%A8%D8%B1%DA%AF%D8%B2%D8%A7%D8%B1%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%B6%D8%AF-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%AF%D8%B1-%D9%85%D9%84%D8%A7%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:29:00+00:00"/>
    <meta property="og:title" content="برگزاری راهپیمایی ضد اغتشاشگران در ملایر"/>
    <meta property="og:description" content="رئیس شورای هماهنگی تبلیغات اسلامی ملایر گفت: فردا و پس از اقامه نماز جمعه راهپیمایی ضد اغتشاشگران از محل نماز جمعه ملایر به سمت میدان امام خمینی(ره) برگزار می‌شود."/>
  </head>
  <body>
    <article>
      <h1>برگزاری راهپیمایی ضد اغتشاشگران در ملایر</h1>
      <h2>رئیس شورای هماهنگی تبلیغات اسلامی ملایر خبر داد؛</h2>
      <address>
        <time datetime="2019-11-21T15:29:00+00:00">21 Nov 2019, 15:29</time>
      </address>
      <p>رئیس شورای هماهنگی تبلیغات اسلامی ملایر گفت: فردا و پس از اقامه نماز جمعه راهپیمایی ضد اغتشاشگران از محل نماز جمعه ملایر به سمت میدان امام خمینی(ره) برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام‌والمسلمین مهدی بیات، رئیس شورای هماهنگی تبلیغات اسلامی ملایر در گفت‌وگو با خبرنگار <a href="http://asrehamedan.ir/32973">عصر همدان</a> اظهار داشت: مردم شهیدپرور ملایر بار دیگر هم‌زمان با سراسر کشور راهپیمایی ضد اقدامات اغتشاشگران برگزار می‌کنند.</p>
      <p>وی گفت: مردم در حال حاضر دچار مشکلات معیشتی بوده و اعتراضاتی به وضعیت گرانی‌ها و تورم دارند اما صف مردم از اغتشاش‌گران جدا است.</p>
      <p>رئیس شورای هماهنگی تبلیغات اسلامی ملایر افزود: راهپیمایی ضد آشوبگران پس از نماز جمعه برگزار می‌شود و مردم اقدامات اغتشاشگران را محکوم می‌کنند.</p>
      <p>وی گفت: دشمنان به دنبال استفاده از هر فرصتی برای ضربه زدن به‌نظام جمهوری اسلامی هستند اما هر باره نقشه‌های آنان با شکست مواجه می‌شود.</p>
      <p>حجت‌الاسلام بیات با اشاره به سخنان رهبری درباره شکست دشمنان در جنگ امنیتی بیان کرد: این بار نیز کشور ما از فتنه دشمنان سربلند بیرون آمد و دشم را عقب زدیم.</p>
      <p>وی تأکید کرد: مردم ایران اسلامی همواره نشان داده که پشتیبان انقلاب و نظام خود هستند و این مسئله را در مقاطع مختلف زمانی نشان داده‌اند.</p>
      <p>رئیس شورای هماهنگی تبلیغات اسلامی ملایر تأکید کرد: فردا نیز مردم ملایر همگام با تمامی مردم ایران بار دیگر حمایت خود را از نظام نشان می‌دهند.</p>
      <p>وی افزود: فردا راهپیمایی ضد اغتشاشگران از محل نماز جمعه ملایر به سمت میدان امام خمینی(ره) برگزار می‌شود.</p>
      <p>انتهای پیام/</p>
    </article>
  </body>
</html>