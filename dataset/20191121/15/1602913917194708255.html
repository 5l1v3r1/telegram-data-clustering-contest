<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-transilvania/proiect-european-de-peste-285-mil-euro-pentru-dezvoltarea-infrastructurii-de-apa-in-judetul-olt-18602694"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T15:14:25+00:00"/>
    <meta property="og:title" content="Proiect european de peste 285 mil. euro pentru dezvoltarea infrastructurii de apă în judeţul Olt"/>
    <meta property="og:description" content="Compania de Apa Olt, principalul operator al judeţului Olt în domeniul apă, canal, epurare, a câştigat un proiect european de 285,2 mil. euro pentru dezvoltarea infrastructurii locale de apă şi apă uzată. În total, peste 160.000 de locuitori ai judeţului Olt vor beneficia de apă potabilă de calitate, iar pentru aproximativ 174.00 de locuitori va fi asigurat transportul şi tratarea apei uzate. Localităţile beneficiare sunt: Slatina, Caracal, Balş, Corabia, Vişina, Potcoava, Scorniceşti, Izbiceni, Giuvărăşti, Tia Mare, Rusăneşti, Fărcaşele, Dobrosloveni, Bălteni, Perieţi, Schitu, Babiciu, Gostăvăţu, Scărişoara, Drăgăneşti Olt, Dăneasa, Piatra Olt, Găneasa, Şerbăneşti şi Crâmpoia, potrivit unui comunicat de presă emis de Ministerul Fondurilor Europene."/>
  </head>
  <body>
    <article>
      <h1>Proiect european de peste 285 mil. euro pentru dezvoltarea infrastructurii de apă în judeţul Olt</h1>
      <address><time datetime="2019-11-21T15:14:25+00:00">21 Nov 2019, 15:14</time> by <a rel="author" href="https://www.zf.ro/autor/laurentiu-cotu" target="_blank">Laurentiu Cotu</a></address>
      <p>Compania de Apa Olt, principalul operator al judeţului Olt în domeniul apă, canal, epurare, a câştigat un proiect european de 285,2 mil. euro pentru dezvoltarea infrastructurii locale de apă şi apă uzată. În total, peste 160.000 de locuitori ai judeţului Olt vor beneficia de apă potabilă de calitate, iar pentru aproximativ 174.00 de locuitori va fi asigurat transportul şi tratarea apei uzate. Localităţile beneficiare sunt: Slatina, Caracal, Balş, Corabia, Vişina, Potcoava, Scorniceşti, Izbiceni, Giuvărăşti, Tia Mare, Rusăneşti, Fărcaşele, Dobrosloveni, Bălteni, Perieţi, Schitu, Babiciu, Gostăvăţu, Scărişoara, Drăgăneşti Olt, Dăneasa, Piatra Olt, Găneasa, Şerbăneşti şi Crâmpoia, potrivit unui comunicat de presă emis de Ministerul Fondurilor Europene.</p>
      <p>În prezent, rata de contractare în acest sector este 116% (29 proiecte fazate, cu o valoare de 770 milioane euro şi 10 proiecte regionale noi cu o valoare de 2,75 miliarde euro). Prin astfel de proiecte, România asigură conformarea cu prevederile Directivei 98/83/CE în ceea ce priveşte calitatea apei prin extinderea/reabilitarea sistemelor de alimentare cu apă în localităţile din judeţe, precum şi conformarea cu prevederile Directivei 91/271/CEE prin îmbunătăţirea collectării şi epurării apelor uzate din aglomerările mai mari de 2.000 locuitori echivalenţi.</p>
    </article>
  </body>
</html>