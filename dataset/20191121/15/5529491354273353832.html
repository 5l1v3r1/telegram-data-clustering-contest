<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/ponte-morandi-sensori-fuori-uso-2015-3120077/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T15:56:34+00:00"/>
    <meta property="og:title" content="Ponte Morandi, gli investigatori: “Sensori fuori uso dal 2015, tranciati durante i lavori”"/>
    <meta property="og:description" content="GENOVA – Il documento “di programmazione del rischio” in cui nel 2014 venne scritto che il ponte Morandi era a “rischio crollo” è stato compilato anche coi dati ricevuti dai sensori che Autostrade aveva montato anni prima. Ma, hanno scoperto gli investigatori, dal 2015 quell’impianto di monitoraggio strutturale non funzionava più perché tranciato da lavori sulla carreggiata. I sensori, dicono gli inquirenti, non erano stati sostituiti nonostante il Cesi e il Politecnico di Milano ne avessero consigliato l’installazione.  Il sistema era stato poi inserito nel progetto di retrofitting, i lavori di rinforzo delle pile 9 e 10 che però non sono mai partiti perché nel frattempo il ponte è crollato provocando 43 morti.Brindisi, rapina al McDonald’s: bottino di 4mila euroTerremoto Val Sangone: lieve scossa 1.8 nella notte a Valgioie Dal 2015, è il ragionamento della procura, il documento veniva compilato soltanto con le prove riflettometriche e non con altri sistemi di monitoraggio. Un sistema, secondo chi indaga, che…"/>
  </head>
  <body>
    <article>
      <h1>Ponte Morandi, gli investigatori: “Sensori fuori uso dal 2015, tranciati durante i lavori”</h1>
      <address><time datetime="2019-11-21T15:56:34+00:00">21 Nov 2019, 15:56</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ponte_morandi-1.jpg"/>
        <figcaption>Il ponte Morandi (Foto Ansa)</figcaption>
      </figure>
      <p>GENOVA – Il documento “di programmazione del rischio” in cui nel 2014 venne scritto che il <b>ponte Morandi</b> era a <b>“rischio crollo”</b> è stato compilato anche coi dati ricevuti dai sensori che Autostrade aveva montato anni prima. Ma, hanno scoperto gli investigatori, dal 2015 quell’impianto di monitoraggio strutturale <b>non funzionava più perché tranciato</b> da lavori sulla carreggiata. I sensori, dicono gli inquirenti, non erano stati sostituiti nonostante il Cesi e il Politecnico di Milano ne avessero consigliato l’installazione. </p>
      <p>Il sistema era stato poi inserito nel progetto di retrofitting, i lavori di rinforzo delle pile 9 e 10 che però non sono mai partiti perché nel frattempo il ponte è crollato provocando<b> 43 morti.</b></p>
      <figure>
        <a href="https://www.blitzquotidiano.it/cronaca-italia/brindisi-rapina-mcdonalds-bottino-3120209/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/brindisi-rapina-mcdonalds-bottino-3120209/">
          <img src="https://static.blitzquotidiano.it/wp/wp-content/uploads/2019/11/mc-donalds-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/brindisi-rapina-mcdonalds-bottino-3120209/">Brindisi, rapina al McDonald’s: bottino di 4mila euro</a>
      </h3>
      <figure>
        <a href="https://www.blitzquotidiano.it/cronaca-italia/terremoto-val-sangone-scossa-valgioie-3120198/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/terremoto-val-sangone-scossa-valgioie-3120198/">
          <img src="https://static.blitzquotidiano.it/wp/wp-content/uploads/2019/11/terremoto-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/terremoto-val-sangone-scossa-valgioie-3120198/">Terremoto Val Sangone: lieve scossa 1.8 nella notte a Valgioie</a>
      </h3>
      <p>Dal 2015, è il ragionamento della procura, il documento veniva compilato soltanto con le prove riflettometriche e non con altri sistemi di monitoraggio. Un sistema, secondo chi indaga, che forse non era sufficiente a capire le reali condizioni del Morandi.</p>
      <p>E allora, si chiedono gli inquirenti, perché nonostante i sensori fossero rotti e ci fosse un unico sistema di monitoraggio, senza nemmeno entrare nei cassoni, il “rischio crollo” non era stato preso in considerazione? Una delle ipotesi è che si dovesse <b>risparmiare sui <a href="https://www.blitzquotidiano.it/opinioni/franco-manzitti-opinioni/ponte-morandi-ritardi-deviazioni-perizie-3025280/">costi di gestione</a></b> e che una chiusura parziale o totale della struttura potesse influenzare l’entrata nell’asset aziendale di nuovi soci cinesi e tedeschi.</p>
      <p>Intanto venerdì 22 novembre sono previsti gli interrogatori di altri due indagati per <a href="https://www.blitzquotidiano.it/cronaca-italia/genova-video-crollo-ponte-morandi-2917386/">l’inchiesta</a> sui falsi report: il pubblico ministero Walter Cotugno ha convocato Serena Allemanni e Massimiliano Giacobbi, entrambi di Spea. (Fonte: Ansa)</p>
    </article>
  </body>
</html>