<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/bilya_memorialu_pamyati_geroiv_nebesnoi_sotni_zapalyly_sotni_svichok_331330.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T15:46:00+00:00"/>
    <meta property="og:title" content="Біля Меморіалу пам’яті Героїв Небесної Сотні запалили сотні свічок"/>
    <meta property="og:description" content="Сьогодні, 21 листопада, у День Гідності та Свободи відбувся церемоніал вшанування пам’яті Героїв Небесної Сотні біля Меморіалу пам’яті Героїв Небесної Сотні у м. Львові Про це повідомили у прес-службі ЛОР"/>
  </head>
  <body>
    <article>
      <h1>Біля Меморіалу пам’яті Героїв Небесної Сотні запалили сотні свічок</h1>
      <h2>Сьогодні, 21 листопада, у День Гідності та Свободи відбувся церемоніал вшанування пам’яті Героїв Небесної Сотні біля Меморіалу пам’яті Героїв Небесної Сотні у м. Львові Про це повідомили у прес-службі ЛОР</h2>
      <address>
        <time datetime="2019-11-21T15:46:00+00:00">21 Nov 2019, 15:46</time>
      </address>
      <figure>
        <img src="https://galinfo.com.ua/media/gallery/intxt/s/v/svichkypamiati.png"/>
        <figcaption>Біля Меморіалу пам’яті Героїв Небесної Сотні запалили сотні свічок</figcaption>
      </figure>
      <p>Керівництво області, міста та громадськість запалили лампадки на місці пошани полеглих на Майдані.</p>
      <p>ʺПодії 2013-2014 років показали, що українці ніколи не будуть миритися з тим, що їм прагнуть нав’язати. Свобода, незалежність та людська гідність – завжди будуть визначальними словами справжніх патріотів нашої землі. Вічна пам'ять Героям, які  поклали життя на Майданіʺ, - зазначив Олександр Ганущин.</p>
      <p>Нагадаємо, у Львові відбуваються урочистості з нагоди Дня Гідності та Свободи і шостої річниці початку Революції Гідності.</p>
      <related>
        <a href="https://galinfo.com.ua/news/21_lystopada__den_gidnosti_ta_svobody_331222.html"/>
      </related>
      <p>Вранці голова Львівської облради Олександр Ганущин, заступник голови облради Юрій Гудима, керівництво облдержадміністрації, міста, громадськість, волонтери, депутати, військові, молодь поклали  квіти та запалили лампадки на могилах борців за незалежність України на полі почесних поховань № 67 Личаківського кладовища.</p>
    </article>
  </body>
</html>