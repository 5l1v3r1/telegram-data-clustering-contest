<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/in-de-buurt/brugge/zestien-mensen-levend-uit-container-van-ferry-gehaald-ze-kwamen-uit-belgie~a2da6c21/"/>
    <meta property="og:site_name" content="HLN"/>
    <meta property="article:published_time" content="2019-11-21T15:36:00+00:00"/>
    <meta property="og:title" content="Zestien mensen levend uit container van ferry gehaald: “Ze kwamen uit België”"/>
    <meta property="og:description" content="Op een veerboot die op weg was naar de Rosslare Europort in Ierland zijn vandaag zestien mensen levend aangetroffen in een vrachtwagencontainer. Dat meldt de Ierse openbare omroep RTE. De verstekel..."/>
  </head>
  <body>
    <article>
      <h1>Zestien mensen levend uit container van ferry gehaald: “Ze kwamen uit België”</h1>
      <address><time datetime="2019-11-21T15:36:00+00:00">21 Nov 2019, 15:36</time> by <a rel="author">SVM , MMB , ADN</a></address>
      <p>
        <b>Op een veerboot die op weg was naar de Rosslare Europort in Ierland zijn vandaag zestien mensen levend aangetroffen in een vrachtwagencontainer. Dat meldt de Ierse openbare omroep RTE. De verstekelingen zouden uit België zijn gekomen en zouden al vijf dagen in de container hebben gezeten.</b>
      </p>
      <p>Het gezelschap zat in een verzegelde en gesloten container die waarschijnlijk eigendom is van een transportfirma in het graafschap Wexford. Binnen de vijf minuten nadat een bemanningslid tijdens een routinecontrole onderweg in de Ierse Zee geklop had gehoord, ging de container open.</p>
      <related>
        <h4>Lees ook</h4>
        <a href="https://www.hln.be/nieuws/buitenland/vietnamees-slachtoffer-drama-in-essex-verbleef-in-brussel-ik-dacht-dat-het-leven-in-europa-roze-was-maar-het-blijkt-zwart-te-zijn~a8966fef/"/>
      </related>
      <p>Alle betrokkenen zijn mannen tussen de 20 en 40 jaar oud. Zij zouden vijf dagen geleden uit België zijn gekomen. De verstekelingen zouden in goede gezondheid verkeren, al lijken sommigen al dagen niet meer te hebben gegeten. Hun precieze nationaliteit is niet geweten. In afwachting van aankomst van de ferry werden ze naar een privégedeelte van de passagierslounge gebracht. <br/><br/>De ferry Stena Horizon kwam uit de Franse havenstad Cherbourg en volgde zijn gewone route. De boot is intussen in Ierland aangekomen, in de haven van Rosslare. De Ierse politie en hulpdiensten stonden al klaar.</p>
      <figure>
        <iframe data-src="https://twitter.com/AineMcMahon/status/1197531316687921153" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De zestien mannen ondergaan nu een medisch onderzoek, daarna gaan de bevoegde autoriteiten hun “immigratiestatus” na. De vrachtwagen is in beslag genomen, de bestuurder en de eigenaars werken mee aan het onderzoek.</p>
      <p>De Ierse politie heeft ook het publiek gevraagd informatie te verschaffen.</p>
      <figure>
        <iframe data-src="https://twitter.com/ShaneBeattyNews/status/1197529636646862849" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>