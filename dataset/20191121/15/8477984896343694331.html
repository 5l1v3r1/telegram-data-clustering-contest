<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/hollywood/news/62nd-grammy-awards-nominations-list-out-lizzo-nominated-in-8-categories-01692333.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-21T15:07:19+00:00"/>
    <meta property="og:title" content="ग्रैमी अवॉर्ड्स 2020 / नॉमिनेशन की लिस्ट जारी, अमेरिकी पॉप सिंगर लिज्जो सबसे ज्यादा 8 कैटेगरी में नॉमिनेट"/>
    <meta property="og:description" content="हॉलीवुड डेस्क. 62वें ग्रैमी अवॉर्ड्स की सभी कैटेगरीज में नॉमिनेशन की लिस्ट जारी हो गई है। संगीत की दुनिया के सबसे बड़े अवॉर्ड्स के रूप में मशहूर ग्रैमी इस बार अपने तयशुदा समय फरवरी के दूसरे रविवार की जगह जनवरी के जनवरी 2020 के आखिरी रविवार को होने जा रहे हैं। | 62nd Grammy Awards nominations list out lizzo nominated in 8 categories"/>
  </head>
  <body>
    <article>
      <h1>ग्रैमी अवॉर्ड्स 2020 / नॉमिनेशन की लिस्ट जारी, अमेरिकी पॉप सिंगर लिज्जो सबसे ज्यादा 8 कैटेगरी में नॉमिनेट</h1>
      <address><time datetime="2019-11-21T15:07:19+00:00">21 Nov 2019, 15:07</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/21/0521_lizzo.jpg"/>
      </figure>
      <h4>Dainik Bhaskar</h4>
      <p>Nov 21, 2019, 08:37 PM IST</p>
      <p><b>हॉलीवुड डेस्क.</b> 62वें ग्रैमी अवॉर्ड्स की सभी कैटेगरीज में नॉमिनेशन की लिस्ट जारी हो गई है। संगीत की दुनिया के सबसे बड़े अवॉर्ड्स के रूप में मशहूर ग्रैमी इस बार अपने तयशुदा समय फरवरी के दूसरे रविवार की जगह जनवरी के जनवरी 2020 के आखिरी रविवार को होने जा रहे हैं। भारतीय समयानुसार सेरेमनी 27 जनवरी को सुबह 6:30 बजे से शुरू होगी। शो को एलिसिया कीज़ होस्ट करेंगी।</p>
      <p><b>84 कैटेगरीज की नॉमिनेशन लिस्ट जारी : </b>ग्रैमी अवॉर्ड्स नाइट अगले साल 26 जनवरी 2020 को लॉस एंजेलिस में होंगे। अवॉर्ड्स के लिए नॉमिनेशन्स 1 अक्टूबर 2018 से अगस्त 2019 के बीच रिलीज हुई रिकॉर्डिंग्स, कम्पोजिशन्स और गायकों की कैटेगरी में हुए थे। 84 कैटेगरीज में फाइनल नॉमिनेशन की लिस्ट 20 नवम्बर को रिलीज की गई है। </p>
      <p>
        <a href="https://www.grammy.com/grammys/news/2020-grammy-awards-complete-nominees-list">ग्रैमी अवॉर्ड्स के नॉमिनेशन की पूरी लिस्ट</a>
      </p>
      <p><b>ये बड़े नाम भी शामिल :</b> ग्रैमी अवॉर्ड्स 2020 के लिए टेलर स्विफ्ट, एरियाना ग्रांडे, शॉन मेंडेस, केमिला कबेलो, बेयॉन्से, बिली एलिश, एड शीरन और जोनस ब्रदर्स का नाम भी शामिल है। इनके अलावा लिज्जो को 8 कैटेगरी में, बिली एलिश और लिल नेस एक्स को 6 कैटेगरी में, एरियाना ग्रांडे और एचईआर को 5 कैटेगरी में, टेलर स्विफ्ट और लेडी गागा को तीन कैटेगरी मे नॉमिनेशन मिले हैं। </p>
      <p><b>ऑस्कर के कारण बदली डेट</b> : कई सालों बाद ग्रैमी अवॉर्ड्स फरवरी की जगह जनवरी में ही डिस्ट्रीब्यूट किए जा रहे हैं। ऐसा ऑस्कर अवॉर्ड्स के कारण हो रहा है। क्योंकि इस बार ऑस्कर अवॉर्ड्स फरवरी के दूसरे रविवार को होने जा रहे हैं। जो भारतीय समय अनुसार 10 फरवरी 2020 को सुबह 5 बजे से वितरित किए जाएंगे।</p>
      <p><b>इस बार हुए हैं कई बदलाव :</b> 62वें ग्रैमी अवॉर्ड्स के लिए कैटेगरीज में कई बदलाव किए गए हैं। जिनमें कुछ नई कैटेगरीज जोड़ी गई हैं और कुछ को विस्तार दिया गया है।</p>
      <ul>
        <li>अमेरिकन रॉक बैंड ऐरोस्मिथ को अवॉर्ड्स के टेलीकास्ट होने के दो दिन पहले ही मूसी केयर्स पर्सन ऑफ द ईयर से सम्मानित किया जाएगा।</li>
        <li>स्पैनिश लैंग्वेज लैटिन गॉस्पल और क्रिश्चियन म्यूजिक को बेस्ट गॉस्पल एल्बम, बेस्ट कंटेम्परेरी क्रिश्चियन म्यूजिक एल्बम, बेस्ट रूट गॉस्पल एल्बम, बेस्ट गॉस्पल परफॉर्मेन्स/सॉन्ग और बेस्ट कंटेम्परेरी क्रिश्चियन म्यूजिक परफॉर्मेन्स/सॉन्ग कैटेगरीज शामिल की गई हैं। </li>
        <li>रिकॉर्डिंग अकादमी ने सबमिशन के रूप में फिजिकलत कॉपीज के साथ स्ट्रीमिंग सर्विसेस के लिंक भी एक्सेप्ट किए हैं, वहीं कॉम्पैक्ट डिस्क भी एकसेप्ट किए हैं। </li>
        <li>पॉप और रॉक के लिए अलग से स्क्रीनिंग कमेटी बनाई गई थी। पहले इन्हें कोर कमेटी के जरिए सिलेक्ट किया जाता था। कोर कमेटी अब बेस्ट न्यू आर्टिस्ट जैसी कैटेगरी के निर्णय लेने में फोकस पाएगी। </li>
        <li>बेस्ट चिल्ड्रन्स एल्बम कैटेगरी को बदलकर बेस्ट स्पोकन वर्ड एल्बम कैटेगरी कर दिया गया है। </li>
      </ul>
    </article>
  </body>
</html>