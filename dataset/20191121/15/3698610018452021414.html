<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/sud-zobov-yazav-kabmin-pereglyanuti-prozhitkoviy-minimum-na-2019-rik-330442_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T15:39:00+00:00"/>
    <meta property="og:title" content="Суд зобов'язав Кабмін переглянути прожитковий мінімум на 2019 рік"/>
    <meta property="og:description" content="Чинний визнаний незаконним.  "/>
  </head>
  <body>
    <article>
      <h1>Суд зобов'язав Кабмін переглянути прожитковий мінімум на 2019 рік</h1>
      <h2>Чинний визнаний незаконним.  </h2>
      <address>
        <time datetime="2019-11-21T15:39:00+00:00">21 Nov 2019, 15:39</time>
      </address>
      <p>Окружний адміністративний суд міста Києва зобов'язав Кабінет міністрів України встановити <a href="https://dt.ua/ECONOMICS/kabmin-rozglyane-zakonoproekt-pro-skasuvannya-priv-yazki-socviplat-do-prozhitkovogo-minimumu-328585_.html"><b>прожитковий мінімум</b></a> у відповідності з положеннями законів України "Про прожитковий мінімум" та "Про державні соціальні стандарти та державні соціальні гарантії".</p>
      <p>"Окружний адміністративний суд міста Києва завершив розгляд справи за позовом Станіслава Батрина в Кабінет міністрів України щодо прожиткового мінімуму на 2019 рік", - йдеться в повідомленні прес-служби Окружного адмінсуду столиці.</p>
      <p>Зокрема, суд визнав протиправними дії уряду щодо встановлення прожиткового мінімуму на 2019 рік без проведення науково-громадської експертизи сформованих наборів продуктів харчування, продовольчих продуктів і послуг.</p>
      <p>Також суд визнав протиправними дії уряду по розробці і погодженню проекту закону "Про Державний бюджет на 2019 рік" від 15 вересня 2019 року №9000, його подання у Верховну Раду з порушенням порядку встановлення розміру прожиткового мінімуму та інших соціальних стандартів і гарантій.</p>
      <p>Нагадаємо, що розмір прожиткового мінімуму в Україні для різних груп населення з <b><a href="https://dt.ua/ECONOMICS/rozmir-prozhitkovogo-minimumu-zris-do-1-936-tis-grn-316102_.html">1 липня 2019 року зріс із 1,853 тис. грн до 1,936 тис. грн</a>.</b></p>
      <p>Також згідно планів Кабміну з 1 січня 2020 року прожитковий мінімум збільшиться на 162 грн і складе 2027 грн. Хоча при цьому у Кабміні вважають, що "повинні здійснити рішучі кроки щодо наближення розміру прожиткового мінімуму до 4251 грн.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>