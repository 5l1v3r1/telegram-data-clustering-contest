<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/boss-mafioso-matteo-messina-denaro-suo-soggiorno-nel-trevigiano-sarebbe-stato-salgareda-219696"/>
    <meta property="og:site_name" content="Oggi Treviso"/>
    <meta property="article:published_time" content="2019-11-21T15:56:02+00:00"/>
    <meta property="og:title" content="Il boss mafioso Matteo Messina Denaro e il suo soggiorno nel trevigiano: sarebbe stato a Salgareda"/>
    <meta property="og:description" content="SALGAREDA - Nel 2014 il boss mafioso Matteo Messina Denaro, latitante da oltre 20 anni, avrebbe soggiornato per un breve periodo a Salgareda."/>
  </head>
  <body>
    <article>
      <h1>Il boss mafioso Matteo Messina Denaro e il suo soggiorno nel trevigiano: sarebbe stato a Salgareda</h1>
      <h2>In queste ore non si parla d'altro nel piccolo centro trevigiano</h2>
      <address>
        <time datetime="2019-11-21T15:56:02+00:00">21 Nov 2019, 15:56</time>
      </address>
      <p><b>SALGAREDA </b>- Nel 2014 il boss mafioso <b>Matteo Messina Denaro</b>, latitante da oltre 20 anni, avrebbe soggiornato per un breve periodo a Salgareda.<br/><br/>Sarebbe lui il capo dei capi del dopo <b>Totò Riina</b>. Si tratta di uno dei latitanti più ricercati al mondo.<br/><br/>Stando alle dichiarazioni del pentito<b> Emanuele Merenda</b>, Messina Denaro è stato ospitato a Salgareda da un <b>palermitano residente nel paese trevigiano</b> e a sua volta invischiato nell'inchiesta che ha portato alla luce le infiltrazioni mafiose ad Eraclea.<br/><br/>Tutti a <b>Salgareda</b> cadono dalle nuvole, in primis il sindaco Andrea Favaretto: «La notizia l’ho letta sul giornale, mi hanno chiamato in tanti. Questo è un paese di meno di 7 mila abitanti, prevalentemente agricolo e con un'economia vitivinicola legata a vari piccoli produttori privati. Non riuscirei nemmeno a immaginare - prosegue il sindaco - quali interessi potrebbe avere la malavita organizzata in un'area come questa».</p>
      <related>
        <h4>Dello stesso argomento</h4>
        <a href="http://oggitreviso.it/non-ha-mai-ospitato-nessun-boss-legale-smentisce-pentito-su-messina-denaro-salgareda-219725"/>
      </related>
    </article>
  </body>
</html>