<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134864-papildymas-kaune-i-zalgiri-keliasi-riversas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T15:02:00+00:00"/>
    <meta property="og:title" content="Papildymas Kaune: į „Žalgirį“ keliasi Riversas"/>
    <meta property="og:description" content="Kauno „Žalgiris“ pasiekė susitarimą su nauju krepšininku. „Solobasket“ paskelbė, kad į Kauno komandą atvyksta 32-ejų metų 196 cm ūgio K.C. Riversas. Anot pranešimo, sandoris jau pasiektas, o apie jį oficialiai bus paskelbta artimiausiu metu. Amerikietis sezoną pradėjo Ispanijos ACB lygos Sevilijos „Real Betis“ gretose, kuriose fiksavo 10,1 taško, 2,4 atkovoto kamuolio ir 2,2 rezultatyvaus perdavimo statistiką. Krepšininkas galėjo už ..."/>
  </head>
  <body>
    <article>
      <h1>Papildymas Kaune: į „Žalgirį“ keliasi Riversas</h1>
      <address>
        <time datetime="2019-11-21T15:02:00+00:00">21 Nov 2019, 15:02</time>
      </address>
      <p>Nuotr.: TASS – Scanpix</p>
      <figure>
        <a href="https://www.basketnews.lt/paveikslelis-207396-any1000x1000.jpg">
          <img src="https://www.basketnews.lt/paveikslelis-207396-any630x500.jpg"/>
        </a>
      </figure>
      <p>Nuotr. TASS – Scanpix</p>
      <p>Kauno „Žalgiris“ pasiekė susitarimą su nauju krepšininku. „Solobasket“ paskelbė, kad į Kauno komandą atvyksta 32-ejų metų 196 cm ūgio <a href="https://www.basketnews.lt/zaidejai/10078-kelvin-rivers.html">K.C. Riversas.</a></p>
      <p>Anot pranešimo, sandoris jau pasiektas, o apie jį oficialiai bus paskelbta artimiausiu metu.</p>
      <p>Amerikietis sezoną pradėjo Ispanijos ACB lygos Sevilijos „Real Betis“ gretose, kuriose fiksavo 10,1 taško, 2,4 atkovoto kamuolio ir 2,2 rezultatyvaus perdavimo statistiką.</p>
      <p>Krepšininkas galėjo už išpirką išvykti į Eurolygos arba Kinijos klubą, o kauniečiai nusprendė tuo pasinaudoti.</p>
      <p>Atletas Eurolygoje žaidė nuo 2012 iki 2018 metų su vieno sezono pertrauka 2013-2014 m.</p>
      <p>2017-2018 m. sezone amerikietis rungtyniavo Atėnų „Panathinaikos“ gretose ir Eurolygoje vidutiniškai pelnė po 8,5 taško, atkovojo po 2,7 kamuolio ir perėmė po 1,1 kamuolio.</p>
      <p>2015 metais Riversas su Madrido „Real“ tapo Eurolygos čempionu, o 2015 ir 2016 metais laimėjo ACB lygą.</p>
      <p>Praėjusį sezoną Riversas žaidė Emilijos Redžo „Grissin Bon“ ir Belgrado „Crvena Zvezda“ ekipose. Italijos lygoje jis rinko po 15,6 taško, o Adrijos lygoje – 10,1 taško.</p>
      <p>„Žalgiris“ pokyčių sudėtyje ėmėsi po to, kai nusprendė išsiskirti su įžaidėju Alexu Perezu. Riversas įprastai žaidžia atakuojančio gynėjo ir lengvojo krašto puolėjo pozicijoje.</p>
      <p>
        <b>Prieš devynias dienas Riversas į „Barcelonos“ krepšį įmetė 18 taškų:</b>
      </p>
      <figure>
        <iframe src="https://www.youtube.com/embed/kKPesGEZwQU" width="630" height="354" data-service="Youtube" scrolling="no"/>
      </figure>
      <h3>
        <a href="https://www.basketnews.lt/zaidejai/10078-kelvin-rivers.html">Kelvin Rivers</a>
      </h3>
      <figure>
        <img src="https://www.basketnews.lt/paveikslelis-164333-crop90x135.jpg"/>
      </figure>
      <ul>
        <li>Pozicija: SF</li>
        <li>Amžius: 32</li>
        <li>Ūgis: 196 cm</li>
        <li>Svoris: 97 kg</li>
        <li>Gimimo vieta: JAV</li>
      </ul>
    </article>
  </body>
</html>