<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268280/prefectul-de-suceava-spune-ca-toate-sectiile-de-votare-sunt-pregatite-pentru-cel-de-al-doilea-tur-de-scrutin-al-alegerilor-prezindetiale-ea-spune-ca-problema-este-ca-cei-824-de-operatori-si-informati"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T15:28:55+00:00"/>
    <meta property="og:title" content="Prefectul de Suceava spune că toate secțiile de votare sunt pregătite pentru cel de-al doilea tur de scrutin al alegerilor prezindețiale. Ea spune că problema este că cei 824 de operatori și informaticieni încă nu au fost plătiți"/>
    <meta property="og:description" content="Prefectul de Suceava, Mirela Adomnicăi, a declarat, joi, în conferință de presă că toate secțiile de votare din județ sunt pregătite pentru desfășurarea celui de-al doilea tur de scrutin al alegerilor prezidențiale și că sunt pregătite și materialele necesare. Ea a arătat că a existat o problemă în primul tur de scrutin cu căldura la …"/>
  </head>
  <body>
    <article>
      <h1>Prefectul de Suceava spune că toate secțiile de votare sunt pregătite pentru cel de-al doilea tur de scrutin al alegerilor prezindețiale. Ea spune că problema este că cei 824 de operatori și informaticieni încă nu au fost plătiți</h1>
      <address>
        <time datetime="2019-11-21T15:28:55+00:00">21 Nov 2019, 15:28</time>
      </address>
      <p>Prefectul de Suceava, Mirela Adomnicăi, a declarat, joi, în conferință de presă că toate secțiile de votare din județ sunt pregătite pentru desfășurarea celui de-al doilea tur de scrutin al alegerilor prezidențiale și că sunt pregătite și materialele necesare.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-2-9.png"/>
      </figure>
      <p>Ea a arătat că a existat o problemă în primul tur de scrutin cu căldura la secția nr 81, dar că aceasta a fost soluționată.</p>
      <p>Potrivit prefectului, suma pentru organizarea alegerilor în județul Suceava este de 8,14 milioane de lei, din care 7,6 milioane de lei pentru cheltuieli de personal.</p>
      <p>Adomnicăi a spus că au fost făcute plăți de 2,6 milioane de lei către președinții și membrii birourilor secțiilor de votare și că după cel de-al doilea tur de scrutin vor fi făcute plățile în întregime.</p>
      <p>Ea a explicat că a existat o situație adusă în atenția publicului privind plata în primul tur de scrutin a membrilor birourilor secțiilor de votare și a spus că aceștia vor fi plătiți în baza numărului de zile pe care le-au petrecut ca membri în aceste birouri ale secțiilor de votare, dar nu mai mult de cinci zile, aceste pontaje urmând să fie corelate și cu procesele verbale de constituire a birourilor secțiilor de votare.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNewsBucovina%2Fvideos%2F498752994056237%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>Adomnicăi a spus că unii membri ai secțiilor de votare au fost numiți cu două sau o zi înaintea primului tur al alegerilor prezidențiale și că nu pot fi plătiți pentru zilele în care nu au făcut parte din aceste structuri, și că un număr de 591 de persoane sunt în această situație și nu pot fi plătiți mai mult de trei zile, cea mai mare parte fiind reprezentați ai Dreptei Liberale.</p>
      <p>Ea a atras atenția însă că nu au fost plătiți cei 824 de operatori și informaticieni din secțiile de votare deoarece reglementarea prevede ca plata să fie făcută după ce pontajul AEP local este avizat de AEP central.</p>
      <p>Prefectul și-a exprimat încrederea că în 25 noiembrie vor fi făcute toate plățile către cei care au fost implicați în procesul electoral.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268308/accident-intre-doua-tir-uri-in-iacobeni-unul-dintre-autocamioane-s-a-rasturnat-pe-calea-ferata"/>
        <a href="https://www.newsbucovina.ro/actualitate/268289/prefectul-mirela-adomnicai-anunta-ca-pentru-interventia-pe-timp-de-iarna-pe-drumurile-nationale-sunt-pregatite-46-de-utilaje-si-ca-sunt-stocuri-de-material-antiderapant-in-pasurile-mestecanis-tihuta"/>
        <a href="https://www.newsbucovina.ro/actualitate/268229/containerele-pentru-colectarea-selectiva-a-deseurilor-municipale-sunt-igienizate-constant-viceprimarul-lucian-harsovschi-impreuna-mentinem-orasul-verde-curat-si-civilizat-video"/>
      </related>
    </article>
  </body>
</html>