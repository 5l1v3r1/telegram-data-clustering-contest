<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/henry-cavillin-the-witcher-adanmisligi/"/>
    <meta property="og:site_name" content="LOG"/>
    <meta property="article:published_time" content="2019-11-21T15:30:09+00:00"/>
    <meta property="og:title" content="Henry Cavill’ın The Witcher adanmışlığı"/>
    <meta property="og:description" content="Son zamanlarda Superman açıklamalarıyla gündeme gelen Henry Cavill'ın The Witcher dizisindeki rolüne kendini adadığı ortaya çıktı."/>
  </head>
  <body>
    <article>
      <h1>Henry Cavill’ın The Witcher adanmışlığı</h1>
      <address><time datetime="2019-11-21T15:30:09+00:00">21 Nov 2019, 15:30</time> by <a rel="author">Billur YASA</a></address>
      <p>Son zamanlarda Superman açıklamalarıyla gündeme gelen Henry Cavill’ın <b>The Witcher</b> dizisindeki rolüne kendini adadığı, bunun için alışılmadık bir yöntem izlediği ortaya çıktı.</p>
      <p>DC sinema evreninde ve Görevimiz Tehlike 6 filminde boy gösteren Henry Cavill’ın The Witcher’la karşımıza çıkmaya hazırlandığın biliyoruz. İngiliz oyuncu bu dünyanın en önemli karakterlerinden biri olan <b>Geralt</b>‘ı canlandıracak. Hayranların tercihiyken bir anda dizinin başrol oyuncusuna dönüşen Henry Cavill’ın rolünü çok ciddiye aldığını biliyorduk. Fakat dizinin yapımcılarından <b>Tomek Baginski</b> yaptığı açıklamayla Henry Cavill’ın adanmışlık seviyesinin sandığımızdan yüksek olduğunu gün yüzüne <a href="https://comicbook.com/gaming/2019/11/16/the-witcher-netflix-henry-cavill-geralt/?fbclid=IwAR1bZbPtVjAD3R7xxADJuTXoaNY8GsheJ5jC84ON7YwWi-NKJ6lUw_xDmr0">çıkarttı</a>.</p>
      <h3>Henry Cavill’ın The Witcher seti tercihi</h3>
      <p>
        <i>“Henry, Macaristan’da çekim yaptığımız süreçte sette kendisine ayrılan karavanda yatmayı tercih etti. Budapeşte’deki oteline gitmek yerine geceleri sette geçiriyordu ve bu ona günde ekstra bir saat kazandırıyordu. Fakat amaç bu değildi. O The Witcher dünyasında kalmak ve karakterine odaklanmak istiyordu. Bu pek sık karşılaştığımız bir şey değil. Henry gerçekten işine ekstra emek veren bir oyuncu. Ne yapması gerektiğini ve sahnelerde kendisinden isteneni nasıl vereceğini çok iyi biliyor.”</i>
      </p>
      <p>Açıkçası kimsenin otel konforu yerine setteki ufacık karavanda kalmayı tercih edeceğini zannetmiyoruz. Henry Cavill The Witcher için gerçekten enteresan bir tercihte bulunmuş. Pek çok oyuncunun göze almak istemeyeceği bir şeyi yaparak kendini bu dünyaya adamayı tercih etmiş. Umuyoruz onun tüm bu çabaları sonucunda ortaya çıkan iş herkesi memnunca memnun edecek türden olur.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/kafa-karistiran-joker-2-soylentileri/"/>
      </related>
    </article>
  </body>
</html>