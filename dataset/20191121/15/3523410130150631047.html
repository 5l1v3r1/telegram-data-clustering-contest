<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641215/%D9%82%D8%B7%D8%B9-%DA%A9%D9%85%DA%A9-%D9%85%D8%A7%D9%84%DB%8C-%D9%87%D9%84%D9%86%D8%AF-%D8%A8%D9%87-%D8%AA%D8%B4%DA%A9%DB%8C%D9%84%D8%A7%D8%AA-%D8%AE%D9%88%D8%AF%DA%AF%D8%B1%D8%AF%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T15:42:00+00:00"/>
    <meta property="og:title" content="قطع کمک مالی هلند به تشکیلات خودگردان"/>
    <meta property="og:description" content="دولت هلند در پی شکست مذاکرات با تشکیلات خودگردان فلسطین اعلام کرد کمک مالی به این تشکیلات را قطع خواهد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641215/%D9%82%D8%B7%D8%B9-%DA%A9%D9%85%DA%A9-%D9%85%D8%A7%D9%84%DB%8C-%D9%87%D9%84%D9%86%D8%AF-%D8%A8%D9%87-%D8%AA%D8%B4%DA%A9%DB%8C%D9%84%D8%A7%D8%AA-%D8%AE%D9%88%D8%AF%DA%AF%D8%B1%D8%AF%D8%A7%D9%86">قطع کمک مالی هلند به تشکیلات خودگردان</a>
      </h1>
      <h2>دولت هلند در پی شکست مذاکرات با تشکیلات خودگردان فلسطین اعلام کرد کمک مالی به این تشکیلات را قطع خواهد کرد.</h2>
      <address><time datetime="2019-11-21T15:42:00+00:00">21 Nov 2019, 15:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از تایمز او اسرائیل، دولت هلند که سالانه میلیون‌ها دلار به تشکیلات خودگردان فلسطین کمک می‌کرد، اعلام کرد که کمک مالی خود به این تشکیلات را قطع خواهد کرد.</p>
      <p>این اقدام دولت هلند به واسطه عدم موفقیت مذاکرات با تشکیلات خودگردان فلسطین بر سر اعطای حقوق به عاملان حملات شهادت‌طلبانه صورت گرفت.</p>
      <p>هلند این تصمیم را روز چهارشنبه در بحث و گفت‌وگو‌های تصویب بودجه سالانه این کشور و در چارچوب مخالفت با عملیات فلسطینیان علیه اهداف صهیونیستی، اعلام کرد.</p>
      <p>هلند سالانه میلیون‌ها دلار به تشکیلات خودگردان و جمعیت‌های فلسطینی در خاورمیانه کمک می‌کرد.</p>
      <p>بر اساس آمار وزارت جنگ رژیم صهیونیستی، تشکیلات خودگردان فلسطین در سال ۲۰۱۷ حدود ۱۹۸ میلیون دلار به خانواده فلسطینیانی که در عملیات استشهادی علیه صهیونیست‌ها به شهادت رسیدند و حدود ۱۶۰ میلیون دلار به اسرای فلسطینی در زندان‌های رژیم صهیونیستی، پرداخت کرده است.</p>
    </article>
  </body>
</html>