<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ulyublena_firma_lvivskoi_merii_vidremontuie_lavky_v_parku_im_ifranka_331331.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T15:55:00+00:00"/>
    <meta property="og:title" content="&quot;Улюблена&quot; фірма львівської мерії відремонтує лавки в парку ім. І.Франка"/>
    <meta property="og:description" content="Приватне підприємство &quot;ВКВ-Сервіс&quot;, яке останнім часом за результатами державних закупівель уклало низку з Галицькою РДА Львівської міськради, департаментом містобудування, Львівським комунальним підприємством &quot;Львівелектротранс&quot;, здійснить до кінця року за 399 тис. грн. поточний ремонт лавок в парку ім. І. Франка."/>
  </head>
  <body>
    <article>
      <h1>"Улюблена" фірма львівської мерії відремонтує лавки в парку ім. І.Франка</h1>
      <h2>Приватне підприємство "ВКВ-Сервіс", яке останнім часом за результатами державних закупівель уклало низку з Галицькою РДА Львівської міськради, департаментом містобудування, Львівським комунальним підприємством "Львівелектротранс", здійснить до кінця року за 399 тис. грн. поточний ремонт лавок в парку ім. І. Франка.</h2>
      <address>
        <time datetime="2019-11-21T15:55:00+00:00">21 Nov 2019, 15:55</time>
      </address>
      <p>Про це йдеться в договорі, що був укладений 31 жовтня 2019 року між Департаментом містобудування Львівської місьради, в особі в.о. директора Коровайника Сергія Степановича та Приватним підприємством "<a href="https://clarity-project.info/tenderer/37362544">ВКВ-Сервіс</a>", в особі директора Клименюка Дмитра Олександровича.</p>
      <p>Із документів на сайті електронних закупівель Prozorro також відомо, що єдиним конкурентом ПП "ВКВ-Сервіс"на цих торгах було Приватне підприємство "Арт-Модуль" з пропозицією 399 880 грн. (себто на 880 грн. більшою), яка у результаті була відхилена.</p>
      <p>Показово, що відразу після перемоги на цих торгах, ПП "ВКВ-Сервіс" в листопаді 2019 року уклало ще дві угоди за результатами закупівель: із відділом освіти Шевченківського та Залізничного районів управління освіти департаменту гуманітарної політики Львівської місьради на 140,5 тис. грн. (щодо постачання виробів для парків розваг, настільних або кімнатних ігор), та із Регіональним ландшафтним парком «Знесіння» - на 57,6 тис. грн. (щодо придбання паркових лавок).</p>
      <p>Загалом, за даними баз державних закупівель, упродовж червня 2016 року-листопада 2019 року ПП "ВКВ-Сервіс уклало 42 угоди на сумму 6,5 млн грн.</p>
      <slideshow>
        <figure>
          <img src="https://galinfo.com.ua/media/gallery/full/v/k/vkv.png"/>
        </figure>
        <figure>
          <img src="https://galinfo.com.ua/media/gallery/full/v/k/vkv2.png"/>
        </figure>
      </slideshow>
      <p>За інформацією системи YouControl, ПП "ВКВ-Сервіс" (ЄДРПОУ 37362544) було створено у 2010 році. Основний вид його діяльності - виробництво електроосвітлювального обладнання. Керівником, засновником та бенефіціарним власником ПП "ВКВ-Сервіс" є Клименюк Дмитро Олександрович.</p>
    </article>
  </body>
</html>