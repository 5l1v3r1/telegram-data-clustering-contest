<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719018/apple-blocca-guilherme-rambo-addio-alle-tante-anticipazioni-su-servizi-e-prodotti"/>
    <meta property="og:site_name" content="iPhone Italia"/>
    <meta property="article:published_time" content="2019-11-21T15:19:27+00:00"/>
    <meta property="og:title" content="Apple blocca Guilherme Rambo, addio alle tante anticipazioni su servizi e prodotti?"/>
    <meta property="og:description" content="Il più grande leaker di Apple, Guilherme Rambo, non potrà più scaricare le beta di iOS o macOS perché bloccato da Apple!"/>
  </head>
  <body>
    <article>
      <h1>Apple blocca Guilherme Rambo, addio alle tante anticipazioni su servizi e prodotti?</h1>
      <address>
        <time datetime="2019-11-21T15:19:27+00:00">21 Nov 2019, 15:19</time>
      </address>
      <p><b>Guilherme Rambo</b>, uno dei principali leaker di Apple in grado di spulciare le beta dei sistemi operativi per scoprire novità non ancora presentate dall’azienda, è stato bloccato da Apple e non potrà più scaricare software prima del rilascio ufficiale.</p>
      <p>In un post sul suo <a href="https://rambo.codes/personal/2019/11/20/apple-has-locked-me-out-of-my-developer-account.html">blog ufficiale</a> (<a href="https://www.cultofmac.com/667284/apple-locks-top-secret-spiller-out-of-his-developer-account/">via CultOfMac</a>), Rambo ha rivelato che Apple lo ha bloccato ad agosto. Da allora, tutti i tentativi di risolvere il problema hanno incontrato un vero e proprio vicolo cieco. Nel post non viene spiegato il motivo di questo blocco, ma per diversi anni <b>Guilherme Rambo ha scovato segreti nascosti nelle beta di Apple</b> per poi pubblicarli su 9to5Mac.</p>
      <p>Non è la prima volta che Apple adotta misure drastiche contro leaker di tutto il mondo. Nel 2007, l’azienda fece chiudere il blog Think Secret dove i giornalista Nick Ciarelli  pubblicava i suoi scoop. Apple ha poi chiuso ogni rapporto con Gizmodo da quando, nel 2010, compro per 5.000 dollari un iPhone 4 trovato in un bar di Cupertino prima della presentazione ufficiale.</p>
      <p>Malgrado negli ultimi anni Apple abbia speso molto per aumentare la sua segretezza, dalla Cina arrivano continuamente immagini di futuri prodotti. Inoltre, <b>nelle beta dei vari iOS o macOS sono presenti tantissimi riferimenti a servizi e dispositivi non ancora presentati</b>. Rambo è stato sempre bravo a scovarli e a rovinare non poche sorprese.</p>
      <p>Guilherme Rambo afferma che tutti i suoi tentativi di parlare con un impiegato Apple per capire come mai il suo account è stato sono falliti. Secondo Rambo, l’unica informazione che gli è stata fornita è che il suo account è <i>“disabilitato per motivi di sicurezza”</i> e che Apple sta ancora indagando sulla situazione.</p>
      <p>Senza il suo apporto, di sicuro perderemo tantissime anticipazioni.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>