<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641203/%D8%A7%D8%B3%D9%84%D8%A7%D9%85-%D9%88-%D9%85%D8%B3%DB%8C%D8%AD%DB%8C%D8%AA-%D8%A8%D8%B1-%D8%A7%D8%B1%D8%B2%D8%B4%E2%80%8C%D9%87%D8%A7%DB%8C-%D8%A8%D8%B4%D8%B1%DB%8C-%DB%8C%DA%A9%D8%B3%D8%A7%D9%86%DB%8C-%D9%85%D8%A8%D8%AA%D9%86%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T15:16:00+00:00"/>
    <meta property="og:title" content="اسلام و مسیحیت بر ارزش‌های بشری یکسانی مبتنی هستند"/>
    <meta property="og:description" content="رئیس جمهور روسیه در اظهاراتی با اعلام اینکه اسلام و مسیحیت ارتدکس بر ارزش‌های بشری مبتنی هستند، خواستار تقویت نقش سازمان‌های مذهبی شد."/>
  </head>
  <body>
    <article>
      <h1>
        <a href="https://www.bultannews.com/fa/news/641203/%D8%A7%D8%B3%D9%84%D8%A7%D9%85-%D9%88-%D9%85%D8%B3%DB%8C%D8%AD%DB%8C%D8%AA-%D8%A8%D8%B1-%D8%A7%D8%B1%D8%B2%D8%B4%E2%80%8C%D9%87%D8%A7%DB%8C-%D8%A8%D8%B4%D8%B1%DB%8C-%DB%8C%DA%A9%D8%B3%D8%A7%D9%86%DB%8C-%D9%85%D8%A8%D8%AA%D9%86%DB%8C-%D9%87%D8%B3%D8%AA%D9%86%D8%AF">اسلام و مسیحیت بر ارزش‌های بشری یکسانی مبتنی هستند</a>
      </h1>
      <h2>رئیس جمهور روسیه در اظهاراتی با اعلام اینکه اسلام و مسیحیت ارتدکس بر ارزش‌های بشری مبتنی هستند، خواستار تقویت نقش سازمان‌های مذهبی شد.</h2>
      <address><time datetime="2019-11-21T15:16:00+00:00">21 Nov 2019, 15:16</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری تاس، ولادیمیر پوتین، رئیس جمهور روسیه در پیامی خطاب به شرکت کنندگان در همایش «ارتدکس و اسلام- ادیان صلح» که امروز در بیشکک، پایتخت قرقیزستان در حال برگزاری است، گفت مسیحیت ارتدکس و اسلام، بر پایه ارزشهای بشری یکسانی بنا شده است.</p>
      <p>در پیام پوتین که از سوی «نیکولای اودوویچنکو» سفیر روسیه در قرقیزستان قرائت شد، آمده است: اسلام و مسیحیت ارتدکس به مانند دیگر ادیان جهانی، مبتنی بر ارزشهای بشری بنیادین بوده که از اهمیت ماندگاری برخوردارند.</p>
      <p>پوتین در بخش دیگری از پیام خود گفت: به همین خاطر است که تلاشهای مشترک بوسیله سازمانهای مذهبی و همکاری سازنده با آژانس های دولتی و سازمانهای غیر دولتی در زمینه تقویت صلح و توافق مدنی در روسیه و قرقیزستان مؤثر خواهد بود.</p>
      <p>وی در ادامه افزود: ضرورت دارد ما تجربه مثبت تاریخی مان را حفظ کرده و میراث بی نظیرمان- یعنی سنت نیک دوستی، احترام متقابل و ایجاد تفاهم میان ادیان مختلف- را گرامی داشته و آن را به نسل بعد منتقل کنیم.</p>
      <p>پوتین در پایان تصریح کرد: امیدوارم در طول این کنفرانس، شما در خصوص راه های تسهیل گفت و گو میان ادیان و اقوام بحث کرده و به امکان تقویت نقش سازمان های مذهبی در حمایت و تقویت ارزشهای اخلاقی، روحی و خانوادگی در بالابردن سطح نسل جوان بپردازید.</p>
    </article>
  </body>
</html>