<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/previsto-domani-il-rientro-di-adl-seguira-milan-napoli-in-tv-ma-sara-a-liverpool-415306"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-21T15:50:00+00:00"/>
    <meta property="og:title" content="Previsto domani il rientro di ADL. seguirà Milan-Napoli in tv, ma sarà a Liverpool"/>
    <meta property="og:description" content="Tempo di rientrare. De Laurentiis torna in Italia. È previsto domani il viaggio di ritorno dagli Stati Uniti del presidente del Napoli"/>
  </head>
  <body>
    <article>
      <h1>Previsto domani il rientro di ADL. seguirà Milan-Napoli in tv, ma sarà a Liverpool</h1>
      <h2>Tempo di rientrare. De Laurentiis torna in Italia. È previsto domani il viaggio di ritorno dagli Stati Uniti del presidente del Napoli</h2>
      <address><time datetime="2019-11-21T15:50:00+00:00">21 Nov 2019, 15:50</time> by <a rel="author">Redazione Tutto Napoli.net</a></address>
      <p>Tempo di rientrare. De Laurentiis torna in Italia. È previsto domani il viaggio di ritorno dagli Stati Uniti del presidente del Napoli, che lascerà la sua villa di Beverly Hills, a Los Angeles, per fare rientro a Roma. Il patron azzurro vuole seguire Milan-Napoli, ma lo farà dalla sua casa di Roma. Momento cruciale della stagione: De Laurentiis vuole capire che condizioni è il suo Napoli, reduce dalle polemiche di queste settimane. Ma se la partita col Milan sarà seguita soltanto in televisione, la sfida successiva, quella di Champions League a Liverpool di mercoledì prossimo, sarà seguita dal vivo. Salvo cambi di programma De Laurentiis partirà martedì con il volo charter da Capodichino. Per la prima volta sarà in contatto diretto con la squadra dopo la vicenda dell’ammutinamento. Sarà l’occasione per avere il famoso chiarimento chiesto dai giocatori: difficile, se non impossibile, che De Laurentiis eviti il contatto con i calciatori, perché anche lui è desideroso di venire a capo dell’incresciosa vicenda. Intanto, lunedì partiranno le notifiche per la multa che i giocatori riceveranno per aver ammutinato il ritiro. Prevista una decurtazione del 5% al lordo dello stipendio. Ogni calciatore a cui il provvedimento è indirizzato (non quelli fisicamente assenti al San Paolo in quel giorno) avranno la possibilità di rispondere e di difendersi. Poi dovrebbe partire un procedura per danno d’immagine alla società.</p>
      <footer><b>Fonte:</b> <u>di Giovanni Scotto per Il Roma</u></footer>
    </article>
  </body>
</html>