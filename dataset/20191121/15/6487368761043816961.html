<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/alberlet-problemak/"/>
    <meta property="og:site_name" content="FEMINA"/>
    <meta property="article:published_time" content="2019-11-21T15:36:03+00:00"/>
    <meta property="og:title" content="Észrevett egy repedést a plafonon az albérlő: nem gondolta, hogy ez lesz belőle"/>
    <meta property="og:description" content="Vannak olyan helyzetek az albérletben, amikor valóban nehéz eldönteni, hogy kinek a felelőssége lenne megoldani a problémát. Az alábbiak nem ilyenek."/>
  </head>
  <body>
    <article>
      <h1>Észrevett egy repedést a plafonon az albérlő: nem gondolta, hogy ez lesz belőle</h1>
      <h2>Vannak olyan helyzetek az albérletben, amikor valóban nehéz eldönteni, hogy kinek a felelőssége lenne megoldani a problémát. Az alábbiak nem ilyenek.</h2>
      <address><time datetime="2019-11-21T15:36:03+00:00">21 Nov 2019, 15:36</time> by <a rel="author">Marton Adrienn</a></address>
      <p>Ha az ember albérletbe költözik, vannak bizonyos jogai és kötelességei ugyanúgy, ahogyan a bérbe adónak is. Sajnos azonban egyes lakástulajdonosok úgy gondolják, hogy ha kiadták az ingatlanjukat, az onnantól nem az ő gondjuk, és minden probléma megoldását a bérlőre hárítják.</p>
      <p>Ez egyrészt nem túl korrekt megoldás, másrészt viszont bizonyos esetekben még illegális is, de minimum dühítő. Persze nemcsak Magyarországon van ez így: az albérlet témája hatékony kommunikáció és kölcsönös tisztelet hiányában a világ legtöbb részén konfliktusokkal tűzdelt terület.</p>
      <h3>Rémálomba illő bérbeadók</h3>
      <p>A Bored Panda most a tisztességtelen bérbeadókra fókuszált. Olyan felhasználók fotóit gyűjtötték össze, akik a saját bőrükön tapasztalták, hogy albérlőként nem feltétlenül számíthatnak kulturált hozzáállásra ideiglenes otthonuk tulajdonosától. Bár a képek nem itthon, hanem külföldön készültek, de ettől még ugyanúgy kinyílik tőlük a bicska az ember zsebében. Nézd meg őket, és ismerd meg a sztorijukat!</p>
      <figure>
        <img src="https://kep.index.hu/1/0/3045/30455/304555/30455509_8584e740cd15029306547268afd3ddb4_wm.jpg"/>
        <figcaption>A főbérlő szerint egy kis gomba a plafonon nem olyan nagy dolog.<cite>simgecko3</cite></figcaption>
      </figure>
      <figure>
        <img src="https://kep.cdn.indexvas.hu/1/0/3045/30455/304555/30455583_c990043b7c3aceada7ea797383c3a3e4_wm.jpg"/>
        <figcaption>Ezek a lakók arra értek haza, hogy a bérbeadó egy hangot is rögzítő webkamerát helyezett el a lakásban az ő megkérdezésük és beleegyezésük nélkül. Közben azt hazudta, hogy karbantartási munkálatok miatt ugrik be.<cite>lachsox</cite></figcaption>
      </figure>
      <figure>
        <img src="https://kep.index.hu/1/0/3045/30455/304555/30455599_590133c746821fed14a718c9bf0876f8_x.jpg"/>
        <figcaption>A főbérlő a lakó többszöri kérése ellenére sem nézette meg a szikrázó konnektort, ezért az albérlő úgy döntött, megjavítja saját kezűleg. Ezt találta, amikor leszerelte a falról.<cite>_ilovetofu_</cite></figcaption>
      </figure>
      <figure>
        <img src="https://kep.index.hu/1/0/3045/30455/304556/30455611_239c4036ac49f924fe4775e812c9c23a_wm.jpg"/>
        <figcaption>Amikor rájössz, hogy hiába tekergeted a termosztátot, nem lesz melegebb a szobában.<cite>Waja_Wabit</cite></figcaption>
      </figure>
      <figure>
        <img src="https://kep.index.hu/1/0/3045/30455/304557/30455751_02c24f8b0d0d75edd40b195d274f7b04_x.jpg"/>
        <figcaption>Az első képre szinte nem is reagált a bérbeadó, mert szerinte apróság. Amikor pár nappal később az albérlő elküldte neki a másodikat, már készségesebb volt.<cite>gargameljr</cite></figcaption>
      </figure>
      <figure>
        <img src="https://kep.index.hu/1/0/3045/30455/304557/30455759_d9c11e2401b8f0e0bfac6091c2e24504_wm.jpg"/>
        <figcaption>Amikor a lakó csigaproblémára panaszkodott, nem hittek neki a tulajdonosok, mondván, korábban még nem hallottak ilyesmiről. A képek azonban magukért beszélnek.<cite>tndvdson</cite></figcaption>
      </figure>
      <figure>
        <img src="https://kep.index.hu/1/0/3045/30455/304557/30455775_f7a874e6a6dd7ede46317029887a6b62_x.jpg"/>
        <figcaption>Megígérte a főbérlő, hogy megjavítja a beázást. Ennyi tellett tőle.</figcaption>
      </figure>
      <figure>
        <img src="https://kep.index.hu/1/0/3045/30455/304557/30455795_6c1ba6e2e5403bf16f69ab50d0d5800d_x.jpg"/>
        <figcaption>Ez az erkély sem lett a legbiztonságosabban megerősítve, miután az albérlők jelezték, hogy mozog.<cite>danger_is_fat</cite></figcaption>
      </figure>
      <figure>
        <img src="https://kep.index.hu/1/0/3045/30455/304558/30455801_3f4eb3908116f87b945bd14e57b1414c_x.jpg"/>
        <figcaption>A bérbeadó szerint egy kis hézag a plafonon nem nagy dolog, ezért nem javítja meg. A penésszel sem hajlandó kezdeni bármit.<cite>shaysoy</cite></figcaption>
      </figure>
      <figure>
        <img src="https://kep.index.hu/1/0/3045/30455/304558/30455821_181734bba31f075d95890fabae338e56_x.jpg"/>
        <figcaption>A tulajdonos saját véleménye szerint egy deszkával elhárította az életveszélyt.<cite>JonjakobJinkleHymer</cite></figcaption>
      </figure>
    </article>
  </body>
</html>