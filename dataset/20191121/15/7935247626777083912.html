<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/neskardan-dijital-showroom-215847h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T15:18:49+00:00"/>
    <meta property="og:title" content="Neskar'dan dijital showroom"/>
    <meta property="og:description" content="Yüce Auto Skoda, değişen dünyanın trendlerine uygun olarak dizayn edilen ilk dijital showroomunu Bursa'da hizmete sundu."/>
  </head>
  <body>
    <article>
      <h1>Neskar'dan dijital showroom</h1>
      <h2>Yüce Auto Skoda, değişen dünyanın trendlerine uygun olarak dizayn edilen ilk dijital showroomunu Bursa'da hizmete sundu.</h2>
      <address>
        <time datetime="2019-11-21T15:18:49+00:00">21 Nov 2019, 15:18</time>
      </address>
      <p>
        <b>DERYA DEMİR PINAR</b>
      </p>
      <p>Bursa ve bölgesinde hizmet verecek olan Skoda yetkili satıcısı Neskar Otomotiv'in Yönetim Kurulu Başkanı Berk Noyan, Neskar'ın 2004 yılında otomotiv sektörüne ilk adımı attığını söyledi. Bu alandaki yatırımlara devam ettiklerini belirten Noyan, ‘'Yolculuğumuzun bugün tam 15'nci yılındayız. Bu anlamlı günde yeni markamızın tanıtımını gerçekleştirmekten büyük mutluluk duyuyoruz. Otomotiv sektöründeki en son teknolojileri içinde barındıran ve Skoda markasının dünyadaki ilk örneği olan ‘Neskar Skoda Dijital Showroom'u Bursa'da hizmet vermek üzere hazır. Skoda marka çatısı altında bir ilke imza atmanın yanı sıra gelecek yılların öngörüsü içinde olan tüm yeniliklere de cevap verecek bu güzel proje oluşturduk. 10 bin metre karelik alana sahip bu muhteşem ve teknolojik tesisle birlikte Bursa'mıza daha fazla satış ve servis verebilme imkanı sağlayacağız'' dedi.</p>
      <p>
        <b>ÇOK BAŞARILI İŞLER YAPACAK</b>
      </p>
      <p>Yüce Auto Skoda Genel Müdürü Zafer Başar da, bu yıl Yüce Auto olarak 65'inci yıllarını kutladıklarını ifade ederek, ‘'Bu büyük yatırımın Bursa gibi otomotiv endüstrisinin kalbinde olması ayrı bir önem taşıyor. 15 yıllık tecrübesi ile Neskar Otomotiv'in Skoda markası için çok başarılı işler yapacağına inanıyoruz'' diye konuştu. Bu yıl en çok satan ilk 10 marka içinde yer alacaklarını dile getiren Başar, 5 yılda en çok satan ilk 5 marka içinde yer alma hedefine yetkili satıcılarla ulaşacaklarının altını çizdi. Başar, tesisin ileride elektrikli otomobillere de hizmet verebileceğini vurguladı.</p>
      <p>
        <b>SON TEKNOLOJİ İLE DONATILDI</b>
      </p>
      <p>Yedi bin metrekare kapalı, 3 bin metrekare açık olmak üzere toplam 10 bin metrekarelik alana kurulan Neskar Otomotiv Skoda Dijital Showroom'u, son teknolojiyle donatıldı. Skoda müşterileri, satış temsilcisi ile birlikte araçları incelerken aynı zamanda dijital ekranlardan kişiselleştirdiği aracını sipariş edebilecek.</p>
    </article>
  </body>
</html>