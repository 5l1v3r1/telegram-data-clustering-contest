<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/putin-ziznavsya-pro-rosijskih-vijskovih-na-donbasi/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T15:30:52+00:00"/>
    <meta property="og:title" content="Путін “зізнався” про російських військових на Донбасі"/>
    <meta property="og:description" content="Прессекретар президента РФ Дмитро Пєсков розповів, що Путіну повідомляють про обстріли на Донбасі, але знову повторив, що російських військових на Донбасі немає"/>
  </head>
  <body>
    <article>
      <h1>Путін “зізнався” про російських військових на Донбасі</h1>
      <h2>Пєсков знову розповів про "іхтамнетів", яких немає на Донбасі</h2>
      <address>
        <time datetime="2019-11-21T15:30:52+00:00">21 Nov 2019, 15:30</time>
      </address>
      <p>Прес-секретар російського президента Володимира Путіна Дмитро Пєсков вкотре повторив мантру про “іхтамнетів” і заявив, що російських військ <a href="https://narodna-pravda.ua/2019/11/21/sivoho-zaklikaye-poprositi-vibachennya-u-vsogo-donbasu/">на Донбасі</a> нібито “не було і немає”.</p>
      <p>Як передає НАРОДНА ПРАВДА, про це він заявив в коментарі російським ЗМІ.</p>
      <p>Loading...</p>
      <p>Зокрема, представник Путіна в черговий раз заявив, що російських військ на окупованому Донбасі немає.</p>
      <p>“Їх не було і немає. Але це не означає, що наші військові не мають каналів по отриманню інформації про прилеглі регіони до наших кордонів. Це абсолютно нормальна практика”, – заявив Пєсков.</p>
      <p>Відзначимо, дана заява прозвучала у відповідь на питання про те, які саме військові повідомляють Путіну про обстріли на Донбасі, якщо, за офіційною версією, російських військ там нібито немає.</p>
      <p>Нагадаємо, раніше <a href="https://narodna-pravda.ua/2019/11/20/putin-zagovoryv-pro-osoblyvyj-status-donbasu/">президент Російської Федерації Володимир Путін знову заговорив про особливий статус Донбасу і перегляд Мінських домовленостей</a>. Він переконаний, що існуючий закон про особливий статус Донбасу неприйнятний і повинен бути замінений. На що саме, президент РФ не уточнив. При цьому він зазначив, що будь-які закони повинні бути узгоджені з «Л/ДНР». Без такого узгодження вони не будуть діяти.</p>
      <p>Раніше нардеп “Слуги народу” Ірина Верещук висловила думку, що на даний момент найкращим виходом було би <a href="https://narodna-pravda.ua/2019/11/18/osoblyvyj-status-donbasu-u-sluzi-narodu-zrobyly-zayavu/">пролонгування закону щодо особливого статусу Донбасу</a>, який діє до грудня 2019 року.</p>
      <p>Додамо, <a href="https://narodna-pravda.ua/2019/11/19/zakon-pro-osoblyvyj-status-donbasu-z-yavylysya-vazhlyvi-podrobytsi/">новий закон про особливий статус Донбасу</a> парламент розгляне лише після зустрічі президента України Володимира Зеленського із главою Кремля Володимиром Путіним у форматі саміту «нормандської четвірки», який запланований на 9 грудня у Парижі.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>