<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549014.html/%D8%A7%D8%B9%D8%B6%D8%A7%DB%8C-%D8%B4%D9%88%D8%B1%D8%A7%DB%8C-%D9%86%DA%AF%D9%87%D8%A8%D8%A7%D9%86-%D8%B9%D8%B6%D9%88-%D8%B3%D8%A7%D9%85%D8%A7%D9%86%D9%87-%D8%AB%D8%A8%D8%AA-%D8%AF%D8%A7%D8%B1%D8%A7%DB%8C%DB%8C-%D9%87%D8%A7%DB%8C-%D9%85%D8%B3%D8%A6%D9%88%D9%84%D8%A7%D9%86-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:45:00+00:00"/>
    <meta property="og:title" content="اعضای شورای نگهبان عضو سامانه ثبت دارایی‌های مسئولان شدند"/>
    <meta property="og:description" content="اعضای شورای نگهبان در سامانه ثبت دارایی مسئولان جمهوری اسلامی ایران (ثنا) ثبت‌نام کردند."/>
  </head>
  <body>
    <article>
      <h1>اعضای شورای نگهبان عضو سامانه ثبت دارایی‌های مسئولان شدند</h1>
      <address>
        <time datetime="2019-11-21T15:45:00+00:00">21 Nov 2019, 15:45</time>
      </address>
      <p>اعضای شورای نگهبان در سامانه ثبت دارایی مسئولان جمهوری اسلامی ایران (ثنا) ثبت‌نام کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  اعضای شورای نگهبان بعد از ظهر روز چهارشنبه 29 آبان 1398 با حضور کارشناسان مرکز آمار و فناوری اطلاعات قوه قضائیه در محل شورای نگهبان ضمن دریافت آموزش‌های لازم، در سامانه ثبت دارایی مسئولان جمهوری اسلامی ایران (ثنا) ثبت‌نام کردند. </p>
      <p>بر  اساس این گزارش، آیت‌الله جنتی دبیر شورای نگهبان، عباسعلی کدخدایی قائم مقام و سخنگوی شورای نگهبان و بقیه اعضای حقوقدان و فقهای این شورا، امروز در این سامانه عضو شدند.</p>
      <p>به گزارش تسنیم، بر اساس «قانون رسیدگی به دارایی مقامات، مسؤولان و کارگزاران جمهوری اسلامی ایران»، به منظور افزایش اعتماد عمومی مردم به مسئولان و ارتقای سلامت اداری، مقامات و مسئولین باید صورت دارایی خود، همسر و فرزندان تحت تکفل خود را در ابتدا و انتهای دوره مسئولیت به رئیس قوه قضائیه اعلام کنند تا رسیدگی به اموال آنان از جهت بررسی «عدم افزایش من‌غیرحق» اقدام شود.</p>
      <p>انتهای پیام/</p>
    </article>
  </body>
</html>