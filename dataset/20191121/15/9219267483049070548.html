<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392113-%d7%a9%d7%9e%d7%a2%d7%95%d7%9f-%d7%a8%d7%99%d7%a7%d7%9c%d7%99%d7%9f-%d7%94%d7%97%d7%9c%d7%98%d7%aa-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%9e%d7%a9%d7%97%d7%a7-%d7%9e%d7%9b%d7%95%d7%a8"/>
    <meta property="og:site_name" content="סרוגים"/>
    <meta property="article:published_time" content="2019-11-21T15:54:18+00:00"/>
    <meta property="og:title" content="שמעון ריקלין: החלטת מנדלבליט משחק מכור"/>
    <meta property="og:description" content="איש התקשורת הימני, שמעון ריקלין, על החלטת היועץ המשפטי לממשלה, אביחי מנדלבליט: &quot;משחק מכור&quot;, כתב בחשבון הטוויטר שלו, והוסיף: &quot;אחי ואחיותי. אל יפול רוחכם..."/>
  </head>
  <body>
    <article>
      <h1>שמעון ריקלין: החלטת מנדלבליט משחק מכור</h1>
      <h2>איש התקשורת הימני, שמעון ריקלין, על החלטת היועץ המשפטי לממשלה, אביחי מנדלבליט: "משחק מכור", כתב בחשבון הטוויטר שלו, והוסיף: "אחי ואחיותי. אל יפול רוחכם. עוד דרך ארוכה לפנינו"</h2>
      <address><time datetime="2019-11-21T15:54:18+00:00">21 Nov 2019, 15:54</time> by <a rel="author">חדשות סרוגים</a></address>
      <p>איש התקשורת הימני, התייחס להחלטת היועץ המשפטי לממשלה אביחי מנדלבליט, להודיע הערב (חמישי) על החלטתו בתיקי ראש הממשלה.</p>
      <p>"הבן שלי שאל אותי עכשיו מה פירוש הביטוי: משחק מכור". כתב ריקלין בחשבון הטוויטר שלו, "אז אמרתי לו לראות את מנדלבליט בשבע וחצי".</p>
      <p>ריקלין הוסיף: "אז הוא שאל: אבל מי מנצח במשחק מכור. למי שיש יותר סבלנות עניתי".</p>
      <p>איש התקשורת הימני נשאר אופטימי: "אז אחי ואחיותי. אל יפול רוחכם. עוד דרך ארוכה לפנינו".</p>
      <figure>
        <img src="https://www.srugim.co.il/i/wp-content/uploads/2019/05/63__w204h120q80.png"/>
      </figure>
      <h4>עוד באותו נושא</h4>
      <h4>צפו: ריקלין מתפוצץ על פרקליט המדינה "שקרנים"</h4>
      <p>לכתבה המלאה בסרוגים &gt;<br/>26</p>
      <p>מוקדם יותר היום, האשים ריקלין: "המשך המריחה. בניית הדרמה המזוייפת. יצירת המתח. מצג ההתלבטויות. הדיונים והויכוחים. התקדימים והפסיקות. הכל כדי שנחשוב שיש פה תהליך אמיתי".</p>
      <p>"מראית עין של מוסדות מתפקדים ומחפשים צדק שלא נשים לב שכבר לפני 3 שנים הודיעו לנו שנתניהו אשם דוגרי. חבורת הנוכלים מגעילה אותי".</p>
      <h3>מנדלבליט: ב- 19:30 אפרסם את החלטתי בתיקי נתניהו</h3>
      <p>אחרי חודשים ארוכים של בדיקות, חקירות, עדויות והסכמי עדי מדינה, היועץ המשפטי לממשלה, <u><a href="https://www.srugim.co.il/384584-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%95%d7%a9%d7%99-%d7%a0%d7%99%d7%a6%d7%9f-%d7%9e%d7%92%d7%99%d7%91%d7%99%d7%9d-%d7%9c%d7%90%d7%95%d7%97%d7%a0%d7%94">אביחי מנדלבליט</a></u>, ימסור הערב (חמישי) בשעה 19:30 את החלטתו בנוסע לסעיפים בהם יואשם ראש הממשלה בנימין נתניהו בתיקים בהם נחקר בשנים האחרונות.</p>
      <p>נתניהו חשוד במסגרת תיקי 1000, 2000 ו- 4000, בעבירות של שוחד, מרמה והפרת אמונים. עם זאת בפרקליטות הכריעו רק בשעות האחרונות על זהות העבירה בה יואשם נתניהו בתיק 4000, הכבד ביותר מבין השלושה, במסגרתו נחשפו התכתבויות הנוגעות לאופי הסיקור שלו באתר 'וואלה' תמורת הטבות לחברת בזק בבעלותו של שאול אלוביץ' מבעלי אתר 'וואלה'.</p>
      <p>מלבד תיק 4,000, נתניהו חשוד גם בתיקי 1000- הנוגע למתנות שקיבל לאורך השנים מהמיליארדר ארנון מילצ'ן, ובתיק 2000 הנוגע לשיחות שניהל נתניהו עם מו"ל 'ידיעות אחרונות' נוני מוזס.</p>
      <p>אחרי הודעת מנדלבליט ימסור נתניהו הצהרה לתקשורת בשעה 20:30, בה הוא צפוי להתייחס להחלטה ולאירועים הפוליטיים השונים.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>הפגנת תומכי נתניהו (צילום: רן כרמי בוזגלו)</p>
    </article>
  </body>
</html>