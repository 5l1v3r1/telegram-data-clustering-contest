<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/des-laszlo-az-ido-kezd-szukulni-elottem/sgnyjxz"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T15:21:26+00:00"/>
    <meta property="og:title" content="Dés László: „Az idő kezd szűkülni előttem”"/>
    <meta property="og:description" content="December 22-én az improvizációt is ünnepli a Random Trip-koncertje a Várkert bazári Advent programsorozatában, ahol a Kossuth-, és Liszt Ferenc-díjas Dés László (65) is színpadra lép."/>
  </head>
  <body>
    <article>
      <h1>Dés László: „Az idő kezd szűkülni előttem”</h1>
      <address><time datetime="2019-11-21T15:21:26+00:00">21 Nov 2019, 15:21</time> by <a rel="author" href="https://www.blikk.hu/szerzo/szep-zoltan-janos" target="_blank">Szép Zoltán János [újságíró]</a></address>
      <p>
        <i>
          <b>December 22-én az improvizációt is ünnepli a Random Trip-koncertje a Várkert bazári Advent programsorozatában, ahol a Kossuth-, és Liszt Ferenc-díjas Dés László (65) is színpadra lép.</b>
        </i>
      </p>
      <p>
        <b>Hogy tette magát szabaddá?</b>
      </p>
      <p>Adventi koncerten improvizálni nagyon jó, de nekem olyan nagy családom van, hogy ez tehertétel is egyben. Időt és energiát vesz el, de zenészként és nagyszülőként is nagyobb teret akarok adni az élvezetnek. A négy unokámmal ilyenkor már csak örömködöm, és nevelni már a gyerekeimet sem kell. Csupán aggódom értük, mert szétszedik őket, bár erről én is tudnék egy dalt énekelni.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>
        <b>Volna szíves?</b>
      </p>
      <p>A fiam feleséget, a két lányom pedig férjeket hozott a családba, akiknek szülei ugyanúgy szeretnének unokázva karácsonyozni, mint jómagam és a volt nejem. A testvéreim is igénylik a találkozást, akárcsak a feleségem hozzátartozói. A decemberi Budapesten bonyolult szervezést igényel, hogy az idegrendszerünket épp csak annyira viselje meg a szerteágazás, hogy a lelki és a szellemi részen maradjon a hangsúly.</p>
      <p>
        <b>Tíz évet letagadhat, de meg is békélt a nyugdíjas korhatárral?</b>
      </p>
      <p>Amíg nincs komoly probléma, addig nincs komoly probléma. Megyek előre és csinálom a dolgomat, csak az idő kezd szűkülni előttem. Szerencsére, ez nem azt váltja ki belőlem, hogy „ugyan mire teperjek, hiszen már ráérek?” Ahogy érzem, hogy fogy az időm, úgy vagyok egyre ambiciózusabb. Most például új szólólemezen dolgozom.</p>
    </article>
  </body>
</html>