<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/izrael-danas-odluka-o-optuznici-protiv-netanijahua/"/>
    <meta property="og:site_name" content="Krstarica"/>
    <meta property="article:published_time" content="2019-11-21T15:33:00+00:00"/>
    <meta property="og:title" content="Izrael: Danas odluka o optužnici protiv Netanijahua"/>
    <meta property="og:description" content="JERUSALIM - Izraelski državni tužilac izjavio je da će danas objaviti odluku o tome da li će podići optužnicu protiv premijera Benjamina Netanijahua zbog"/>
  </head>
  <body>
    <article>
      <h1>Izrael: Danas odluka o optužnici protiv Netanijahua</h1>
      <address><time datetime="2019-11-21T15:33:00+00:00">21 Nov 2019, 15:33</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520830-750x430.jpg"/>
        <figcaption>Foto: Tanjug</figcaption>
      </figure>
      <p>JERUSALIM – Izraelski državni tužilac izjavio je da će danas objaviti odluku o tome da li će podići optužnicu protiv premijera Benjamina Netanijahua zbog navodne korupcije.</p>
      <p>Netanijahu je negirao da je počinio bilo kakvo krivično delo u tri slučaja korupcije, navodeći da žrtva političkog „lova na veštice“, preneo je Rojters.</p>
      <p>Državni tužilac Avičai Mandelblit će doneti odluku u 19.30 časova po lokalnom vremenu, navedeno je u saopštenju Ministarstva pravde.</p>
      <p>Policija je preporučila u februaru podizanje optužnice protiv Netanijahua.</p>
      <p>On se sumnjiči da je primio od tajkuna poklone vredne 264.000 dolara, među kojima cigare i šampanjac.</p>
      <p>Ukoliko bude osuđen za primanje mita preti mu zatvorska kazna do 10 godina, a za prevaru i kršenje poverenja maksimalna kazna od tri godine zatvora.</p>
      <p>(Tanjug)</p>
    </article>
  </body>
</html>