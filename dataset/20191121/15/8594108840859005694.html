<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/je-to-oficialne-existenciu-samsung-galaxy-s10-lite-potvrdila-aj-samotna-spolocnost/264846"/>
    <meta property="og:site_name" content="touchIT"/>
    <meta property="article:published_time" content="2019-11-21T15:26:51+00:00"/>
    <meta property="og:title" content="Je to oficiálne: Existenciu Samsung Galaxy S10 Lite potvrdila aj samotná spoločnosť"/>
    <meta property="og:description" content="Takmer každý rok môžeme pri sérii Galaxy S počúvať o príprave Lite alebo Mini verzie. Najnovšie informácie nasvedčujú tomu, že Galaxy S10 Lite skutočne existuje a môže prísť na trh už v dohľadnej dobe"/>
  </head>
  <body>
    <article>
      <h1>Je to oficiálne: Existenciu Samsung Galaxy S10 Lite potvrdila aj samotná spoločnosť</h1>
      <address><time datetime="2019-11-21T15:26:51+00:00">21 Nov 2019, 15:26</time> by <a rel="author">Peter Hupka</a></address>
      <p>
        <b>
          <b>Takmer každý rok môžeme pri sérii Galaxy S počúvať o príprave Lite alebo Mini verzie.</b>
        </b>
      </p>
      <p>Najnovšie informácie nasvedčujú tomu, že Galaxy S10 Lite skutočne existuje a môže prísť na trh už v dohľadnej dobe. Túto dobrú správu potvrdila samotná spoločnosť Samsung.</p>
      <p>Portál <a href="https://www.androidauthority.com/samsung-galaxy-s10-lite-fcc-1056501/">AndroidAuthority</a> prišiel s informáciou, že telefón tento týždeň prešiel certifikačným procesom v FCC, ktorý sprevádzalo modelové označenie <b>SM-G770F</b>. Číslo modelu sa zhoduje s predchádzajúcimi informáciami o Samsung Galaxy S10 Lite. Prihláška obsahuje aj snímku obrazovky z časti „<i>O telefóne</i>“, kde je označenie modelu Galaxy S10 Lite potvrdené. Telefón príde s podporou dvoch SIM kariet. </p>
      <figure>
        <img src="https://touchit.sk/wp-content/uploads/2019/11/samsung-galaxy-s10-lite-fcc_prihlaska_nowat.jpg"/>
        <figcaption>zdroj: AndroidAuthority</figcaption>
      </figure>
      <p>Parametre telefónu vykreslujú zariadenie úplne odlišné, ako by sa mohlo od označenia „<i>Lite</i>“ očakávať. Nasvedčujú tomu predovšetkým <a href="https://touchit.sk/je-samsung-galaxy-s10-lite-blizsie-k-predstaveniu-vysoky-vykon-potvrdil-aj-nastroj-geekbench/261577"><b>výborné technické parametre</b></a>. Tie zahŕňajú čipovú sadu Snapdragon 855, 8 GB RAM, 128 GB úložného priestoru, 6,7-palcový FullHD+ displej a až 4 500 mAh batériu. Pre porovnanie <a href="https://touchit.sk/samsung-galaxy-s10e-oplati-sa-kupit-najlacnejsi-z-trojice-noviniek/224383"><b>Galaxy S10e</b> </a>je dodávaný s 5,8-palcovým FullHD+ displejom a 3 100 mAh batériou.</p>
      <p>Pripravovaný smartfón má oproti Galaxy S10e navrch aj trojitou zostavou fotoaparátov, vrátane 48 Mpx hlavného senzoru. Ultraširokouhlý fotoaparát bude mať rozlíšenie 12 Mpx a bude doplnený 5 Mpx senzorom na snímanie hĺbky.</p>
      <p>Samsung Galaxy S10 Lite má podľa zdroja rovnaké špecifikácie ako Galaxy A91, čo naznačuje, že spoločnosť Samsung by mohla toto zariadenie uviesť na rôzne trhy pod viacerými označeniami. Podľa načasovania podania prihlášky v FCC je vysoko pravdepodobné, že predstavenia sa môžeme dočkať ešte pred koncom roka 2019.</p>
      <p>
        <i>Zdroj: <a href="https://www.androidauthority.com/samsung-galaxy-s10-lite-fcc-1056501/">AndroidAuthority</a></i>
      </p>
      <related>
        <h4>Súvisiace články</h4>
        <a href="https://touchit.sk/black-friday-v-samsungu-trva-az-dva-tyzdne/264249"/>
        <a href="https://touchit.sk/samsung-galaxy-note-10-dostal-specialne-cervene-a-ruzove-prevedenie/265033"/>
        <a href="https://touchit.sk/microsoft-moze-opat-obchodovat-s-huawei-cinsky-vyrobca-by-mal-ziskat-pristup-k-systemu-windows-10/265048"/>
        <a href="https://touchit.sk/apple-po-debute-ios-13-meni-sposob-vyvoja-operacnych-systemov-uz-viac-nechce-zlu-reputaciu-kvoli-mnozstvu-chyb/265031"/>
      </related>
    </article>
  </body>
</html>