<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/21/a.mittal-iniziati-pagamenti-fornitori_3085aeab-b231-4d6b-98c6-97870d65b4ec.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T15:07:33+00:00"/>
    <meta property="og:title" content="A.Mittal: iniziati pagamenti fornitori"/>
    <meta property="og:description" content="&quot;L'azienda ha mostrato disponibilità, ha avviato i pagamenti e sono arrivati i primi bonifici. (ANSA)"/>
  </head>
  <body>
    <article>
      <h1>A.Mittal: iniziati pagamenti fornitori</h1>
      <h2>Autotrasportatori, resta presidio fino al saldo delle fatture</h2>
      <address><time datetime="2019-11-21T15:07:33+00:00">21 Nov 2019, 15:07</time> by <a rel="author">Redazione ANSA</a></address>
      <p>(ANSA) - "L'azienda ha mostrato disponibilità, ha avviato i pagamenti e sono arrivati i primi bonifici. Nelle prossime 48 ore dovrebbero esserci tutte le valute dei pagamenti" nei termini definiti: "il 70% del fatturato agli autotrasportatori, il 100% delle fatture scadute all'indotto". Lo ha detto il presidente di Confindustria Taranto, Antonio Marinaro, dopo un incontro con la dirigenza di A.Mittal, a proposito dei pagamenti alle aziende dell'indotto che da 4 giorni protestano dinanzi alle portinerie dell'ex Ilva.<br/>    L'azienda aveva annunciato ieri che avrebbe sbloccato i pagamenti ma questa mattina gli autotrasportatori e le aziende dell'indotto, lamentando ritardi, si erano comunque mobilitate per il quarto giorno consecutivo di presidio davanti allo stabilimento.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>