<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277835/vijf-aangiftes-voor-schofterige-mishandelingen-gorinchem.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-21T15:07:06+00:00"/>
    <meta property="og:title" content="Vijf aangiftes voor 'schofterige' mishandelingen Gorinchem"/>
    <meta property="og:description" content="De politie heeft inmiddels vijf aangiftes binnen gekregen van vijf grove mishandelingen in Gorinchem. 'Een aantal filmpjes met grove mishandelingen door mogelijk dezelfde dadergroep zorgen voor afschuw en bezorgdheid in Gorinchem. De politie werd vrijdag op de beelden gewezen en heeft een groot aantal van de verdachten inmiddels geïdentificeerd', zo laat de politie donderdag weten."/>
  </head>
  <body>
    <article>
      <h1>Vijf aangiftes voor 'schofterige' mishandelingen Gorinchem</h1>
      <address>
        <time datetime="2019-11-21T15:07:06+00:00">21 Nov 2019, 15:07</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/gsm_telefoon_camera_foto_geweld.jpg?itok=iEhVeW0b"/>
        <figcaption>Foto: Archief EHF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/gsm_telefoon_camera_foto_geweld.jpg?itok=iEhVeW0b"/>
        <figcaption>Foto: Archief EHF</figcaption>
      </figure>
      <p><b>Gorinchem - </b>De politie heeft inmiddels vijf aangiftes binnen gekregen van vijf grove mishandelingen in Gorinchem. 'Een aantal filmpjes met grove mishandelingen door mogelijk dezelfde dadergroep zorgen voor afschuw en bezorgdheid in Gorinchem. De politie werd vrijdag op de beelden gewezen en heeft een groot aantal van de verdachten inmiddels geïdentificeerd', zo laat de politie donderdag weten.</p>
      <p><b>Gorinchem - </b>De politie heeft inmiddels vijf aangiftes binnen gekregen van vijf grove mishandelingen in Gorinchem. 'Een aantal filmpjes met grove mishandelingen door mogelijk dezelfde dadergroep zorgen voor afschuw en bezorgdheid in Gorinchem. De politie werd vrijdag op de beelden gewezen en heeft een groot aantal van de verdachten inmiddels geïdentificeerd', zo laat de politie donderdag weten.</p>
      <h3>Filmpje</h3>
      <p>Eind vorige week werden wij door verschillende melders gewezen op een vreselijk filmpje. Een groep jongens belaagt een jonge knul en mishandelt hem op een schofterige manier. Wij hadden op dat moment nog geen aangifte of melding binnen van de mishandeling. Geholpen door vele getuigen die de betrokkenen en verdachten denken te herkennen, zijn we direct een onderzoek gestart. </p>
      <h3>Slachtoffer getraceerd</h3>
      <p>Inmiddels hebben we het slachtoffer gevonden en gesproken, hij heeft aangifte gedaan. Het incident bleek niet op zichzelf te staan: we hebben nu vijf aangiftes in behandeling die een link lijken te hebben met deze dadergroep. De slachtoffers zijn allemaal rond de 14 jaar oud.</p>
      <h3>Aanhoudingen volgen</h3>
      <p>Ook van die andere mishandelingen circuleren filmpjes, waarvan we onderzoeken wie er ‘de hoofdrol’ in hebben en wie welke strafbare handelingen uitvoert. Dankzij die beelden zijn er veel getuigen die meedenken, onder andere vanuit scholen en jongerenwerk. Uiteraard hebben ook de wijkagenten hun voelsprieten uitstaan, en zijn zij in gesprek met hun buurt.</p>
      <h3>Analyseren beelden</h3>
      <p>De recherche is nu druk bezig met het analyseren van alle beelden, het bij elkaar brengen van informatie en het uitzoeken wie waarvoor verantwoordelijk is. Er is inmiddels een aantal verdachten in beeld, aanhoudingen volgen.</p>
      <h3>Deel beelden met politie, niet met elkaar</h3>
      <p>Hoewel de beelden zeker bijdragen aan het onderzoek, kan het blijven delen van de video’s voor de slachtoffers en hun ouders erg confronterend en schadelijk zijn. 'We roepen iedereen dan ook op om te stoppen met verdere verspreiding, en waar mogelijk de filmpjes offline te halen. Denk je dat je informatie of beelden hebt die de politie nog niet heeft, stuur het dan vooral naar ons', aldus de politie. </p>
    </article>
  </body>
</html>