<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426215/syllalhthrio-sthn-plateia-kyproy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T15:25:01+00:00"/>
    <meta property="og:title" content="Συλλαλητήριο στην πλατεία Κύπρου"/>
    <meta property="og:description" content="Το Δ.Σ. του Σωματείου Συνταξιούχων ΙΚΑ Ρόδου συναντήθηκε τη Δευτέρα 18/11 στο γραφείο του σωματείου με μέλη των διοικήσεων σωματείων Εργαζομένων της Ρόδου τα οποία είχε προσκαλέσει."/>
  </head>
  <body>
    <article>
      <h1>Συλλαλητήριο στην πλατεία Κύπρου</h1>
      <h2>Θα γίνει στις 30 Νοεμβρίου από σωματεία του νησιού μας</h2>
      <address>
        <time datetime="2019-11-21T15:25:01+00:00">21 Nov 2019, 15:25</time>
      </address>
      <p>
        <b>Το Δ.Σ. του Σωματείου Συνταξιούχων ΙΚΑ Ρόδου συναντήθηκε τη Δευτέρα 18/11 στο γραφείο του σωματείου με μέλη των διοικήσεων σωματείων Εργαζομένων της Ρόδου τα οποία είχε προσκαλέσει.</b>
      </p>
      <p>Συζητήθηκαν οι ανατροπές που ετοιμάζονται στο σύστημα ασφάλισης όπως το γνωρίζουμε μέχρι σήμερα. Αυτές περιλαμβάνουν όχι μόνον το συνταξιοδοτικό αλλά και την υγεία (περίθαλψη και φάρμακα). Οι αλλαγές που σχεδιάζονται έχουν στόχο την πλήρη ιδιωτικοποίηση όλων των τομέων της κοινωνικής ασφάλισης. Συνεπώς τονίστηκε ότι, δεν αφορούν μόνο τους σημερινούς συνταξιούχους αλλά εξίσου και τους εργαζόμενους.</p>
      <p>Για το λόγο αυτό έχει σημασία η συμμετοχή όλων των εργαζομένων στο πανελλαδικό συλλαλητήριο το Σάββατο 30/11, που οργανώνεται από τη Συντονιστική Επιτροπή Αγώνα των συνεργαζομένων συνταξιουχικών οργανώσεων ΙΚΑ – OAEE – ΔΗΜΟΣΙΟΥ – ΠΟΣΕ ΟΑΕΕ – ΕΛΤΑ – ΟΣΕ –– ΝΑΤ– Π.Σ.Σ. ΔΙΚΗΓΟΡΩΝ – ΠΕΤΟΜ-ΤΕΕ. Κύριο σύνθημα είναι η διατήρηση του ενιαίου, δημόσιου και κοινωνικού χαρακτήρα της κοινωνικής ασφάλισης. Στη Ρόδο το συλλαλητήριο θα πραγματοποιηθεί στην πλατεία Κύπρου στις 11:00 το πρωί.</p>
      <p>Οι συγκεντρωμένοι υποσχέθηκαν να μεταφέρουν το θέμα της συμμετοχής στα Διοικητικά Συμβούλια των σωματείων τους.</p>
    </article>
  </body>
</html>