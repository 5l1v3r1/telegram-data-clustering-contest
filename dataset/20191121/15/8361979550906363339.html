<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/razumkov-prokomentuvav-zustrich-u-normandskomu-formati-novini-ukrajini-50054947.html"/>
    <meta property="og:site_name" content="НВ"/>
    <meta property="article:published_time" content="2019-11-21T15:25:00+00:00"/>
    <meta property="og:title" content="Вихід з «замороженої ситуації». Разумков прокоментував зустріч у нормандському форматі"/>
    <meta property="og:description" content="Глава Верховної Ради Дмитро Разумков заявив, що від зустрічі в нормандському форматі багато хто очікує змін, які допоможуть вийти з «замороженої ситуації»."/>
  </head>
  <body>
    <article>
      <h1>Вихід з «замороженої ситуації». Разумков прокоментував зустріч у нормандському форматі</h1>
      <h2>Глава Верховної Ради Дмитро Разумков заявив, що від зустрічі в нормандському форматі багато хто очікує змін, які допоможуть вийти з «замороженої ситуації».</h2>
      <address>
        <time datetime="2019-11-21T15:25:00+00:00">21 Nov 2019, 15:25</time>
      </address>
      <p>Про це повідомляє пресслужба парламенту.</p>
      <p>"Саме від Нормандської зустрічі багато хто очікує тих змін, які дозволять вийти з тієї замороженої ситуації, яку ми з вами спостерігаємо і у форматі «Мінська», і у нормандському форматі вже декілька років», - сказав він.</p>
      <p>Разумков заявив, що Рада докладе максимум зусиль для розробки законопроекту про особливий статус Донбасу.</p>
      <p>"Часу на його розробку дійсно небагато, але я впевнений, що Верховна Рада докладе максимум зусиль для того, аби цей процес запустити", - сказав він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/008/780/original/742f324f9588f215cf6c852e7c69ae1a.png?stamp=1&amp;q=85"/>
      </figure>
      <p>Сергій Постоловський<br/>Нормандський формат: Зеленський проти всіх</p>
      <p>Нагадаємо, Володимир Зеленський після переговорів з Макроном заявив, що <a href="https://nv.ua/ukr/world/geopolitics/normandskiy-samit-data-zustrichi-9-grudnya-novini-ukrajini-50053803.html">саміт лідерів нормандської четвірки відбудеться 9 грудня в Парижі.</a></p>
      <p>Заради згоди глави Кремля на зустріч у нормандському форматі Росія закликала Україну <a href="https://nv.ua/ukr/ukraine/events/rozvedennya-sil-v-rayoni-petrivskogo-fotoreportazh-novini-ukrajini-50052904.html">відвести свої війська з Золотого, Богданівки і Петрівського</a>.</p>
      <p>Однак вже після виконання цієї умови <a href="https://nv.ua/ukr/world/geopolitics/putin-vimagaye-povnogo-rozvedennya-viysk-na-donbasi-novini-rosiji-50053641.html">Путін заявив про необхідність розведення військ уздовж всієї лінії розмежування</a>.</p>
    </article>
  </body>
</html>