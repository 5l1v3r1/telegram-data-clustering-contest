<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzhena-dyuan-i-chaning-teytm-ofitsialno-razvedeni-407273.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T15:51:07+00:00"/>
    <meta property="og:title" content="Джена Дюaн и Чанинг Тейтъм – официално разведени"/>
    <meta property="og:description" content="Звездите се разделиха през април 2018-а"/>
  </head>
  <body>
    <article>
      <h1>Джена Дюaн и Чанинг Тейтъм – официално разведени</h1>
      <address><time datetime="2019-11-21T15:51:07+00:00">21 Nov 2019, 15:51</time> by <a rel="author">Агенция Стандарт</a></address>
      <p>Джена Дюан и Чанинг Тейтъм финализираха развода си, потвърдиха от „E!News“. Бившите съпрузи бяха официално обявени за разделени, но трябва още да уредят разпределението на общите си имоти и попечителството над дъщеря си Евърли. Звездите се венчаха през 2009-а, три години, след като се запознаха на снимачната площадка на „В ритъма на танца“. Те обявиха раздялата си през април 2018-а и подадоха документи за развод през октомври. От тогава и двамата намериха нови партньори. Тейтъм излиза с певицата Джеси Джей от миналата година. Дюaн е бременна от новия си приятел Стив Кази. Двамата официално обявиха връзката си през миналия ноември – седмица, след като актрисата подаде документите за развод. Според анонимни източници Джена възнамерява да се омъжи за Кази.</p>
    </article>
  </body>
</html>