<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/592773/%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C-%E0%A6%95%E0%A6%BF%E0%A6%A8%E0%A6%A4%E0%A7%87-%E0%A6%AE%E0%A7%8C%E0%A6%B2%E0%A6%AD%E0%A7%80%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AD%E0%A6%BF%E0%A7%9C"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T15:18:00+00:00"/>
    <meta property="og:title" content="টিসিবির পেঁয়াজ কিনতে মৌলভীবাজারে ভিড়"/>
    <meta property="og:description" content="মৌলভীবাজার জেলা শহরে কেজি ৪৫ টাকা দরে টিসিবির পেঁয়াজ বিক্রি হচ্ছে। বৃহস্পতিবার (২১ নভেম্বর) দুপুর থেকে দুটি ট্রাকে পেঁয়াজ বিক্রি শুরু হয়েছে। জেলা প্রশাসক অফিস প্রাঙ্গণে এ কার্যক্রমের উদ্বোধন করেন জেলা প্রশাসক বেগম নাজিয়া শিরিন। শহরের কোর্ট রোড এলাকায় পেঁয়াজ নিয়ে টিসিবির ট্রাক আসা মাত্র..."/>
  </head>
  <body>
    <article>
      <h1>টিসিবির পেঁয়াজ কিনতে মৌলভীবাজারে ভিড়</h1>
      <address><time datetime="2019-11-21T15:18:00+00:00">21 Nov 2019, 15:18</time> by <a rel="author">মৌলভীবাজার প্রতিনিধি</a></address>
      <figure>
        <img src="http://cdn.banglatribune.com/contents/cache/images/1000x0x1/uploads/media/2019/11/21/db5d0aeaff9a69d272bea9395beee445-5dd6aafaee012.jpg"/>
        <figcaption>টিসিবির পেঁয়াজ কিনতে ভিড়</figcaption>
      </figure>
      <p>মৌলভীবাজার জেলা শহরে কেজি ৪৫ টাকা দরে টিসিবির পেঁয়াজ বিক্রি হচ্ছে। বৃহস্পতিবার (২১ নভেম্বর) দুপুর থেকে দুটি ট্রাকে পেঁয়াজ বিক্রি শুরু হয়েছে। জেলা প্রশাসক অফিস প্রাঙ্গণে এ কার্যক্রমের উদ্বোধন করেন জেলা প্রশাসক বেগম নাজিয়া শিরিন।</p>
      <p>শহরের কোর্ট রোড এলাকায় পেঁয়াজ নিয়ে টিসিবির ট্রাক আসা মাত্র ক্রেতাদের ভিড় জমে যায়। কম দামে পেঁয়াজ পেয়ে দীর্ঘ সময় লাইনে দাঁড়িয়ে পেঁয়াজ কেনেন ক্রেতারা।</p>
      <p>মৌলভীবাজার শহরের টিসিবির পরিবেশক তাজ এন্টারপ্রাইজের মোস্তফা মিয়া  জানান, সরবরাহ যতদিন থাকবে শুক্রবার ছাড়া সপ্তাহে ছয় দিন পেঁয়াজ বিক্রি করা হবে। শহরের কোর্ট রোডের শহীদ মিনার সংলগ্ন ও কোর্ট এলাকায় দুটি ট্রাকে মোট ২ হাজার কেজি পেঁয়াজ বিক্রি করা হয়েছে। প্রতি ক্রেতার কাছে ১ কেজি করে পেঁয়াজ বিক্রি করা হচ্ছে।</p>
      <p>টিসিবির মৌলভীবাজারের শেরপুর আঞ্চলিক কার্যালয়ের পরিচালক মো. ইসমাঈল মজুমদার বাংলা ট্রিবিউনকে বলেন, ‘মৌলভীবাজারে আব্দুল খালেক এন্টারপ্রাইজ ও তাজ এন্টারপ্রাইজ ডিলারের মাধ্যমে পেঁয়াজ বিক্রি শুরু হয়েছে। আপাতত সপ্তাহে দুই দিন পেঁয়াজ বিক্রি হবে। কারণ এখন পেঁয়াজ কম।৩-৪ দিন পর নতুন পেঁয়াজ এলে সপ্তাহে ৬ দিন বিক্রি করা হবে।’</p>
      <p>জেলা প্রশাসক কার্যালয়ের সামনে থেকে পেঁয়াজ কেনেন সুমন দেব ও রিপন মিয়া। তারা জানান,পেঁয়াজ তেমন ভালো না। তারপরও ৪৫ টাকা কেজি দরে পেয়ে আমরা খুশি।</p>
      <p> </p>
      <footer>/এনআই/</footer>
    </article>
  </body>
</html>