<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247081/unicredit-sparge-gheata-pe-imm-uri-si-da-gratis-semnatura-electronica.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T15:48:01+00:00"/>
    <meta property="og:title" content="UniCredit sparge gheata pe IMM-uri si va da gratis clientilor o solutie de semnatura electronica"/>
    <meta property="og:description" content="UniCredit devine prima banca din piata care va oferi gratuit companiilor mici si mijlocii, timp de 3 ani, o solutie de semnatura electronica printr-un parteneriat cu Trans Sped si Adobe Sign, in contextul in care, pe segmentul de retail, deja 60% dintre deschiderile de cont si 35% dintre contractele de credit de nevoie personale sunt semnate electronic in sucursale."/>
  </head>
  <body>
    <article>
      <h1>UniCredit sparge gheata pe IMM-uri si va da gratis clientilor o solutie de semnatura electronica</h1>
      <address><time datetime="2019-11-21T15:48:01+00:00">21 Nov 2019, 15:48</time> by <a rel="author">Razvan Enache</a></address>
      <p>
        <b>UniCredit devine prima banca din piata care va oferi gratuit companiilor mici si mijlocii, timp de 3 ani, o solutie de semnatura electronica printr-un parteneriat cu Trans Sped si Adobe Sign, in contextul in care, pe segmentul de retail, deja 60% dintre deschiderile de cont si 35% dintre contractele de credit de nevoie personale sunt semnate electronic in sucursale.</b>
      </p>
      <p>Astfel, incepand cu luna decembrie, clienti micro si IMM, de la cateva sucursale din Bucuresti, vor primi gratuit solutia de semnatura electronica, urmand ca banca sa extinda oferta la nivelul intregii retele pana la finalul lunii martie 2020.</p>
      <p>Clientii IMM vor beneficia de unul pana la trei certificate calificate emise de Trans Sped ca parte a ofertelor tranzactionale Creativ si GeniusIMM, in timp ce companiile cu peste 250 de angajati vor avea acces la oferte personalizate.</p>
      <p>Individual, un certificat calificat cu valabilitate de 3 ani are un cost de lista la Trans Sped de 75 de euro fara TVA, dar in cazul unor parteneriate de acest tip, care implica emiterea de mii de certificate calificate, costurile de emitere sunt mult mai mici, fiind in acest caz acoperite de banca.</p>
      <p>Clientii vor putea utiliza solutia de semnatura digitala a Trans Sped nu doar in relatie cu banca, ci in relatie cu orice companie sau institutie publica, precum ANAF sau Registrul Comertului.</p>
      <p>
        <a href="https://www.wall-street.ro/articol/Finante-Banci/245009/bcr-va-oferi-finantari-de-peste-1-23-miliarde-de-lei-pentru-imm-uri-cu-garantie-de-60-acordata-de-fei.html">Citeste si:<br/>BCR va oferi finantari de peste 1,23 miliarde de lei pentru IMM-uri</a>
      </p>
      <figure>
        <img src="https://img.wall-street.ro/image_thumbs/thumbs/a36/a36c88205f55e640a26303a9e6fa7e2a-400x250-00-65.jpg?v=1569407287"/>
      </figure>
      <p>De asemenea, Camelia Ivan, CEO Trans Sped, a subliniat faptul ca piata semnaturilor <a href="http://www.retail.ro/cataloage-electronice/index.html">electronice</a> creste puternic de la an la an, cu 30% la nivel global, Statele Unite fiind cea mai mare piata. Este estimat ca pana in 2022 investitiile companiilor in astfel de solutii sa ajunga la 3,4 miliarde de dolari.</p>
      <p>In Romania, in schimb, Ivan anticipeaza o crestere si mai mare, pana la 35% anual, si estimeaza ca pana in 2020 Trans Sped va avea emise in piata locala cateva milioane de certificate calificate.</p>
      <p>Ea s-a ferit insa sa precizeze care ar fi valoarea pietei locale, spatiu in care se lupta mai multi jucatori locali (CertSign, DigiSign si AlphaSign), dar si jucatori importanti la nivel international, precum Namirial, Euronovate sau InfoCert.</p>
      <p>Avantajul major al semnaturii electronice calificate tine de faptul ca are o valoare juridica echivalenta cu semnatura olografa, sefa Trans Sped precizand ca aceasta nu poate fi contestata in Instanta si, totodata, ar permite si scaderi semnificative de costuri pentru companiile care renunta astfel la hartie.</p>
      <p>
        <a href="https://www.wall-street.ro/articol/Finante-Banci/244327/bani-pentru-imm-uri-libra-internet-bank-dubleaza-plafonul-pentru-creditele-in-lei-acordate-cu-sprijinul-fei.html">Citeste si:<br/>Bani pentru IMM-uri: Libra dubleaza plafonul pentru creditele in lei</a>
      </p>
      <figure>
        <img src="https://img.wall-street.ro/image_thumbs/thumbs/714/714fa0b6d08bc3ca558298efc085456d-400x250-00-65.jpg?v=1567671149"/>
      </figure>
      <blockquote>Adobe a inventat pdf-ul acum aproape 30 de ani si este bizar cum de inca se foloseste asa de mult hartia - John Jolliffe, Adobe Senior Manager, Strategic Development Document Cloud</blockquote>
      <p>UniCredit isi bazeaza decizia de a digitaliza aceste fluxuri ale clientilor corporate si pe un studiu care arata ca, in medie, companiile romanesti petrec 5 ore pe luna doar pentru a semna documente in relatie cu banca, in timp ce companiile mari pot pierde pana la 20 de ore pe luna.</p>
      <h3>60% dintre deschiderile de conturi pe retail sunt semnate electronic</h3>
      <p>In prezent, potrivit lui Sorin Dragulin, director de produse si segmente in cadrul diviziei de retail UniCredit Bank, 60% dintre conturile persoanelor fizice la UniCredit sunt deschise fara a se mai semna pe hartie, ci prin procesul de semnare digitala pe tabletele.</p>
      <p>Totodata, 35% dintre creditele de nevoie personale accesate de clienti in sucursala sunt semnate tot digital.</p>
      <p>
        <a href="https://www.wall-street.ro/articol/IT-C-Tehnologie/244245/deloitte-romania-lanseaza-platforma-de-automatizare-processo-pentru-imm-uri-si-corporatii.html">Citeste si:<br/>Deloitte Romania lanseaza o platforma de automatizare pentru IMM-uri</a>
      </p>
      <figure>
        <img src="https://img.wall-street.ro/image_thumbs/thumbs/f73/f73d801d43c393746c15a73cfba27368-400x250-00-65.jpg?v=1567505406"/>
      </figure>
      <p>UniCredit Bank a decis sa inceapa procesul de digitalizare prin transformarea fluxurilor in sucursale, in comparatie cu alte banci din piata care au ales strategia de a incerca sa mute in online activitatea de creditarea pe retail, oferind solutia de creditare la distanta pe mobil si online banking.</p>
      <p>Totusi, Dragulin a punctat ca 52% dintre clientii activi folosesc aplicatia de mobil UniCredit, aplicatie prin care posesorii de dispozitive cu iOS pot face si plati mobile.</p>
    </article>
  </body>
</html>