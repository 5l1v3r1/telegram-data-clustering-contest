<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936400-darfor-kommer-varken-marcelo-eller-jesper-vara-med-i-ph-igen"/>
    <meta property="og:site_name" content="Nyheter24"/>
    <meta property="article:published_time" content="2019-11-21T10:40:38+00:00"/>
    <meta property="og:title" content="Därför kommer varken Marcelo eller Jesper vara med i PH igen"/>
    <meta property="og:description" content="Marcelo Peña krossade under gårdagens final kulan på 500 000 och berättade efteråt att han ville dela pengarna med Jesper Bengtsson. Men nu har båda killarna bestämt sig att de inte kommer att vara med i Paradise Hotel igen."/>
  </head>
  <body>
    <article>
      <h1>Därför kommer varken Marcelo eller Jesper vara med i PH igen</h1>
      <address><time datetime="2019-11-21T10:40:38+00:00">21 Nov 2019, 10:40</time> by <a rel="author" href="https://nyheter24.se/profil/gabriella.bark" target="_blank">Gabriella Bark</a></address>
      <p>
        <b>Marcelo Peña krossade under gårdagens final kulan på 500 000 och berättade efteråt att han ville dela pengarna med Jesper Bengtsson. Men nu har båda killarna bestämt sig att de inte kommer att vara med i Paradise Hotel igen.</b>
      </p>
      <p>Det var under onsdagen som finalen av Paradise Hotel gick av stapeln och spänningen var olidlig ända in i slutet. Vinnande ut ur striden gick <b>Marcelo Peña</b> och<b> Erica Lindberg</b>.</p>
      <p>De lovade varandra dyrt och heligt att inte kasta kulan i marken – men andra bullar blev det. </p>
      <figure>
        <img src="https://cdn01.nyheter24.se/071d447f01d4030000/2019/11/20/1593742/rica.png"/>
        <figcaption>Marcelo kastade kulan på 500 000 kronor. Bildkälla: Viafree</figcaption>
      </figure>
      <p>Det hela slutade nämligen med att Marcelo sulade ned kulan i backen på 500 000 kronor och gick därför hem med alla pengarna själv.</p>
      <p>– Jag har från början lovat dyrt och heligt att dela pengarna med min broder Jeppe, sa han då och tittade på vännen <b>Jesper Bengtsson</b>. </p>
      <p>Finalfesten blev minst sagt galen och Marcelo och Jesper sågs dansa vilt ute på en klubb i Stockholm fram till småtimmarna. </p>
      <p>Men blir det här sista gången vi får se killarna i PH? Enligt de själva så är det faktiskt så. </p>
      <p>– Ja alltså man måste ju nästan sluta på topp. Jag har pratat en del med mina vänner och de säger att det blir svårt att toppa det här. Nu har jag klivit in, spelat exakt som jag ville, jag åkte inte ut en enda gång och jag krossade kulan på 500 000. Så skulle jag vara med igen skulle det nog bara bli till det sämre, säger Marcelo till <b>Nyheter24</b>. </p>
      <p>Jesper Bengtssons anledning är något mer hemsk. Efter denna säsong har både han själv och hans familj tvingats ta emot en rad dödshot som nu har kommit att bli så pass allvarliga att han fått ta hjälp. </p>
      <p>– De har ju skickat grejer till min farmor... och visst om de skickar det till mig. Men att gå på min familj, där får det fan räcka. Jag tycker det är synd att folk inte förstår att det här är ett program... så nej.. jag vet inte om jag skulle orka utsätta dem för det här igen, säger han. </p>
      <p>
        <a href="https://nyheter24.se/paradise-hotel">Paradise Hotel</a>
      </p>
      <figure>
        <a href="https://nyheter24.se/profil/gabriella.bark">
          <img src="https://cdn01.nyheter24.se/2f6590ee024b004b00/profile/avatars/106395_1527856934.png"/>
        </a>
      </figure>
      <p><a href="https://nyheter24.se/profil/gabriella.bark">Gabriella Bark </a><br/>gabriella.bark@nyheter24.se</p>
    </article>
  </body>
</html>