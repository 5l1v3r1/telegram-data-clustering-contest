<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/marceddu-antonello-piazza-affari-211119/"/>
    <meta property="og:site_name" content="Trend Online"/>
    <meta property="article:published_time" content="2019-11-21T10:14:00+00:00"/>
    <meta property="og:title" content="Ftse Mib: semplice storno o qualcosa di più? Eur/Usd: ora è buy"/>
    <meta property="og:description" content="Il Ftse Mib non sarà in pericolo fino a quando si manterrà sopra una soglia di prezzo ben precisa, con possibili sviluppi ancora positivi nel breve."/>
  </head>
  <body>
    <article>
      <h1>Ftse Mib: semplice storno o qualcosa di più? Eur/Usd: ora è buy</h1>
      <h2>Il Ftse Mib non sarà in pericolo fino a quando si manterrà sopra una soglia di prezzo ben precisa, con possibili sviluppi ancora positivi nel breve. L'intervista ad Antonello Marceddu.</h2>
      <address><time datetime="2019-11-21T10:14:00+00:00">21 Nov 2019, 10:14</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista realizzata ad Antonello Marceddu, trader di Protrader, al quale abbiamo rivolto alcune domande sui principali indici azionari, con una particolare attenzione rivolta a Piazza Affari.</p>
      <p>
        <b>Il Ftse Mib sta indietreggiando dai massimi dell'anno aggiornati la scorsa settimana in area 23.800. Quali scenari si possono ipotizzare per le prossime sedute?</b>
      </p>
      <p>A Piazza Affari non si vedono al momento rischi di un crollo, mentre un ritracciamento è plausibile e fa sicuramente bene al mercato.</p>
      <p>Il Ftse Mib con il minimo di ieri si è appoggiato sulla mediana delle bande di Bollinger e per il momento si conferma in buon salute.</p>
      <p>Questo dunque dovrebbe consentirgli di proseguire al rialzo o quantomeno di mantenersi a poca distanza dai massimi appena raggiunti.</p>
      <p>Non vedo grandi pericoli al ribasso almeno fino a quando il Ftse Mib manterrà inviolata la soglia dei 23.000 punti, da cui potrebbe ripartire al rialzo con primo target i recenti top in area 23.800.</p>
      <p>Non vedo motivi per pensare ad una discesa più decisa e almeno nel breve non mi aspetto una flessione del Ftse Mib sotto i 23.000 punti, mentre al rialzo oltre i 23.800 punti si guarderà alla soglia psicologica dei 24.000 punti.</p>
      <p>Questa è una zona molto importante ed interessante, ma non è detto che la stessa venga raggiunta nell'immediato. <br/>Molto dipenderà a questo punto anche dai volumi di scambio perchè se gli stessi saranno abbastanza elevati, potrebbero effettivamente spingere il Ftse Mib al rialzo, specie nel caso in cui sul mercato dovesse esserci ancora una domanda che dovrà essere soddisfatta.</p>
      <footer>
        <a href="https://www.trend-online.com/inte/marceddu-antonello-piazza-affari-211119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>