<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/lifearts/lifestyle/giorgos-gerontidakis-xoris-ton-leonida-kakouri-o-rolos-mou-den-tha-itan-o-idios/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T10:03:39+00:00"/>
    <meta property="og:title" content="Γιώργος Γεροντιδάκης : Χωρίς τον Λεωνίδα Κακούρη ο ρόλος μου δεν θα ήταν ο ίδιος"/>
    <meta property="og:description" content="Γιώργος Γεροντιδάκης : Χωρίς τον Λεωνίδα Κακούρη ο ρόλος μου δεν θα ήταν ο ίδιος"/>
  </head>
  <body>
    <article>
      <h1>Γιώργος Γεροντιδάκης : Χωρίς τον Λεωνίδα Κακούρη ο ρόλος μου δεν θα ήταν ο ίδιος</h1>
      <h2>Ο τηλεοπτικός «Μελέτης» Γιώργος Γεροντιδάκης μίλησε για την προσωπική του ζωή αλλά και για το ρόλο που του άλλαξε τη ζωή</h2>
      <address><time datetime="2019-11-21T10:03:39+00:00">21 Nov 2019, 10:03</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Γιώργος Γεροντιδάκης ήταν 10 ετών όταν εμφανίστηκε για πρώτη φορά στην τηλεόραση στη σειρά «Τα Φτερά Του Έρωτα».</p>
      <p>Όμως η πρώτη του δουλειά που έμεινε και ως όνομα και ως φιγούρα στη μνήμη μας ήταν στη «Βέρα Στο Δεξί» πριν 14 χρόνια.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <figure>
        <embed-post data-src="https://www.instagram.com/p/B41oRoCFNb0" data-service="Instagram"/>
      </figure>
      <figure>
        <embed-post data-src="https://www.instagram.com/p/B4_8jjvFryi" data-service="Instagram"/>
      </figure>
      <p>Από τότε ο Γιώργος Γεροντιδάκης εμφανίστηκε σε διάφορους τηλεοπτικούς ρόλους. Αλλά από τον προηγούμενο μέχρι τις «Άγριες Μέλισσες» υπήρξε μεγάλη χρονική απόσταση.</p>
      <p>Στην φετινή τηλεοπτική χρονιά ο Γιώργος Γεροντιδάκης είναι ο κακός Μελέτης από τις «Άγριες Μέλισσες», ο οποίος, ωστόσο, στα τελευταία επεισόδια φανερώνει και ένα ακόμα πιο συναισθηματικό κομμάτι του χαρακτήρα του.</p>
      <h4>Σε πρόσφατη συνέντευξή του ο Γιώργος Γεροντιδάκης, αποκάλυψε πώς του έγινε η πρόταση για την τηλεοπτική σειρά, ενώ μίλησε και για την επαγγελματική του πορεία στο χώρο της τηλεόρασης.</h4>
      <p>Για το ρόλο και τη δημοσιότητα δήλωσε:</p>
      <p>
        <i>«Όταν ήμουν σε μικρή ηλικία είχα πάρει μέρος στη «Βέρα στο δεξί». Έχω ζήσει την αναγνωρισιμότητα, δεν είναι κάτι καινούργιο για μένα. το καινούργια μένα είναι αυτή η πολύ όμορφη διαδρομή που γίνεται στο χωριό Διαφάνι. </i>
      </p>
      <p>
        <i>Μου έκαναν ένα τηλεφώνημα στα τέλη Μαΐου και έκανα μια φορά οντισιόν. Η Μελίνα μου είπε «θέλεις να κάνεις πολύ τον κακό».</i>
      </p>
      <p>
        <i>Δοκιμάστηκα κατευθείαν στον ρόλο του κακού».</i>
      </p>
      <figure>
        <embed-post data-src="https://www.instagram.com/p/B4cDT5jg85Q" data-service="Instagram"/>
      </figure>
      <h4>Όπως χαρακτηριστικά δήλωσε ο Γιώργος Γεροντιδάκης:</h4>
      <p>
        <i>«Έγινε ένα τηλεφώνημα στα τέλη Μαΐου, ήρθα, έκανα μία φορά οντισιόν και θυμάμαι τη Μελίνα που μου είπε “θες πολύ να κάνεις τον κακό”. Εγώ δεν είχα κάνει ποτέ κακό ρόλο και ξαφνικά ήρθε η πρόταση, την οποία περίμενα πως και πως».</i>
      </p>
      <figure>
        <embed-post data-src="https://www.instagram.com/p/B3uIQQHAL9b" data-service="Instagram"/>
      </figure>
      <figure>
        <embed-post data-src="https://www.instagram.com/p/B4k0ijuFy1E" data-service="Instagram"/>
      </figure>
      <h3>Μιλώντας για τον πραγματικό ρόλο του Μελέτη, ο Γιώργος Γεροντιδάκης αποκαλύπτει:</h3>
      <p>
        <i>«Δεν ξέρω κατά πόσο είναι αδικημένος ή όχι ο Μελέτης. Καλός, κακός δεν παίζει ρόλο, έχει να κάνει με τα κίνητρα. Όλοι είμαστε στη ζωή και Μελέτηδες και Γιάννηδες.</i>
      </p>
      <p>
        <i>Στην αρχή, με τον φόνο του Γιάννου, για μιάμιση δύο εβδομάδες ήταν λίγο πιο έντονα τα μηνύματα από τον κόσμο, πιο άγρια.</i>
      </p>
      <p>
        <i>Νομίζω ότι ο Μελέτης αγαπάει βαθιά την Πηνελόπη και γενικά είναι ένας άνθρωπος που αγαπάει βαθιά, είτε αυτός είναι ο Δούκας, είτε είναι η Πηνελόπη.</i>
      </p>
      <p>
        <i>Ήδη στα επεισόδια που έχω πάρει εγώ, τα οποία δεν έχετε δει ακόμα, υπάρχει εξέλιξη στο άνοιγμα των συναισθημάτων. Σαν Μελέτης πηγαίνω πάντα με ό,τι λέει το αφεντικό μου, πιστεύω ότι έχει απόλυτο δίκιο, οπότε δεν θα τις συμπαθήσω τις Σταμίρενες».</i>
      </p>
      <figure>
        <embed-post data-src="https://www.instagram.com/p/B3Jqyc3AhaM" data-service="Instagram"/>
      </figure>
      <h3>Ο Γιώργος Γεροντιδάκης θέλησε να πει δυο λόγια και για τον Λεωνίδα Κακούρη:</h3>
      <p>«Πιστεύω ότι χωρίς τον Λεωνίδα Κακούρη δεν θα είχε την ίδια απήχηση ο ρόλος και δεν θα γινόταν τόσο καλό δίδυμο κακών. Με έχει βοηθήσει πάρα πολύ σε αυτό το κομμάτι.</p>
      <p>Του το έχω πει κιόλας, δεν το δέχεται, αλλά δεν πειράζει».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>