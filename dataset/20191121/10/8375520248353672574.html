<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/poroshenko-zapevniv-prezidenta-jevropeyskoji-narodnoji-partiji-shcho-yogo-politsila-prodovzhit-kurs-reform-v-ukrajini--641437.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T10:49:53+00:00"/>
    <meta property="og:title" content="Порошенко запевнив президента Європейської народної партії, що його політсила продовжить курс реформ в Україні"/>
    <meta property="og:description" content="П'ятий президент наголосив, що керівництву ЄС необхідно продовжувати жорстку санкційну політику щодо Росії"/>
  </head>
  <body>
    <article>
      <h1>Порошенко запевнив президента Європейської народної партії, що його політсила продовжить курс реформ в Україні</h1>
      <address>
        <time datetime="2019-11-21T10:49:53+00:00">21 Nov 2019, 10:49</time>
      </address>
      <h4>П'ятий президент наголосив, що керівництву ЄС необхідно продовжувати жорстку санкційну політику щодо Росії</h4>
      <p>Команда «Європейської солідарності» продовжить відстоювати курс реформ в Україні задля утвердження демократичних цінностей, верховенства права та реалізації Угоди про асоціацію з ЄС.</p>
      <p>Про це і п'ятий президент України, лідер «Європейської солідарності» Петро Порошенко під час зустрічі сказав президенту Європейської народної партії Джозефу Долю, повідомляє Порошенко на своїй сторінці у <a href="https://www.facebook.com/474409562693441/posts/1830051237129260?d=n&amp;sfns=mo">Фейсбук</a>. </p>
      <p>«Сподіваюся, що і нове керівництво Європейського Союзу продовжить незмінну підтримку євроінтеграційних прагнень України, в тому числі сприятиме виконанню нашою державою критеріїв членства у Союзі», - додав Порошенко.</p>
      <p>Також він наголосив, що керівництву ЄС необхідно продовжувати жорстку санкційну політику щодо Росії до повного відновлення суверенітету та територіальної цілісності України у рамках міжнародно визнаних кордонів.</p>
      <p>Порошенко подякував Джозефу Долю за плідну розмову та підтримку України і українців.</p>
      <p>Також нагадаємо, що <a href="https://glavcom.ua/news/poroshenko-obgovoriv-z-merkel-maybutniy-normandskiy-samit-641369.html">Порошенко обговорив з Меркель</a> майбутній Нормандський саміт. </p>
      <p>Напередодні Порошенко заявив, що <a href="https://glavcom.ua/news/poroshenko-pro-zaplanovanu-zustrich-u-normandskomu-formati-zhodnih-kompromisiv-z-putinim-641293.html">учасники переговорів у Нормандському форматі мають домагатися від Росії обов’язкового виконання безпекового пакету Мінських угод</a> і не довіряти словам Путіна.</p>
      <p>До слова, напередодні Дональд <a href="https://glavcom.ua/world/observe/tusk-ocholiv-jevropeysku-narodnu-partiyu-641357.html">Туск очолив Європейську народну партію</a>. Туск стане наступником Джозефа Доля, який був очільником партії від 12 листопада 2013 року. Нині ж Дональд Туск обіймає посаду президентом Європейської Ради, його каденція завершується 1 грудня.</p>
      <p>
        <b>Читайте також: </b>
      </p>
      <blockquote>   •  <b><a href="https://glavcom.ua/country/politics/sponsorska-solidarnist-zvidki-bere-groshi-onovlena-partiya-poroshenka-640985.html">Солідарність та її спонсори. Звідки бере гроші оновлена партія Порошенка</a></b></blockquote>
      <related>
        <a href="https://glavcom.ua/columns/srudenko/rozpochinayuchi-kriminalne-peresliduvannya-poroshenka-ze-komanda-vidkrivaje-skrinku-pandori-641415.html"/>
        <a href="https://glavcom.ua/news/poroshenko-obgovoriv-z-merkel-maybutniy-normandskiy-samit-641369.html"/>
        <a href="https://glavcom.ua/news/poroshenko-pro-zaplanovanu-zustrich-u-normandskomu-formati-zhodnih-kompromisiv-z-putinim-641293.html"/>
      </related>
    </article>
  </body>
</html>