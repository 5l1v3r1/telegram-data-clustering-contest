<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/flavio-la-manna-guardia-giurata-vita-3119808/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T10:19:12+00:00"/>
    <meta property="og:title" content="Flavio La Manna, la guardia giurata che si è tolta la vita dopo aver investito e ucciso un motociclista"/>
    <meta property="og:description" content="ROMA – Flavio La Manna: questo il nome della guardia giurata ventiseienne che si è tolta la vita sparandosi dopo aver investito e ucciso un motociclista. L’incidente è avvenuto mercoledì tra viale Piceno e piazza Emilia, a Milano. “Tra 13 giorni, il 3 dicembre  – racconta Milano Today – avrebbe fatto il compleanno. Originario di Mazzarino, in provincia di Caltanissetta, Flavio era orgoglioso della sua terra. Appassionato di motori, softair e Juventus. Come la gran parte dei ragazzi della sua età era attivo anche sui social dove, per esempio, aveva raccontato a tutti il conseguimento della patente di guida, all’inizio del 2015. Orgoglioso per quel traguardo raggiunto lo aveva scritto un post: Missione compiuta”.Ileania Cucchi scomparsa in Spagna: trovata svenuta in ospedale, era stata aggreditaNicolosi, Antonio Luca Priolo uccise ex con 48 coltellate: confermata condanna a 30 anni La dinamica dell’incidente. Tutto è accaduto intorno alle 4 all’incrocio tra via Emilia e viale Piceno. Secondo la ricostruzione del…"/>
  </head>
  <body>
    <article>
      <h1>Flavio La Manna, la guardia giurata che si è tolta la vita dopo aver investito e ucciso un motociclista</h1>
      <address><time datetime="2019-11-21T10:19:12+00:00">21 Nov 2019, 10:19</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/flavio_la_manna.jpg"/>
        <figcaption>Flavio La Manna</figcaption>
      </figure>
      <p>ROMA – Flavio La Manna: questo il nome<a href="https://www.blitzquotidiano.it/cronaca-italia/milano-guardia-giurata-travolge-3119209/"> della guardia giurata ventiseienne</a> che si è tolta la vita sparandosi dopo aver investito e ucciso un motociclista. L’incidente è avvenuto mercoledì tra viale Piceno e piazza Emilia, a Milano.</p>
      <p>“Tra 13 giorni, il 3 dicembre  – racconta Milano Today – avrebbe fatto il compleanno. Originario di Mazzarino, in provincia di Caltanissetta, Flavio era orgoglioso della sua terra. Appassionato di motori, softair e Juventus. Come la gran parte dei ragazzi della sua età era attivo anche sui social dove, per esempio, aveva raccontato a tutti il conseguimento della patente di guida, all’inizio del 2015. Orgoglioso per quel traguardo raggiunto lo aveva scritto un post: Missione compiuta”.</p>
      <figure>
        <a href="https://www.blitzquotidiano.it/cronaca-italia/ilenia-cucchi-scomparsa-ritrovata-svenuta-ospedale-spagna-3120160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ilenia-cucchi-scomparsa-ritrovata-svenuta-ospedale-spagna-3120160/">
          <img src="https://static.blitzquotidiano.it/wp/wp-content/uploads/2019/11/ilenia-cucchi-facebook-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ilenia-cucchi-scomparsa-ritrovata-svenuta-ospedale-spagna-3120160/">Ileania Cucchi scomparsa in Spagna: trovata svenuta in ospedale, era stata aggredita</a>
      </h3>
      <figure>
        <a href="https://www.blitzquotidiano.it/cronaca-italia/nicolosi-antonio-luca-priolo-uccise-ex-condanna-cassazione-3120157/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/nicolosi-antonio-luca-priolo-uccise-ex-condanna-cassazione-3120157/">
          <img src="https://static.blitzquotidiano.it/wp/wp-content/uploads/2019/11/antonio-luca-priolo-giodana-di-stefano-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/nicolosi-antonio-luca-priolo-uccise-ex-condanna-cassazione-3120157/">Nicolosi, Antonio Luca Priolo uccise ex con 48 coltellate: confermata condanna a 30 anni</a>
      </h3>
      <h3>La dinamica dell’incidente.</h3>
      <p>Tutto è accaduto intorno alle 4 all’incrocio tra via Emilia e viale Piceno. Secondo la ricostruzione del 118, quando la guardia si è resa conto della gravità delle condizioni dell’investito, che aveva 65 anni, si è sparata con la pistola d’ordinanza. Inutile per i due uomini la corsa in ospedale.</p>
      <p>La guardia giurata aveva 26 anni e sarebbe passata col rosso a un semaforo di piazza Emilia, travolgendo il motociclista. Il giovane è sceso per verificare come stava il ferito e, quando ha capito che era in condizioni disperate, è risalito a bordo della sua auto e si è sparato. Entrambi sono morti poco dopo l’arrivo in ospedale.</p>
      <p>Fonte: Milano Today, Ansa.</p>
    </article>
  </body>
</html>