<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/sport/tennis_coppa_davis_italia-6592135/news/2019-11-21/"/>
    <meta property="og:site_name" content="Agi"/>
    <meta property="article:published_time" content="2019-11-21T10:24:00+00:00"/>
    <meta property="og:title" content="L'Italia è fuori dalla Coppa Davis"/>
    <meta property="og:description" content="Dopo il ko con il Canada, gli azzurri hanno perso 2-1 con gli Stati Uniti e sono esclusi dai ripescaggi"/>
  </head>
  <body>
    <article>
      <h1>L'Italia è fuori dalla Coppa Davis</h1>
      <h2>Dopo il ko con il Canada, gli azzurri hanno perso 2-1 con gli Stati Uniti e sono esclusi dai ripescaggi</h2>
      <address><time datetime="2019-11-21T10:24:00+00:00">21 Nov 2019, 10:24</time> by <a rel="author">AGI - Agenzia Giornalistica Italia</a></address>
      <p>Dopo il <b>ko</b> con il <b>Canada</b>, a Madrid, gli <b>azzurri</b> hanno perso 2-1 con gli <b>Stati Uniti</b> e sono esclusi anche dai <b>ripescaggi</b>. La certezza dell'eliminazione era già arrivata con la rinuncia dell'Australia al doppio contro il Belgio che ha così vinto 6-0, 6-0 e ha matematicamente condannato la squadra italiana.</p>
      <p>La sfida del gruppo F contro gli Usa è stata persa dagli azzurri per 2-1. Dopo la vittoria di <b>Fabio Fognini</b> su <b>Opelka</b>, <b>Matteo Berrettini</b> ha perso l'altro singolare 5-7, 7-6 (5), 6-2 contro <b>Taylor Fritz</b>, facendo sfumare il necessario e auspicato 3-0 azzurro che era necessario per sperare di passare ai quarti come una delle due migliori seconde.</p>
      <p>Poi è arrivata la sconfitta nel doppio, con <b>Simone Bolelli</b> e <b>Fognini</b> che hanno ceduto a <b>Sam Querrey</b> e <b>Jack Sock</b> dopo tre set: 6-7(4-7) 7-6(7-2) 6-4 il punteggio. </p>
    </article>
  </body>
</html>