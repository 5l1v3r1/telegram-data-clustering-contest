<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/populyarni_dodatki_kameri_mozhut_slidkuvati_za_koristuvachami_hto_pid_zagrozoyu_n1237146"/>
    <meta property="og:site_name" content="24 Канал"/>
    <meta property="article:published_time" content="2019-11-21T10:20:00+00:00"/>
    <meta property="og:title" content="Популярні додатки камери можуть слідкувати за користувачами: хто під загрозою"/>
    <meta property="og:description" content="Відкритість операційної системи Android має не лише переваги, але й суттєві недоліки. Приміром, в додатку камери кількох великих виробників, включаючи Google, виявили уразливість, яка дає змогу зловмисникам слідкувати за користувачами."/>
  </head>
  <body>
    <article>
      <h1>Популярні додатки камери можуть слідкувати за користувачами: хто під загрозою</h1>
      <address><time datetime="2019-11-21T10:20:00+00:00">21 Nov 2019, 10:20</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>Відкритість операційної системи Android має не лише переваги, але й суттєві недоліки. Приміром, в додатку камери кількох великих виробників, включаючи Google, виявили уразливість, яка дає змогу зловмисникам слідкувати за користувачами.</b>
      </p>
      <p>Уразливість з кодовою назвою CVE-2019-2234 виявила група дослідників компанії Checkmarx в додатках камер Google і Samsung, повідомляє <a href="http://4pda.ru/pages/go/?u=https%3A%2F%2Fgadgets.ndtv.com%2Fapps%2Fnews%2Fandroid-camera-flaw-record-videos-take-photos-gps-data-silently-2135668&amp;f=http%3A%2F%2F4pda.ru%2F2019%2F11%2F20%2F364433%2F">Gadgets</a>.</p>
      <blockquote>Важливо: <a href="https://24tv.ua/techno/storonni_resursi_zbirayut_personalni_dani__chomu_u_tsomu_vinni_sami_koristuvachi_n1236368">Сторонні ресурси збирають персональні дані – чому у цьому винні самі користувачі</a></blockquote>
      <h3>Що відомо про уразливість</h3>
      <p>"Дірка" дає змогу хакерам робити фотографії і знімати відео на камеру смартфона в таємниці від власника, а потім пересилати весь відзнятий матеріал на віддалені сервера. Разом з цим зловмисники отримують інформацію про місцезнаходження користувача, так як вона "вшита" в фотографії.</p>
      <figure>
        <iframe src="https://giphy.com/embed/3o6ZsYjpS4k0cRWiUE" width="480" height="270" data-service="Giphy" scrolling="no"/>
        <figcaption>
          <a href="https://giphy.com/gifs/chrisleyknowsbest-chrisley-knows-best-ckb-3o6ZsYjpS4k0cRWiUE">via GIPHY</a>
        </figcaption>
      </figure>
      <p>Для доступу до камери смартфона на нього попередньо має бути завантажено шкідливий додаток. Як з'ясували фахівці з безпеки, будь-яка програма з доступом до сховища пристрою здатна робити фотографії або відеозаписи навіть при вимкненому або заблокованому екрані, а значить користувач навіть не дізнається, що за ним стежать.</p>
      <h3>Як працює уразливість</h3>
      <p>В якості демонстрації уразливості фахівці створили додаток погоди, який для своєї роботи запитує доступ до сховища пристрою. Отримавши цей дозвіл, програма змогла отримати доступ і до камери смартфона, роблячи в фоні фотографії та пересилаючи їх на віддалений сервер. Як повідомляється, ця вразливість існує з релізу Android 6.0 Marshmallow, тобто з 2015 року.</p>
      <h3>Вирішення проблеми</h3>
      <p>Співробітники Checkmarx повідомили в Google про свою знахідку ще 4 липня цього року, після чого пошуковий гігант в тому ж місяці випустив оновлення свого додатку Google Camera. Samsung також підтвердила наявність даної проблеми і випустила відповідний апдейт.</p>
      <blockquote>До теми: <a href="https://24tv.ua/techno/hakeri_zlamali_sayt_populyarnoyi_kriptovalyuti_n1236978">Хакери зламали сайт популярної криптовалюти</a></blockquote>
      <p>Таким чином, користувачам додатків камер від цих компаній варто оновитися до актуальної версії, щоб не стати жертвами шахраїв.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>