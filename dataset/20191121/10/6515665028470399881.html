<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/austrija/3361841/fpo-se-u-alpima-spremao-za-najgore-u-jednoj-kuci-drzali-zlatne-poluge-samo-4-ljudi-imalo-kljuceve-tajnih-trezora"/>
    <meta property="og:site_name" content="kurir.rs"/>
    <meta property="article:published_time" content="2019-11-21T10:10:00+00:00"/>
    <meta property="og:title" content="FPO SE U ALPIMA SPREMAO ZA NAJGORE: U jednoj kući držali zlatne poluge, samo 4 ljudi imalo ključeve tajnih trezora!"/>
    <meta property="og:description" content="Slobodarska partija Austrije, tačnije odbor iz Beča, skladištila je, u jednoj kući na istoku Tirola, nepoznate količine zlatnih poluga, prenose tamošnji mediji."/>
  </head>
  <body>
    <article>
      <h6 class="kicker">gomilali zalihe</h6>
      <h1>FPO SE U ALPIMA SPREMAO ZA NAJGORE: U jednoj kući držali zlatne poluge, samo 4 ljudi imalo ključeve tajnih trezora!</h1>
      <address>
        <time datetime="2019-11-21T10:10:00+00:00">21 Nov 2019, 10:10</time>
      </address>
      <p>
        <b>Slobodarska partija Austrije, tačnije odbor iz Beča, skladištila je, u jednoj kući na istoku Tirola, nepoznate količine zlatnih poluga, prenose tamošnji mediji.</b>
      </p>
      <p>Stranka je potvrdila da je u trezorima "Slobodarskog obrazovnog instituta Sankt Jakob" držala zlato, a o broju poluga i vrednosti ništa nije rečeno, jer se, kako je navedeno, radi o imovini FPO.</p>
      <p>Inače "Obrazovni institut" je organizacija koja pripada bečkom odboru FPO, u kojem inače održavaju seminare i sastanke.</p>
      <p>Zanimljivo je da su odavno kružile glasine da je doskorašnji lider FPO, koji je morao podneti ostavku usled korupcionaške afere, Hajnc Kristijan Štrahe, ovo mesto smatrao kao zgodnim za povlačenje u slučaju građanskog rata ili većih elementarnih nepogoda.</p>
      <figure>
        <img src="https://www.kurir.rs/data/images/2019/05/18/11/1853509_epa-strahe_ff.jpg?ver=1574326656"/>
        <figcaption>
          <cite>foto: EPA/LISI NIESNER</cite>
        </figcaption>
      </figure>
      <p>Tužilaštvo za borbu protiv korupcije i privrednog kriminala je u toj kući, već sredinom avgusta, sve pretražilo.</p>
      <p>Tom prilikom su naišli na trezore koje istražni organi nisu mogli da otvore.</p>
      <p>Samo četiri osobe su imale pristup tim trezorima, navedeno je iz FPO Beč, a među njima je zamenik gradonačelnika Beča i šef FPO u Beču Dominik Nep.</p>
      <p>U trezorima, koji su potom otvoreni u prisustvu Nepa, nalazila se plombirana metalna kutija, prenosi nedeljnik Profil.</p>
      <figure>
        <iframe data-src="https://twitter.com/DiePressecom/status/1197222332399570945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ključ od te kutije nalazio se kod, u međuvremenu, preminulog notara.</p>
      <p>U dokumentu notara, koji je stranka predala istražnim organima, navedeno je da su sadržaj kutuje zlatne poluge.</p>
      <p>Istražni organi odustali su od otvaranja metalne kutije na licu mesta, nakon što je Nep obećao da će sadržaj prevesti u Beč.</p>
      <p>"Zlato je u kriznim vremenima najbolja investicija. Posebno u nesigurnom dobu zlato obećava stabilnost i bezbednost. Svako ko je razuman redovno pravi zalihe, a to čini i stranka", rekao je pokrajinski generalni sekretar FPO Mihael Štumpf.</p>
      <p>Kurir.rs/Tanjug Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/austrija/3344571/straheova-zena-se-probila-u-parlament-filipa-nije-bila-po-volji-slobodarske-partije-policija-imala-drugo-misljenje"/>
        <a href="https://www.kurir.rs/planeta/austrija/3342865/fpo-u-otvorenom-ratu-sa-straheom-sad-se-sukobili-zbog-fejsbuka-ukinuli-mu-profil"/>
        <a href="https://www.kurir.rs/planeta/austrija/3361315/hapsenja-u-austriji-zbog-afere-ibica-policija-precesljala-stanove-privedeni-osumnjiceni-srbin-kljucni-akter-skandala"/>
        <a href="https://www.kurir.rs/planeta/austrija/3343615/raspetljava-klupko-u-aferi-ibica-uhapsen-kompjuteras-koji-bi-mogao-da-otkrije-pozadinu-skandala-koji-je-uzdrmao-austriju-video"/>
      </related>
    </article>
  </body>
</html>