<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622616/%D9%88%D8%A7%D8%B1%DB%8C%D8%B2-%D8%AF%D9%88%D9%85%DB%8C%D9%86-%D9%85%D8%B1%D8%AD%D9%84%D9%87-%DB%8C%D8%A7%D8%B1%D8%A7%D9%86%D9%87-%D8%AD%D9%85%D8%A7%DB%8C%D8%AA%DB%8C%DB%B4%DB%B0-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D8%AF%D8%B1%DB%8C%D8%A7%D9%81%D8%AA-%DA%A9%D8%B1%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T10:08:00+00:00"/>
    <meta property="og:title" content="واریز دومین مرحله یارانه حمایتی/۴۰ میلیون نفر حمایت معیشتی دریافت کردند"/>
    <meta property="og:description" content="شب گذشته دومین مرحله واریز یارانه حمایت به حساب سرپرستان 20 میلیون خانوار صورت گرفت. به این ترتیب تا کنون حدود 40 میلیون ایرانی از حمایت معیشتی برخوردار شده‌اند. مرحله سوم واریز حمایت معیشتی ساعت 24 روز شنبه به حساب سرپرستان خانوار واریز می‌شود."/>
  </head>
  <body>
    <article>
      <h1>واریز دومین مرحله یارانه حمایتی/۴۰ میلیون نفر حمایت معیشتی دریافت کردند</h1>
      <address>
        <time datetime="2019-11-21T10:08:00+00:00">21 Nov 2019, 10:08</time>
      </address>
      <p>
        <i>شب گذشته دومین مرحله واریز یارانه حمایت به حساب سرپرستان 20 میلیون خانوار صورت گرفت. به این ترتیب تا کنون حدود 40 میلیون ایرانی از حمایت معیشتی برخوردار شده‌اند. مرحله سوم واریز حمایت معیشتی ساعت 24 روز شنبه به حساب سرپرستان خانوار واریز می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مرحله اول یارانه حمایتی ساعت 24 دوشنبه و مرحله دوم در ساعت 24 چهارشنبه واریز شد.</p>
      <p>گفتنی است، قرار است طی سه مرحله یارانه حمایتی 60 میلیون نفر و در هر مرحله 20 میلیون نفر پرداخت شود. به خانوارهای یک‌نفره 55 هزار تومان، دونفره 103 هزار تومان، سه‌نفره 138 هزار تومان، چهارنفره 172 هزار تومان و پنج‌نفره به بالا 205 هزار تومان یارانه حمایتی جبرانی افزایش قیمت بنزین تعلق می‌گیرد.</p>
      <figure>
        <img src="https://aftabnews.ir/files/fa/news/1398/8/30/361822_616.jpeg"/>
      </figure>
      <p>برآوردها نشان می‌دهد بر اساس کلیات طرح کمک معیشتی دولت، نزدیک به 2.7 میلیون خانوار 1نفره، نزدیک به 3 میلیون خانوار 2نفره، 4.5 میلیون خانوار 3نفره و 5 میلیون خانوار 4نفره کنار 2.6 میلیون خانوار 5نفره به بالا از مزایای این طرح بهره‌مند خواهند شد. همچنین کل درآمد ناشی از طرح جدید سهمیه‌بندی بنزین رقمی نزدیک به 31 هزار میلیارد تومان خواهد بود.</p>
      <p>به‌گفته مقامات دولتی، با توجه به عدم تکمیل دوره یک ماه فروش بنزین با قیمتهای جدید، مبلغی نزدیک به 2500 میلیارد تومان به‌صورت تنخواه برای پرداخت دور اول کمک معیشتی دولت تهیه شده است.</p>
    </article>
  </body>
</html>