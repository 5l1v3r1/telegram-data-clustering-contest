<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/protocolul-copy-paste-al-lui-rares-bogdan/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T10:59:29+00:00"/>
    <meta property="og:title" content="Protocolul copy/paste al lui Rareș Bogdan"/>
    <meta property="og:description" content="Când Rareș Bogdan a spus că liberalii vor organiza monologul lui Iohannis din BCU „după modelul american“, puțini au înțeles că e vorba de o șmecherie"/>
  </head>
  <body>
    <article>
      <h1>Protocolul copy/paste al lui Rareș Bogdan</h1>
      <address><time datetime="2019-11-21T10:59:29+00:00">21 Nov 2019, 10:59</time> by <a rel="author">Grigore L. Culian</a></address>
      <p><b>Când „papagalul galben-portocaliu” Rareș Bogdan a spus pe un post de televiziune că liberalii vor organiza monologul lui Klaus Iohannis din Aula Bibliotecii Centrale Universitare „după modelul american“, puțini au înțeles că e vorba de o șmecherie menită să-i lase cu ochii în soare pe studenții și jurnaliștii obedienți – sau aleși cu mare grijă! – prezenți în sală.</b> “Modelul american” inventat de Rareș Bogdan este, de fapt, un copy/paste după protocolul folosit de americani NUMAI |N CADRUL VIZITELOR OFICIALE, în speță la conferința comună de presă  a celor doi șefi de stat, care se ține, de regulă, în funcție de vreme, în „Grădina cu Trandafiri” a Casei Albe (“Rose Garden”). Pentru a înțelege despre ce e vorba, trebuie să ne întoarcem puțin în timp și să le explicăm românilor ce înseamnă acel copy/paste despre care vorbeam.</p>
      <p>Iunie 2016. Klaus Iohannis se află în vizită oficială la Casa Albă, invitat de Donald Trump. Mare agitație mare la Ambasada României la Washington, unde jurnaliștii de casă ai lui Iohannis, printre care și Rareș Bogdan, dar și alte câteva „nume grele” din presa românească – Mihai Gâdea, Bogdan Chirieac – stabilesc, conform Protocolului, ce și câte întrebări vor pune celor doi președinți la conferința de presă comună și cine o va face. Am fost de față la „negocieri” și lucrurile au decurs exact așa cum stabiliseră cei dinainte desemnați să facă „serviciul”! Trebuie să repet că acest format este valabil NUMAI ÎN CADRUL VIZITELOR OFICIALE și are scopul de a evita trimiterea în derizoriu a unui eveniment cu caracter oficial, chiar dacă uneori jurnaliștii americani „sar calu’” și pun întrebări necuprinse în Protocol, riscând să fie dați afară de către oamenii de ordine. S-a întâmplat în acel iunie 2019, dar fără incidente.</p>
      <p>Așadar, Rareș Bogdan a aplicat după ureche „modelul american”, servindu-le românilor o mostră de manipulare copiată după o regulă care NU se folosește în America la conferințele de presă sau la dezbaterile electorale, unde nu există restricții decât în ceea ce privește limbajul!</p>
      <p>Singura întrebare serioasă la „dezbaterea” lui Iohannis cu el însuși a venit din partea unui student scapat de sub controlul armatei de securiști care își păzeau cu strășnicie șefu’.  „<i>Aş dori să vă întreb de ce nu ați ales să invitați şi nişte jurnalişti care să vă pună și întrebări incomode. Subiectele sunt ştiute: problema caselor, problema conferințelor de presă pe care nu le-ați ţinut de-a lungul mandatului. De ce nu ați invitat şi nişte jurnalişti care să vă pună în dificultate?”</i>, a întrebat studentul, încălcând Protocolul copy/paste al lui Rareș Bogdan!</p>
      <p>Anul viitor vom avea prezidențiale în America și mi-e groază să-mi imaginez ce s-ar întâmpla dacă președintele Donald Trump ar folosi Protocolul vizitelor oficiale pentru a evita o confruntare față în față cu contracandidatul său, împrumutând strategia de manipulare a „micului Goebbels” galben-portocaliu! Nu suntem atât de fraieri, „colega”!</p>
      <p>Corespondență din New York de la Grigore L. Culian</p>
      <p>
        <i>
          <b>New York, 20 noiembrie 2019</b>
        </i>
      </p>
      <related>
        <h4>Articole asemănătoare</h4>
        <a href="https://www.cotidianul.ro/trompeta-cu-jeg-pnl-nr-1-vrea-sa-fericeasca-moldova/"/>
        <a href="https://www.cotidianul.ro/din-amintirile-unui-oportunist-isteric/"/>
        <a href="https://www.cotidianul.ro/r-bogdan-parca-n-ar-sti-ca-tatal-sau-a-falimentat-combinatul-ocna-mures/"/>
      </related>
    </article>
  </body>
</html>