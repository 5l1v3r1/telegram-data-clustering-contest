<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/ostali-sportovi/svetski-kup-nova-medalja-za-srbiju-zorana-upucala-srebro-393327.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T10:38:00+00:00"/>
    <meta property="og:title" content="Svetski kup - nova medalja za Srbiju, Zorana &quot;upucala&quot; srebro!"/>
    <meta property="og:description" content="Reprezentativka Srbije u streljaštvu Zorana Arunović osvojila je danas srebrnu medalju u gadjanju vazdušnim pištoljem na finalnom turniru Svetskog kupa u kineskom Putjenu."/>
  </head>
  <body>
    <article>
      <h1>Svetski kup - nova medalja za Srbiju, Zorana "upucala" srebro!</h1>
      <h2>Reprezentativka Srbije u streljaštvu Zorana Arunović osvojila je danas srebrnu medalju u gadjanju vazdušnim pištoljem na finalnom turniru Svetskog kupa u kineskom Putjenu.</h2>
      <address><time datetime="2019-11-21T10:38:00+00:00">21 Nov 2019, 10:38</time> by <a rel="author">Beta</a></address>
      <p>Svetska vicešampionka vazdušnim pištoljem osvojila je srebro rezultatom 241,9 krugova.<br/><br/><i>"Srebrnom medaljom i Zoraninim nastupom na finalu Svetskog kupa smo vrlo zadovoljni. Pre samo 19 dana ona se vratila sa Svetskih vojnih igara, održanih takodje u Kini, na kojima je gadjala malokalibarskim pištoljem. U periodu izmedju dva takmičenja ceo Zorani tim je radio da je oporavi i spremi za finale Svetskog kupa. Uspeli smo u tome i dugu sezonu je završila na odličan način"</i>, rekla je selektorka Jelena Arunović, saopštio je Streljčaki savez Srbije.<br/><br/>Zlatnu medalju osvojila je 17-godišnja Manu Baker iz Indije sa 244,7, što je novi junuorski svetski rekord, a bronzanu Kineskinja Kijan Van sa 221,8 krugova. <br/><br/>To je druga medalja za Srbiju na ovogodišnjem finalu Svetskog kupa, posle srebra u trostavu koje je pre dva dana osvojio Milenko Sebić. <br/><br/>Osim Arunović, danas se takmičilo još troje srpskih takmičara. Damir Mikec je osvojio sedmo mesto vazdušnim pištoljem, Andrea Arsović je zauzela 12. poziciju vazdušnom puškom, a Jasmina Milovanović je zauzela 17. mesto pištoljem.Završen je zvanični program finalnog turnira Svetskog kupa. U petak, poslednjeg dana, biće održano revijalno takmičenje mikseva. Zorana Arunović i Damir Mikec, jedan od najboljih miks parova pištoljem na svetu, neće nastupiti zajedno. Takmičiće se medjunarodni parovi, sastavi mikseva odredjeni su žrebom. Arunović će biti u timu sa strelcem iz Indije.</p>
      <p>Izvor: Beta</p>
    </article>
  </body>
</html>