<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641104/%D9%86%D8%B3%D8%AE%D9%87-%D8%A7%D9%88%D9%84%DB%8C%D9%87-%D9%87%D8%AC%D8%AF%D9%87-%D9%87%D8%B2%D8%A7%D8%B1-%D9%BE%D8%A7-%D8%A2%D9%85%D8%A7%D8%AF%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T10:33:00+00:00"/>
    <meta property="og:title" content="نسخه اولیه «هجده هزار پا» آماده شد"/>
    <meta property="og:description" content="مهدی شامحمدی مستندساز جوان کشورمان، از آماده شدن نسخه اولیه جدیدترین اثر هنری خود خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641104/%D9%86%D8%B3%D8%AE%D9%87-%D8%A7%D9%88%D9%84%DB%8C%D9%87-%D9%87%D8%AC%D8%AF%D9%87-%D9%87%D8%B2%D8%A7%D8%B1-%D9%BE%D8%A7-%D8%A2%D9%85%D8%A7%D8%AF%D9%87-%D8%B4%D8%AF">نسخه اولیه «هجده هزار پا» آماده شد</a>
      </h1>
      <h2>مهدی شامحمدی مستندساز جوان کشورمان، از آماده شدن نسخه اولیه جدیدترین اثر هنری خود خبر داد.</h2>
      <address><time datetime="2019-11-21T10:33:00+00:00">21 Nov 2019, 10:33</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مهدی شامحمدی مستندساز، درباره جدیدترین فعالیت هنری خود گفت: نسخه اولیه مستند سینمایی «هجده هزارپا» آماده شده است؛ نسخه نهایی آن هم تا قبل از شروع جشنواره فیلم فجر آماده خواهد شد. اگر برای حضور در این جشنواره پذیرفته شود، اولین نمایش آن در بخش مستند این رویداد فرهنگی - هنری خواهد بود.</p>
      <p>او در خصوص جزئیات این فیلم اظهار کرد: نویسندگی، تهیه‌کنندگی و کارگردانی این اثر بر عهده خودم است. مدت زمان آن ۷۰ دقیقه و لوکیشن‌های آن در منطقه ادلب سوریه بوده است.</p>
      <p>این کارگردان ادامه داد: در این پروژه عبدالحسین بدرلو و خودم فیلمبرداری، محمدبابایی و خودم تدوین، افشین عزیزی آهنگسازی، محمدحسین ابراهیمی صداگذاری و حمیدرضا فتوره چیان اصلاح رنگ و گرافیک کار را بر عهده داشتیم.</p>
      <p>شامحمدی در پایان گفت: موضوع «هجده هزارپا» موضوع هواپیمایی است که در ارتفاع هجده هزارپایی در آسمان ادلب برای مردم آذوقه می‌ریزد و به آن تیراندازی می‌شود و ....</p>
    </article>
  </body>
</html>