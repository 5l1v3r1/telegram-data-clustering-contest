<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904588/omroep-brabant-om-stelt-geen-hitlergroet-vast-en-denkt-aan-wegwerpgebaar.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="'OM ziet geen Hitlergroet maar wegwerpgebaar en vervolgt Bossche fan niet'"/>
    <meta property="og:description" content="De man die zondagmiddag in beeld werd gebracht tijdens FC Den Bosch – Excelsior heeft volgens het Openbaar Ministerie geen Hitlergroet gebracht. Het OM komt tot die conclusie na grondig bestuderen van de beelden. Bij Omroep Brabant valt te lezen dat de fan van FC Den Bosch niet duidelijk een Hitlergroet brengt en dat het volgens justitie waarschijnlijk gaat om een wegwerpgebaar. Daarom wordt de man niet verder verdacht en wordt hij ook niet vervolgd door het OM. Tijs aangezien voor Den Bosch-fan die Hitlergroet bracht: 'Keerzijde social media'"/>
  </head>
  <body>
    <article>
      <h1>'OM ziet geen Hitlergroet maar wegwerpgebaar en vervolgt Bossche fan niet'</h1>
      <address>
        <time datetime="2019-11-21T10:15:00+00:00">21 Nov 2019, 10:15</time>
      </address>
      <p>
        <b>De man die zondagmiddag in beeld werd gebracht tijdens FC Den Bosch – Excelsior heeft volgens het Openbaar Ministerie geen Hitlergroet gebracht. Het OM komt tot die conclusie na grondig bestuderen van de beelden.</b>
      </p>
      <p>Bij <a href="https://www.omroepbrabant.nl/nieuws/3108467/Supporter-FC-Den-Bosch-bracht-geen-Hitlergroet-concludeert-Openbaar-Ministerie-na-onderzoek">Omroep Brabant</a> valt te lezen dat de fan van FC Den Bosch niet duidelijk een Hitlergroet brengt en dat het volgens justitie waarschijnlijk gaat om een wegwerpgebaar. Daarom wordt de man niet verder verdacht en wordt hij ook niet vervolgd door het OM.</p>
      <p>Justitie heeft namelijk ook niet kunnen vaststellen dat de wegwerpgebaren gepaard gingen met racistische uitingen in de richting van Ahmad Mendes Moreira, de vleugelaanvaller van Excelsior die door de Bossche fans racistisch werd bejegend. De supporter zelf ontkent deel te hebben genomen aan discriminerende uitingen.</p>
      <p>Het duel tussen FC Den Bosch en Excelsior werd zondagmiddag tijdelijk gestaakt omdat de fans van de thuisploeg oerwoudgeluiden en racistische liedjes zongen richting Mendes Moreira. De voetbalwereld reageerde geschokt en ook de selectie van Oranje wierp zich op tegen racisme.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904490/tijs-35-onterecht-aangezien-voor-bossche-fan-die-hitlergroet-bracht-een-hetze-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>