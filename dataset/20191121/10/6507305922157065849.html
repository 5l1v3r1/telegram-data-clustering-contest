<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/le-interviste/nuovo-stadio-sala-e-il-nodo-volumetrie-cio-che-offriamo-non-e-poco-352645"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T10:48:00+00:00"/>
    <meta property="og:title" content="Nuovo stadio, Sala e il nodo volumetrie: &quot;Ciò che offriamo non è poco&quot;"/>
    <meta property="og:description" content="Tra i nodi da sciogliere per la realizzazione del nuovo stadio di Milano c’è senza dubbio quello legato alle volumetrie: &quot;A oggi sono già stanziati 12-13 miliardi di investimenti immobiliari su Milano - ha dichiarato il sindaco Beppe Sala alla Gazzetta dello Sport - e non abbiamo la necessità di prendere tutto ciò che ci si offre. Possiamo dirigere e gestire gli investimenti. E io capisco perfettamente le società che puntano ad aumentare i ricavi da stadio, ma mi resta un dubbio. Si parla di stadio oppure di una operazione immobiliare che va molto al di là dello stadio?&quot;."/>
  </head>
  <body>
    <article>
      <h1>Nuovo stadio, Sala e il nodo volumetrie: "Ciò che offriamo non è poco"</h1>
      <address><time datetime="2019-11-21T10:48:00+00:00">21 Nov 2019, 10:48</time> by <a rel="author">Salvatore Trovato</a></address>
      <p>Tra i nodi da sciogliere per la realizzazione del nuovo stadio di Milano c’è senza dubbio quello legato alle volumetrie: <i>"A oggi sono già stanziati 12-13 miliardi di investimenti immobiliari su Milano</i> - ha dichiarato il sindaco Beppe Sala alla Gazzetta dello Sport -<i> e non abbiamo la necessità di prendere tutto ciò che ci si offre. Possiamo dirigere e gestire gli investimenti. E io capisco perfettamente le società che puntano ad aumentare i ricavi da stadio, ma mi resta un dubbio. Si parla di stadio oppure di una operazione immobiliare che va molto al di là dello stadio?".</i></p>
      <p>
        <i>"Io devo trattare le squadre di calcio né meglio né peggio di qualunque altro operatore immobiliare - ha aggiunto Sala - il nostro Piano di Governo del Territorio prevede un indice di 0,35 più le funzioni accessorie. Detto ciò, con lo 0,35 offriamo 90 mila metri cubi, a cui si vanno ad aggiungere tutti i volumi ad altra destinazione, come lo spazio auditorium che rientra nella funzione pubblica. Abbiamo altri terreni in zona: oltre al commerciale, che è più utile ai residenti, vogliono un hotel? Si può fare a 400 metri di distanza. La mia fermissima convinzione è che ciò che offriamo non sia per niente poco e permetta di edificare molto".</i>
      </p>
    </article>
  </body>
</html>