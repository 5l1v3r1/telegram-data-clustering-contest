<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/21/november-22-tol-itt-az-uj-cosmopolitan-teszter/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T10:11:00+00:00"/>
    <meta property="og:title" content="November 22-től itt az új Cosmopolitan Teszter!"/>
    <meta property="og:description" content="Szenzációs meglepetéssel készültünk neked év végére: péntektől kapható legújabb különszámunk, a Cosmopolitan Teszter. A címlapon pedig három kedvenc influenszered is pózol: Dukai Regina, Alexy Vivien és Nagy Vivien!"/>
  </head>
  <body>
    <article>
      <h1>November 22-től itt az új Cosmopolitan Teszter!</h1>
      <h2>Szenzációs meglepetéssel készültünk neked év végére: péntektől kapható legújabb különszámunk, a Cosmopolitan Teszter. A címlapon pedig három kedvenc influenszered is pózol: Dukai Regina, Alexy Vivien és Nagy Vivien!</h2>
      <address><time datetime="2019-11-21T10:11:00+00:00">21 Nov 2019, 10:11</time> by <a rel="author">Jeney Andi</a></address>
      <figure>
        <img src="https://cosmopolitan.hu/app/uploads/2019/11/cimlap_teszter_final-766x1024.jpg"/>
        <figcaption>(Fotó: Pejkó Gergő)</figcaption>
      </figure>
      <p>Megtalálni a számodra tökéletes arckrémet, alapozót, vagy épp a legjobban passzoló ruhát és kiegészítőt időigényes, ráadásul a kísérletezés sokszor rengeteg pénzbe is kerül, igaz? Pontosan ezért készítettük el idén is a <b>Cosmopolitan Tesztert</b>, hogy neked már csak élvezned kelljen a kedvenc termékeidet, mert a drága és hosszadalmas tesztelést mi már elvégeztük helyetted.</p>
      <p>Ezúttal is hónapokon át több száz terméket és szolgáltatást csekkoltunk, véleményeztünk, rangsoroltunk, sőt,<b> az ország leghitelesebb influenszereit is felkértük, teszteljenek velünk</b>, hogy végül tényleg csakis mindenből a legjobbak kerülhessenek be a magazinba!</p>
      <figure>
        <img src="https://cosmopolitan.hu/app/uploads/2019/11/190829-cosmo-0471-retouch.png"/>
        <figcaption>Fotó: Pejkó Gergő</figcaption>
      </figure>
      <p>Címlaplányaink, <b>Alexy Vivi, Nagy Vivi és Dukai Regina</b> például az év legmenőbb beauty újdonságait próbálták ki. Az 52. oldalon megnézheted, nekik melyik jött be és miért. De próbára tettük a legújabb hajformázó kütyüket is (38. oldal), és ha tovább lapozol, azt is megtudhatod, tényleg felturbózza-e a tincseidet, ha egy termékcsalád minden darabját használod.</p>
      <p>Nem csak beauty-fronton teszteltünk! Képzeld, <b>Daubner Anna divattervezőt arra kértük, próbálja ki a legújabb mosószereket dizájner ruháin</b>. Kíváncsi vagy, hogyan szerepeltek a teszten az alternatív megoldások? Irány az 106. oldal! De gondoltunk az alakodra is! Szerkesztőnk <b>7 nap alatt 7 új edzést csekkolt</b>, pörgesd az 92. oldalon kiderítheted, hozzád ezek közül melyik passzol a legjobban.</p>
      <p>Vészesen közeledik a karácsony, a jó hír viszont az, hogy a Cosmo Teszter megkönnyíti a készülődést is számodra! A rengeteg ajándékötlet mellett arra is találsz tippet a magaziinban, idén hogyan szervezheted meg az ünnepeket jóval környezettudatosabban. <b>Puskás Peti karácsonyi ökotippjeit megtalálod az 58. oldalon</b>. Dobd fel a szokásos menüt is! A NoSalty gasztrobloggerei segítségével felturbóztuk a hagyományos bejgli receptet néhány extra izgalmas és különleges alapanyaggal (66. oldal).</p>
      <figure>
        <img src="https://cosmopolitan.hu/app/uploads/2019/11/zoldseges-10-e1574329110497.png"/>
      </figure>
      <p>A kutyusokról sem feledkeztünk meg! Bambi, a Cosmo négylábú bloggere és a szerkesztőség több kiskedvence is kipróbálta a legcsinibb ruhákat, nyakörveket, pórázokat és tápokat. Így mostantól már az sem okozhat gondot neked, hogyan válaszd ki a kutyád számára a megfelelő (és persze szupermenő) felszerelést (96. oldal).</p>
      <figure>
        <img src="https://cosmopolitan.hu/app/uploads/2019/11/vizslafotozas_rm2a9135.jpg"/>
        <figcaption>Fotó: Vizslafotó</figcaption>
      </figure>
      <p>És a meglepetéseknek itt még nincs vége! A magazinban ugyanis<b> rengeteg szuper termékmintát is találsz*, hogy te se maradj ki az izgis tesztelésből.</b></p>
      <p>Ugye ezek után már te is alig várod, hogy a kezedben tarthasd a magazint? Akkor ne halogasd sokáig, a különszám ugyanis <b>csak limitált példányszámban elérhető</b>, szóval holnap irány az újságárus és keresd a magazint <b>Dukai Reginával, Alexy Vivivel és Nagy Vivivel a címlapon</b>! Vagy rendeld meg online <a href="https://www.mc.hu/cosmoteszter">ITT</a>!</p>
      <figure>
        <img src="https://cosmopolitan.hu/app/uploads/2019/11/69.jpg"/>
      </figure>
      <p>*A termékminták száma magazinonként eltérő lehet.</p>
    </article>
  </body>
</html>