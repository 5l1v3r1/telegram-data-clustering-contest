<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641121/%D8%AA%D9%81%D8%A7%D8%B6%D8%A7%DB%8C-%D9%BE%D9%84%D9%88%D8%B3%DB%8C-%D8%A7%D8%B2-%D9%85%DA%A9%E2%80%8C%DA%A9%D8%A7%D9%86%D9%84-%D8%A8%D8%B1%D8%A7%DB%8C-%D8%AA%D8%B5%D9%88%DB%8C%D8%A8-%D8%B7%D8%B1%D8%AD-%D8%A7%D8%B5%D9%84%D8%A7%D8%AD-%D9%82%D8%A7%D9%86%D9%88%D9%86-%D8%AD%D9%85%D9%84-%D8%B3%D9%84%D8%A7%D8%AD"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T10:56:00+00:00"/>
    <meta property="og:title" content="تفاضای پلوسی از مک‌کانل برای تصویب طرح اصلاح قانون حمل سلاح"/>
    <meta property="og:description" content="رئیس مجلس نمایندگان آمریکا از رهبر اکثریت جمهوری‌خواه سنای این کشور خواست لایحه بررسی پیشینه را در ارتباط با حمل سلاح در مجلس سنا به تصویب برساند."/>
  </head>
  <body>
    <article>
      <h1>
        <a href="https://www.bultannews.com/fa/news/641121/%D8%AA%D9%81%D8%A7%D8%B6%D8%A7%DB%8C-%D9%BE%D9%84%D9%88%D8%B3%DB%8C-%D8%A7%D8%B2-%D9%85%DA%A9%E2%80%8C%DA%A9%D8%A7%D9%86%D9%84-%D8%A8%D8%B1%D8%A7%DB%8C-%D8%AA%D8%B5%D9%88%DB%8C%D8%A8-%D8%B7%D8%B1%D8%AD-%D8%A7%D8%B5%D9%84%D8%A7%D8%AD-%D9%82%D8%A7%D9%86%D9%88%D9%86-%D8%AD%D9%85%D9%84-%D8%B3%D9%84%D8%A7%D8%AD">تفاضای پلوسی از مک‌کانل برای تصویب طرح اصلاح قانون حمل سلاح</a>
      </h1>
      <h2>رئیس مجلس نمایندگان آمریکا از رهبر اکثریت جمهوری‌خواه سنای این کشور خواست لایحه بررسی پیشینه را در ارتباط با حمل سلاح در مجلس سنا به تصویب برساند.</h2>
      <address><time datetime="2019-11-21T10:56:00+00:00">21 Nov 2019, 10:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از آسوشیتدپرس، نانسی پلوسی، رئیس مجلس نمایندگان آمریکا، از سناتور «میچ مک‌کانل» رهبر اکثریت جمهوری‌خواه سنای این کشور خواست هرچه سریع‌تر طرح اصلاح قانون حمل سلاح را به تصویب برساند.</p>
      <p>پلوسی در این خصوص گفت: «۹۰ درصد مردم آمریکا از قانون بررسی پیشینه (برای خرید، حمل و نگهداری سلاح) حمایت می‌کنند. من خود به شخصه این پیام را به آقای رئیس‌جمهور (دونالد ترامپ) منتقل کرده‌ام».</p>
      <p>پس از آنکه «لوسی مک باث» نماینده دموکرات مجلس نمایندگان، شروع به سخنرانی درباره قربانیان تیراندازی در آمریکا کرد و گفت پسر ۱۷ ساله خودش بر اثر یکی از این تیراندازی‌ها در سال ۲۰۱۲ در یک پمپ بنزین در فلوریدا جان خود را از دست داده است، رئیس مجلس نمایندگان آمریکا گریه کرد.</p>
      <p>بنا به گفته مک باث، پسرش بر اثر تیراندازی مردی کشته شد که همه ناراحتی و شکایتش صدای موسیقی پخش شده از خودروی این نوجوان و دوستش بود. ضارب شاکی بوده است که صدای موسیقی خودروی آن‌ها خیلی بلند است.</p>
      <p>پلوسی و دیگر دموکرات‌ها خوستار آن شدند تا میچ مک‌کانل قانون اسلحه مربوط به مجلس سنا را به تصویب برسانند. رئیس مجلس نمایندگان آمریکا همچنین از رهبر اکثریت مجلس سنا خواست لایحه بررسی پیشینه را در این مجلس به رای بگذارد.</p>
      <p>با آنکه آمریکا همیشه شاهد تیراندازی‌ها خونبار در تاریخ خود بوده در سال‌های اخیر تعداد این تیراندازی‌ها به ویژه در مدارس و اماکن عمومی و همچنین تعداد قربانیان این حوادث به شدت افزایش یافته است و افکار عمومی خواستار آن هستند تا مقامات قوانین کنترل سلاح را تشدید کنند.</p>
    </article>
  </body>
</html>