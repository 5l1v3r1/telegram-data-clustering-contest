<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/yasam/palu-ailesi-hakkinda-son-dakika-gelismesi-muge-anli-palu-ailesinin-igrencliklerini-ortaya-cikartmisti"/>
    <meta property="og:site_name" content="A Haber"/>
    <meta property="article:published_time" content="2019-11-21T10:35:29+00:00"/>
    <meta property="og:title" content="Palu ailesi hakkında son dakika gelişmesi! Müge Anlı Palu ailesinin iğrençliklerini ortaya çıkartmıştı"/>
    <meta property="og:description" content="Müge Anlı'nın ortaya çıkarttığı Palu ailesinin vahşeti sonrası son dakika gelişmesi yaşandı. Palu ailesi, Kocaeli 7. Ağır Ceza Mahkemesi'nde &quot;acı çektirerek kasten öldürme ve öldürmeye iştirak&quot; suçlamalarından yargılanıyordu. Müge Anlı'nın gerçeklerini ortaya çıkarttığı Palu ailesinden, Meryem Tahnal'ın eniştesi Tuncer ve eşi Emine Ustael, annesi Hava, kardeşleri İsa, Ayşe ve Fatih Palu'nun yargılanmasına devam edildi. İşte Müge Anlı'nın ortaya çıkarttığı olaylar Türkiye'nin gündemine oturan Palu ailesi hakkındaki son dakika gelişmesi."/>
  </head>
  <body>
    <article>
      <h1>Palu ailesi hakkında son dakika gelişmesi! Müge Anlı Palu ailesinin iğrençliklerini ortaya çıkartmıştı</h1>
      <address>
        <time datetime="2019-11-21T10:35:29+00:00">21 Nov 2019, 10:35</time>
      </address>
      <p>
        <b>Müge Anlı'nın ortaya çıkarttığı Palu ailesinin vahşeti sonrası son dakika gelişmesi yaşandı. Palu ailesi, Kocaeli 7. Ağır Ceza Mahkemesi'nde "acı çektirerek kasten öldürme ve öldürmeye iştirak" suçlamalarından yargılanıyordu. Müge Anlı'nın gerçeklerini ortaya çıkarttığı Palu ailesinden, Meryem Tahnal'ın eniştesi Tuncer ve eşi Emine Ustael, annesi Hava, kardeşleri İsa, Ayşe ve Fatih Palu'nun yargılanmasına devam edildi. İşte Müge Anlı'nın ortaya çıkarttığı olaylar Türkiye'nin gündemine oturan Palu ailesi hakkındaki son dakika gelişmesi.</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>Palu ailesi hakkında son dakika gelişmesi! Müge Anlı Palu ailesinin iğrençliklerini ortaya çıkartmıştı</li>
      </ul>
      <figure>
        <img src="https://iaahbr.tmgrup.com.tr/c91911/0/0/0/0/0/0?u=https://iahbr.tmgrup.com.tr/album/2019/11/21/palu-ailesi-hakkinda-son-dakika-gelismesi-muge-anli-palu-ailesinin-igrencliklerini-ortaya-cikartmisti-1574332465888.jpg&amp;l=1"/>
        <figcaption>Türkiye'nin aylarca konuştuğu Palu ailesi bir kez daha hakim karşısına çıktı. Kocaeli 7. Ağır Ceza Mahkemesi'nde yargılanan Palu ailesinden, Meryem Tahnal'ın eniştesi Tuncer ve eşi Emine Ustael, annesi Hava, kardeşleri İsa, Ayşe ve Fatih Palu'nun yargılanmasına devam edildi.</figcaption>
      </figure>
      <figure>
        <img src="https://iaahbr.tmgrup.com.tr/db5e37/0/0/0/0/0/0?u=https://iahbr.tmgrup.com.tr/album/2019/11/21/1574331869782.jpg&amp;l=1"/>
        <figcaption><b>PALU AİLESİ NE YAPTI?</b><br/><br/>Müge Anlı'nın ortaya çıkardığı cinsel istismar, işkence, tecavüz, cinayet gibi olayların bir arada yaşandığı Palu ailesi olayında son dakika gelişmesi!<br/><br/>Ailenin ortaya çıkışı Havva Palu'nun kızı Meryem ve torunu Melike Tanhal'ın 10 yıl önce ortadan kaybolması sonucu Müge Anlı'ya başvuruda bulunmasıyla başladı. Meryem Tanhal ve kızı Melike'nin öldürülüp gömüldüğü, Meryem'in diğer oğlu Recep'in ise aileden kaçtığı tespit edildi.</figcaption>
      </figure>
      <figure>
        <img src="https://iaahbr.tmgrup.com.tr/47ed37/0/0/0/0/0/0?u=https://iahbr.tmgrup.com.tr/album/2019/11/21/1574331870758.jpg&amp;l=1"/>
        <figcaption>Damat Tuncer Ustael hakkında cinayet, çocuklara cinsel istismar, tecavüz ve işkence iddiaları da var. Havva Palu, İsa Palu, Fatih Palu, Tuncer Ustael, Emine Ustael ve daha önce yayına katılmayan Harun Palu ve Ayşe Melek gözaltına alındı.</figcaption>
      </figure>
      <figure>
        <img src="https://iaahbr.tmgrup.com.tr/b4c5fe/0/0/0/0/0/0?u=https://iahbr.tmgrup.com.tr/album/2019/11/21/1574331872424.jpg&amp;l=1"/>
        <figcaption><b>ACI ÇEKTİREREK KASTEN ÖLDÜRME!</b><br/><br/>Kocaeli'nin Körfez ilçesinde 11 yıl önce kaybolan Meryem Tahnal'ın öldürülmesine ilişkin tutuklanan, kamuoyunda "Palu ailesi" olarak bilinen 6 kişinin yargılanmasına devam edildi.Kocaeli 7. Ağır Ceza Mahkemesindeki duruşmaya, "acı çektirerek kasten öldürme ve öldürmeye iştirak" suçlamaları yöneltilen ve ağırlaştırılmış müebbet hapisle cezalandırılmaları istenen Meryem Tahnal'ın eniştesi Tuncer ve eşi Emine Ustael, annesi Hava, kardeşleri İsa, Ayşe ve Fatih Palu ile avukatları katıldı.</figcaption>
      </figure>
      <figure>
        <img src="https://iaahbr.tmgrup.com.tr/bdd509/0/0/0/0/0/0?u=https://iahbr.tmgrup.com.tr/album/2019/11/21/1574331869598.jpg&amp;l=1"/>
        <figcaption><b>TUNCER USTAEL HAKKINDA KONUŞTU</b><br/><br/>Duruşmada, maktul Meryem Tahnal'ın oğlu tanık Recep Tayyip Tahnal'ın alınan ifadelerinin mahkemeye gönderildiği belirtildi. Duruşmada ifadesi okunan Tahnal, eniştesi Tuncer Ustael'in annesini darbettiğini anlatarak, <b>"Sanıkların hepsinin psikolojisi bozuktu. Annemin vefatından sonra onlardan şiddet gördüm. Daha sonra evden kaçtım. Çocuk Esirgeme Kurumuna sığındım ve orada büyüdüm."</b> ifadesini kullandı.</figcaption>
      </figure>
      <figure>
        <img src="https://iaahbr.tmgrup.com.tr/8e66c2/0/0/0/0/0/0?u=https://iahbr.tmgrup.com.tr/album/2019/11/21/1574331872011.jpg&amp;l=1"/>
        <figcaption><b>AVUKAT TAHLİYELERİNİ İSTEDİ</b><br/><br/>Duruşmada, tanık Harun Palu'ya Zeynep İncedere'nin temsil kayyum olarak atandığı belirtildi.Cumhuriyet savcısı tanık Harun Palu'nun gelecek celse beyanı alınmak üzere zorla getirilmesine, tutuklu sanıkların bu hallerinin devamına karar verilmesini talep etti. Hava, İsa, Ayşe ve Fatih Palu'nun müdafisi Alper Bayrak ise Bekir A'nın adresinin belirlenip tanık olarak dinlenilmesini istediklerini belirterek, müvekkillerinin tahliyesini istedi.</figcaption>
      </figure>
      <figure>
        <img src="https://iaahbr.tmgrup.com.tr/620c8c/0/0/0/0/0/0?u=https://iahbr.tmgrup.com.tr/album/2019/11/21/1574331864719.jpg&amp;l=1"/>
        <figcaption>Tanık ifadeleri sonrasında söz verilen Tuncer Ustael de Ş.K'nin beyanlarını kabul etmediğini dile getirerek, "Ben evi sattığımda elimdeki paranın bir kısmını Ş.K. elimden kaptı. Bu şekilde benden 20 bin lira aldı. Bir kısmını da Mehmet'e verdim. Ş.K'nin oğlu da 500 lira istedi. Ertesi gün bu parayı ona verdim. Suçlamaları kabul etmiyorum." ifadesini kullandı.</figcaption>
      </figure>
      <figure>
        <img src="https://iaahbr.tmgrup.com.tr/5573ed/0/0/0/0/0/0?u=https://iahbr.tmgrup.com.tr/album/2019/11/21/1574331871474.jpg&amp;l=1"/>
        <figcaption><b>İŞTE İDDİANAME</b><br/><br/>Meryem Tahnal'ın öldürülmesine ilişkin hazırlanan iddianamede, "acı çektirerek kasten öldürme ve öldürmeye iştirak" suçlamalarının yöneltildiği tutuklu sanıklar Tahnal'ın eniştesi Tuncer Ustael ve eşi Emine Ustael, annesi Hava, kardeşleri İsa, Fatih ve Ayşe Palu'nun<b> "ağırlaştırılmış müebbet"</b> hapisle cezalandırılması talep ediliyor.</figcaption>
      </figure>
      <figure>
        <img src="https://iaahbr.tmgrup.com.tr/0b28f0/0/0/0/0/0/0?u=https://iahbr.tmgrup.com.tr/album/2019/11/21/1574331866878.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/95debc/0/0/0/0/0/0?u=https://iahbr.tmgrup.com.tr/album/2019/11/21/1574331869447.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/add879/0/0/0/0/0/0?u=https://iahbr.tmgrup.com.tr/album/2019/11/21/1574331872325.jpg&amp;l=1"/>
        <figcaption><b>EMİNE YİNE ŞAŞIRTMADI!</b><br/><br/>Tuncer'in eşi Emine Ustael de tanık Tahnal'ın ifadelerini kabul etmediğini anlatarak, eşinin kimseyi dövmediğini, zulüm etmediğini aktardı.Tutuklu sanıklar, ayrı ayrı tahliyelerini istedi.Mahkeme heyeti, tanık Harun Palu ve kendisine kayyum tayin edilen İncedere'nin gelecek celse zorla getirilmesine, sanıkların tutukluluk hallerinin devamına karar vererek, duruşmayı erteledi.</figcaption>
      </figure>
      <figure>
        <img src="https://iaahbr.tmgrup.com.tr/4bc6c7/0/0/0/0/0/0?u=https://iahbr.tmgrup.com.tr/album/2019/11/21/1574331868555.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/c88634/0/0/0/0/0/0?u=https://iahbr.tmgrup.com.tr/album/2019/11/21/1574331865121.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/e2c3ad/0/0/0/0/0/0?u=https://iahbr.tmgrup.com.tr/album/2019/11/21/1574331870243.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/782eb3/0/0/0/0/0/0?u=https://iahbr.tmgrup.com.tr/album/2019/11/21/1574331864914.jpg&amp;l=1"/>
      </figure>
    </article>
  </body>
</html>