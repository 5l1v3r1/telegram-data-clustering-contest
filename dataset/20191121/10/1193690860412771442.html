<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/naperedodni-normandskoho-samitu-poroshenko-v-paryzhi-zustrivsia-z-merkel-203192.html"/>
    <meta property="og:site_name" content="5 канал"/>
    <meta property="article:published_time" content="2019-11-21T10:22:00+00:00"/>
    <meta property="og:title" content="Напередодні Нормандського саміту: Порошенко в Парижі зустрівся з Меркель"/>
    <meta property="og:description" content="Порошенко вкотре наголосив у розмові, що санкції проти РФ як країни-агресора мають бути продовжені"/>
  </head>
  <body>
    <article>
      <h1>Напередодні Нормандського саміту: Порошенко в Парижі зустрівся з Меркель</h1>
      <address>
        <time datetime="2019-11-21T10:22:00+00:00">21 Nov 2019, 10:22</time>
      </address>
      <p>П'ятий президент України Петро Порошенко в Парижі зустрівся з Ангелою Меркель. Про це Порошенко написав на своїй сторінці у <a href="https://www.facebook.com/petroporoshenko/photos/a.474433502691047/1829371263863924/?type=3&amp;theater">Facebook</a>.</p>
      <p>"Важлива розмова з Ангелою Меркель напередодні Нормандського саміту в Парижі. Вчергове наголосив, що санкції проти Росії як країни-агресора мають бути продовжені до відновлення територіальної цілісності України", – написав Порошенко.</p>
      <p>Як повідомляв 5.UA, 18 листопада стало відомо, що "нормандська зустріч" <a href="https://5.ua/polityka/normandska-zustrich-vidbudetsia-9-hrudnia--ofis-prezydenta-202920.html">відбудеться 9 грудня</a>. Про це повідомив Офіс президента України за підсумками розмови Володимира Зеленського з президентом Франції Еммануелем Макроном. </p>
      <p>Також представниця пресслужби уряду Німеччини підтвердила агенції "Інтерфакс-України" участь у саміті "нормандської четвірки" канцлера Ангели Меркель. Раніше речниця представника України в ТКГ Леоніда Кучми заявила, що на засіданні в Мінську <a href="https://www.5.ua/polityka/u-kuchmy-kazhut-shcho-pereshkody-dlia-normanskoi-zustrichi-zniato-202709.html">було знято всі перешкоди для "нормандської зустрічі"</a>.</p>
    </article>
  </body>
</html>