<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf%cf%85%ce%ba%cf%81%ce%b1%ce%bd%ce%b9%ce%ba%cf%8c-%ce%bc%ce%ae%ce%bd%cf%85%ce%bc%ce%b1-%cf%84%ce%b7%cf%82-%ce%bc%cf%8c%cf%83%cf%87%ce%b1%cf%82-%ce%bc%ce%b5-%ce%b2%cf%81%ce%ac%ce%b2%ce%b5%cf%85.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T10:12:01+00:00"/>
    <meta property="og:title" content="Ουκρανικό: Μήνυμα της Μόσχας με βράβευση του Πατριάρχη Ιεροσολύμων -Προσέγγιση Φαναρίου στην Εκκλησία της Γεωργίας-Τι τρέχει με την Τσεχία;"/>
    <meta property="og:description" content="Χθες γράφαμε πως οι Δημοκρατικοί των ΗΠΑ πιέζουν το Πατριαρχείο Ιεροσολύμων για το Ουκρανικό και το σχετικό παρασκήνιο."/>
  </head>
  <body>
    <article>
      <h1>Ουκρανικό: Μήνυμα της Μόσχας με βράβευση του Πατριάρχη Ιεροσολύμων -Προσέγγιση Φαναρίου στην Εκκλησία της Γεωργίας-Τι τρέχει με την Τσεχία;</h1>
      <address>
        <time datetime="2019-11-21T10:12:01+00:00">21 Nov 2019, 10:12</time>
      </address>
      <h3>Τελικά ποιος θα είναι ο επόμενος στην σειρά που θα αναγνωρίσει την νέα ουκρανική εκκλησιαστική δομή;</h3>
      <p>Χθες γράφαμε πως <a href="https://www.pentapostagma.gr/2019/11/%ce%b2%cf%8c%ce%bc%ce%b2%ce%b1-%cf%81%cf%89%cf%83%ce%b9%ce%ba%cf%8e%ce%bd-%ce%bc%ce%bc%ce%b5-%ce%bf%ce%b9-%ce%b4%ce%b7%ce%bc%ce%bf%ce%ba%cf%81%ce%b1%cf%84%ce%b9%ce%ba%ce%bf%ce%af.html">οι Δημοκρατικοί των ΗΠΑ πιέζουν το Πατριαρχείο Ιεροσολύμων</a> για το Ουκρανικό και το σχετικό παρασκήνιο.</p>
      <p>
        <b>Ουδόλως τυχαίο δεν είναι το γεγονός πως μετά τις πιέσεις αυτές ο Πατριάρχης Ιεροσολύμων Θεόφιλος βρήκε καταφύγιο στην Μόσχα!</b>
      </p>
      <p>Ο Πατριάρχης Μόσχας και πασών των Ρωσιών σήμερα Πέμπτη θα τελέσει την απονομή του Βραβείου για την Ενότητα των Ορθοδόξων Λαών (FEPN) στον καθεδρικό ναό του Χριστού Σωτήρος, το οποίο φέτος θα απονεμηθεί στον Πατριάρχη Ιεροσολύμων!!</p>
      <p>Το Βραβείο FEPN που ονομάζεται “Πατριάρχης Αλέξιος Β “’απονέμεται ετησίως για την προώθηση των χριστιανικών αξιών στην κοινωνία και των δραστηριοτήτων για την ενίσχυση της ενότητας των Ορθοδόξων λαών.</p>
      <p>Πέρυσι οι βραβευθέντες ήταν ο προκαθήμενος της Σερβικής Ορθόδοξης Εκκλησίας, Πατριάρχης Ειρηναίος, εκ των πιο θερμών υποστηρικτών της ρωσικής εκκλησιαστικής πολιτικής στο ουκρανικό.</p>
      <p>Ο Πατριάρχης Θεόφιλος υποστηρίζει με ζήλο την κανονική Ουκρανική Ορθόδοξη Εκκλησία και το έχει αποδείξει πολλάκις. Από την συνάντηση με την αντιπροσωπεία του UOC τον Σεπτέμβριο του 2018 στην Ιερουσαλήμ παραδέχτηκε ότι στον σύγχρονο κόσμο «τα πλοκάμια της παγκοσμιοποίησης προσπαθούν να διεισδύσουν στο σώμα της εκκλησίας για να την καταστρέψουν», όπως αποδεικνύεται από την «παρέμβαση πολιτικών στις υποθέσεις της εκκλησίας και εκπροσώπους μιας εκκλησίας στις υποθέσεις ενός άλλης υπό την επίδραση πολιτικούς. «</p>
      <p>Ο Πατριάρχης Θεόφιλος μάλιστα εξέφρασε την στήριξή του στον Μητροπολίτη Ονούφριο, ενώ όλο αυτό το χρονικό διάστημα απέφυγε να συναντηθεί τόσο με τον Ποροσένκο όσο και με τους εκπροσώπους της νέας εκκλησίας.</p>
      <p>Με την κίνησή της η Μόσχα, λοιπόν, να βραβεύσει τον προκαθήμενο της Σιωνίτιδος Εκκλησίας, στέλνει ένα σαφές μήνυμα, σε όσους υποστηρίζουν πως ο Έλληνας Πατριάρχης Θεόφιλος θα ακολουθήσει την πεπατημένη των Ιερώνυμου και Θεόδωρου αναγνωρίζοντας την νέα ουκρανική εκκλησία ως αποτέλεσμα των δράσεων του “ελληνικού εκκλησιαστικού λόμπι”.</p>
      <h3>Γεωργία</h3>
      <p>Κι ενώ το Φανάρι φαίνεται προς το παρόν να “χάνει” το Πατριαρχείο Ιεροσολύμων σε αυτό τον άγονο και δυσάρεστο “πόλεμο” εντυπώσεων , αλλά και ουσίας, έχουμε ενδείξεις πως έχει στραφεί προς την Γεωργιανή Εκκλησία.</p>
      <p>Πριν από λίγες ημέρες , κι ενώ συμπληρώθηκαν 2 χρόνια που στην Γεωργιανή Εκκλησία “κουμάντο” δεν κάνει ο Πατριάρχης Ηλίας αλλά τοποτηρητής, ο Γεωργιανός Πατριάρχης προέβη σε κάποιες τοποθετήσεις που τεντώνουν το σχοινί με την Μόσχα.</p>
      <p>Ο κ. Ηλίας δήλωσε πως δεν κατανοεί την απόφαση του Προκαθήμενου της Ρωσικής Εκκλησίας να στείλει προσκυνήματα σε ρωσικές βάσεις στην Αμπχαζία και το Τσχινβάλι</p>
      <p>Ο Πατριάρχης Γεωργίας, υπενθύμισε στον Πατριάρχη Μόσχας ότι οι κληρικοί άλλων ορθόδοξων εκκλησιών δεν μπορούν να λειτουργήσουν στα εδάφη υπό τη δικαιοδοσία του χωρίς την άδεια της Γεωργιανής Ορθόδοξης Εκκλησίας.</p>
      <p>«Με βάση τους κανόνες της εκκλησίας, είναι απαράδεκτο να σταλεί στο έδαφός μας ένας κληρικός οποιασδήποτε Ορθοδόξου Εκκλησίας χωρίς την άδειά μας να λειτουργήσει. Αυτές οι πράξεις προκαλούν ένταση και επιδεινώνουν την κατάσταση «, αναφέρει σε επιστολή του προς τον κ. Κύριλλο.</p>
      <p>«Η Ρωσική Εκκλησία έχει αναγνωρίσει και αναγνωρίζει πάντοτε τη δικαιοδοσία της Γεωργιανής Εκκλησίας τόσο στην Αμπχαζία όσο και στην περιοχή Τσχινβάλι και γι ‘αυτό δεν καταλαβαίνουμε μια τέτοια απόφαση και μας φέρνει σε μια δύσκολη θέση», λέει ακόμη η επιστολή.</p>
      <p>Ταυτόχρονα, ο κ.Ηλίας καλεί τον Πατριάρχη Κύριλλο να χρησιμοποιήσει τις ευκαιρίες του για εξομάλυνση των σχέσεων μεταξύ Ρωσίας και Γεωργίας, των λαών και των Εκκλησιών των δύο χωρών.</p>
      <p>Και μετά από όλα αυτά ήρθε ένα …περίεργο άρθρο!</p>
      <p>Γιατί άραγε πόσο τυχαίο μπορεί να είναι το άρθρο του θεολόγου – ιστορικού Αριστείδη Πανώτη</p>
      <p>Άρχοντος Μ. Ιερομνήμονος της Μ.τ.Χ.Ε. , ανθρώπου του περιβάλλοντος του Φαναρίου, με θέμα:<b> “Ο αρχαίος δεσμός των Εκκλησιών Κωνσταντινουπόλεως και Γεωργίας”</b></p>
      <p>Στο κείμενο αυτό μεταξύ άλλων γίνεται λόγος για την παράδοση του Τόμου της ανεξαρτησίας και πατριαρχίας στην Εκκλησία της Γεωργίας,στις 23 Μαρτίου 1990, από τον Οικουμενικό Πατριάρχη Δημήτριο, ενώ ο γράφων δεν χάνει την ευκαιρία να επιτεθεί στην Μόσχα:</p>
      <p>“Όμως η Μοσχόβια δεσποτεία επιχειρεί αντικανονικά και πάλι να ελέγξει εδάφη της Γεωργίας, όπως έπραξε και στην Ουκρανία με πολεμικές επιχειρήσεις, και απειλεί τις ημέρες μας το Πατριαρχείο της Γεωργίας με «εισπήδηση» στην Αμπχαζία, την Τσχιβάλη, το Κιργιζιστάν και την Αρκτικάς, προς συνεχή απειλή της Εκκλησίας Γεωργίας, η οποία με ρωμαλέο φρόνημα αντιδρά. Η Εκκλησία της Ρωσίας συνεχίζει την αυταρχική τακτική του ολοκληρωτικού γένους ως «εκ των εν τοις βαρβαρικοίς» και για να ηγείται διαιρεί έθνη που προτιμούν την εκκλησιαστική ευταξία τους, όπως συνέβη στην Εσθονία, στην Ουκρανία και τώρα ετοιμάζεται να πράξει το ίδιο και στη Γεωργία! Αυτό δείχνει πως η ρωσική πατριαρχία έχασε πλέον την εκκλησιαστικότητά της και απλά υποδύεται κοσμικό ρόλο με άμφια ορθόδοξων λειτουργών, κάτι που θυμίζει είδος κρατικοποιημένης κοσμικής «Ουνίας»”.</p>
      <h3>Τσεχία</h3>
      <p>Και σαν να μην έφταναν όλα αυτά, θέμα προκύπτει και με την Τσεχία, επιβεβαιώνοντας την μέγιστη αναστάτωση στον Ορθόδοξο κόσμο.</p>
      <p>Ο επίσκοπος Sumperk Ησαΐας, κληρικός της δομής του Οικουμενικού Πατριαρχείου, που δημιουργήθηκε στην Τσεχική Δημοκρατία, συλλειτούργησε με τους Ουκρανούς της νέας εκκλησίας στη Μονή Αγίου Μιχαήλ του Κιέβου.</p>
      <p>Μια φωτογραφία από την υπηρεσία δημοσιεύτηκε στο Facebook από τον ορθόδοξο blogger Alexander Voznesensky. Όπως έμαθε το UOJ από τις πηγές του, ο επίσκοπος Isaiah μένει πραγματικά στο Κίεβο και είναι αυτός που συλληφθεί στη φωτογραφία.</p>
      <p>Ο Αναπληρωτής Προϊστάμενος του Τμήματος Εξωτερικών Εκκλησιαστικών Σχέσεων της κανονικής εκκλησίας της Ουκρανίας (UOC) πρωτοπρεσβύτερος Νικολάι Ντανιλέβιτς σχολίασε αυτό το γεγονός λέγοντας πως “η Ιεραρχία της Ορθόδοξης Εκκλησίας των Τσεχικών Χωρών και της Σλοβακίας στο άμεσο μέλλον θα αξιολογήσει τις ενέργειες του Επισκόπου Ησαΐα” και τόνισε πως το γεγονός αυτό του συλλείτουργου δεν θα πρέπει να ερμηνευθεί ως η αρχή της αναγνώρισης της νέας εκκλησία (OCU).</p>
      <p>Τόνισε δε ότι η παρουσία του Επισκόπου Ησαΐα στην λειτουργία της νέας δομής της ουκρανικής εκκλησίας είναι αυθαίρετη πράξη.</p>
      <p>«Όπως έγινε γνωστό από το OCCLS, αυτή είναι μια αυθαιρεσία του Επισκόπου Ησαΐα ο οποίος δεν έχει την ευλογία του Προκαθημένου του και ενεργεί αντίθετα με την Εκκλησία του, η οποία στο πρόσωπο του Προκαθημένου, του Μακαριότατου Μητροπολίτη Ραστόσλαβ καταδίκασε τις πράξεις του Φαναρίου και δήλωσε τη μη αναγνώριση του λεγόμενου «OCU»”, εξήγησε.</p>
      <p>Παράλληα εξέφρασε την ανησυχία πως το Φανάρι «τώρα θέτει πραγματικά τα θεμέλια για τη δημιουργία παράλληλης δικαιοδοσίας στο OCCLS (Μητρόπολη Τσεχίας &amp; Σλοβακίας) ». Συνέχισε λέγοντας πως το Πατριαρχείο Κωνσταντινούπολης κατέγραψε ένα «σταυροπηγιακό μοναστήρι» στην Τσεχική Δημοκρατία, το οποίο μπορεί να δεχθεί κληρικούς όλων των δικαιοδοσιών, κυρίως από την Ορθόδοξη Εκκλησία των Τσεχικών Χωρών και τη Σλοβακία.</p>
      <p>Σύμφωνα με τον π.Νικολάι, το «σταυροπηγιακό μοναστήρι» καθοδηγούνταν από τον Επίσκοπο του Πατριαρχείου Κωνσταντινουπόλεως, Μητροπολίτη Αυστρίας Αρσένιο, του οποίου αναπληρωτής είναι ο επίσκοπος Ησαΐας.</p>
      <p>«Εδώ είμαστε με ένα»Δούρειο Ίππο» του Φαναρίου στην Ορθόδοξη Εκκλησία των Τσεχικών Χωρών και της Σλοβακίας. «, δήλωσε ο εκπρόσωπος του UOC.</p>
      <p>Πάντως ο Μητροπολίτης Τσεχίας Ραστοσλάβ με επιστολή του προς τον Πατριάρχη Μόσχας Κύριλλο στις 11 Οκτωβρίου 2018, τον διαβεβαίωσε για το αμετάβλητο της θέσεώς του έναντι της ωμής παρεμβάσεως των κρατικών αρχών στην Ουκρανία στα εσωτερικά της Εκκλησίας.</p>
      <p>Το τσεχικό θέμα είχε υπάρξει σημείο αντιπαράθεσης μεταξύ Φαναρίου και Μόσχας πριν από λίγα χρόνια τότε που αρχικά η περιπετειώδης εκλογή του Ραστοσλαβ στην Τσεχία δεν έγινε δεκτή από το Φανάρι, παρά μόνο η Μόσχα, η Αντιόχεια και η Πολωνία έσπευσαν να την αναγνωρίσουν. Μετά από…περιπέτειες και συγκρούσεις ο Αρχιεπίσκοπος Ραστοσλαβ έγινε μέλος της οικογένειας των Προκαθημένων των Ορθοδόξων Εκκλησιών και έλαβε την αναγνώριση από τον Οικουμενικό Πατριάρχη λίγο πριν από την Σύνοδο της Κρήτης το 2016.</p>
    </article>
  </body>
</html>