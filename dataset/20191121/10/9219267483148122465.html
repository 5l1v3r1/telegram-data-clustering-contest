<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391945-%d7%94%d7%96%d7%9e%d7%a8%d7%aa-%d7%94%d7%99%d7%a9%d7%a8%d7%90%d7%9c%d7%99%d7%aa-%d7%97%d7%98%d7%a4%d7%aa%d7%99-%d7%a1%d7%a8%d7%98%d7%9f-%d7%91%d7%96%d7%a8%d7%aa"/>
    <meta property="og:site_name" content="סרוגים"/>
    <meta property="article:published_time" content="2019-11-21T10:49:03+00:00"/>
    <meta property="og:title" content="הזמרת הישראלית חושפת: &quot;חטפתי סרטן בזרת&quot;"/>
    <meta property="og:description" content="הזמרת הישראלית, רוני דואני חושפת את סרטן העור שגילו אצלה בזרת ומשתפת: &quot;זה הרגיש כמו פטיש של חצי טון על הראש שלי, כמו בוקס בבטן שמעיף אותך אחורה&quot;"/>
  </head>
  <body>
    <article>
      <h1>הזמרת הישראלית חושפת: "חטפתי סרטן בזרת"</h1>
      <h2>הזמרת הישראלית, רוני דואני חושפת את סרטן העור שגילו אצלה בזרת ומשתפת: "זה הרגיש כמו פטיש של חצי טון על הראש שלי, כמו בוקס בבטן שמעיף אותך אחורה"</h2>
      <address><time datetime="2019-11-21T10:49:03+00:00">21 Nov 2019, 10:49</time> by <a rel="author">חדשות סרוגים</a></address>
      <p>הזמרת הישראלית, רוני דואני (רוני סופרסטאר) שכיום מתעסקת בבריאות וספורט ומנהלת חדר כושר, החליטה לחשוף היום (ה') את סרטן העור שהתגלה אצלה בזרת לאחר לידת בתה.</p>
      <p>"אז מכל האיברים בגוף חטפתי סרטן בזרת של הרגל…", שיתפה דואני את עוקביה באינסטגרם וסיפרה "לפני חודשיים מאיה נולדה והתחלתי לספור את הימים עד שאני אוכל לחזור לשגרה ובעיקר להתאמן.</p>
      <p>רגע לפני שזה קרה, משפט אחד של ד"ר דנה אגוזי מנהלת מחלקת כירורגיה בבית חולים קפלן; "אז יש לי חדשות טובות וחדשות רעות" היא אמרה "על מלנומה שמעת? מיותר לציין שזה הרגיש כמו פטיש של חצי טון על הראש שלי, כמו בוקס בבטן שמעיף אותך אחורה"</p>
      <h3>"כל סימני האזהרה היו שם"</h3>
      <p>דואני שיתפה כי את הסרטן גילו בעקבות נקודת חן שתמיד הייתה לה על הזרת: "כל סימני האזהרה היו שם, אבל האופטימיות, או האדישות או הפחד מבדיקה הסתירו אותם. מאיפה להתחיל בכלל? תמיד הייתה לי נקודת חן בזרת של הרגל. היא לא הטרידה אותי ואני לא אותה, עד שד"ר אגוזי ראתה אותה, כמעט במקרה, ופסקה מיד שאנחנו צריכות להיפרד".</p>
      <figure>
        <img src="https://www.srugim.co.il/wp-content/uploads/2019/11/14605_tumb_800Xauto.jpg"/>
        <figcaption>דואני "תחושת חוסר אונים איומה" (צילום: יחצ)</figcaption>
      </figure>
      <p>דואני המשיכה וסיפרה כי היא לא דמיינה שנקודת החן שלה על הזרת, עלולה לאלץ אותה לכרות את הזרת: "הנקודה נשלחה לביופסיה ואני לא דאגתי לרגע. היה ברור לי שלא יהיה כלום, כי אין כלום. רק שמלנומה זה לא ממש כלום. דנה בישרה שבעיקרון צריך להוריד את הזרת, אבל החדשות הטובות הן, שהנגע (מילה יפה נכון?) שטחי ועם השתלת עור היא תסדר לי זרת משופצת.</p>
      <h3>"אם יש לכם נקודת חן.. לכו להיבדק!"</h3>
      <p>בהמשך הפוסט שיתפה דואני בהחלמה: "אז כבר שלושה שבועות אני על הספה בתחושת חוסר אונים איומה מבחינתי, סיוט. החלום לחזור להתאמן לקפוץ על הבורד התחלף בחלום להצליח לעשות פיפי עם קביים.</p>
      <p>ההחלמה התחילה בכעס גדול על המצב ומחשבות שלא הצלחתי להדחיק על התאים המפחידים האלה שיכולים להרוג אותי. לאט לאט התחלתי להשלים עם המצב המאוזן, עם העזרה שאני צריכה לדעת לקבל ועם זה שאני אצטרך להיות במעקב, אבל האיום הגדול הוסר מהגוף שלי וזה מה שחשוב. היום נפרדתי מהקביים, יש לי עוד דרך ארוכה עד שאחזור לאימונים, אבל הי, כבר הצלחתי לדחוף את העגלה של מאיה לבד. אז חברים שלי, זה הסיפור".</p>
      <p>דואני סיכמה: "אם יש לכם נקודות חן, זה לא אומר שהן כאלה חינניות, לכו להיבדק! וברולר של הפוסט המנלומי הזה מגיע שלב התודות, לאיש שלי חן שהכריח אותי להראות את הנקודה וקיבל בתמורה אישה על ספה פלוס שני ילדים, לאמא שלי ולמוקי שנכנסו ישר למבצע ללא היסוס, לשי על החבישות כל יומיים ולדודה שלי שושי שתמכה עודדה הסבירה ודאגה לי ולדנה המהממת שמעכשיו ניפגש לדייט כל שלושה חודשים".</p>
      <figure>
        <embed-post data-src="https://www.instagram.com/p/B5Huq-KnrPb" data-service="Instagram"/>
      </figure>
    </article>
  </body>
</html>