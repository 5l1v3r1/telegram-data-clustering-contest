<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1269981/een-kwart-van-de-patienten-weet-niet-dat-hij-diabetes-heeft-zo-herken-je-het.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-21T10:25:51+00:00"/>
    <meta property="og:title" content="Een kwart van de patiënten weet niet dat hij diabetes heeft: zo herken je het"/>
    <meta property="og:description" content="Ruim 1,2 miljoen Nederlanders hebben diabetes. Bijna een kwart daarvan is daar niet van op de hoogte. Het is dan ook lastig om de..."/>
  </head>
  <body>
    <article>
      <h1>Een kwart van de patiënten weet niet dat hij diabetes heeft: zo herken je het</h1>
      <address><time datetime="2019-11-21T10:25:51+00:00">21 Nov 2019, 10:25</time> by <a rel="author" href="https://www.welingelichtekringen.nl/author/desiree-du-roy" target="_blank">Désirée du Roy</a></address>
      <p>Ruim 1,2 miljoen Nederlanders <a href="https://www.diabetesfonds.nl/over-diabetes/diabetes-in-het-algemeen/diabetes-in-cijfers/1-2-miljoen-nederlanders-hebben-diabetes">hebben</a> diabetes. Bijna een kwart daarvan is daar niet van op de hoogte. Het is dan ook lastig om de aandoening in een vroeg stadium te herkennen.</p>
      <p>Dat is wel belangrijk, omdat de gevolgen op de lange termijn groot kunnen zijn. Ten eerste kun je kijken naar je leefstijl: beweeg je weinig, eet je ongezond en ben je te dik, dan kan het geen kwaad om je regelmatig te laten controleren door een arts. Ook als suikerziekte in de genen zit, is het raadzaam om op gezette tijden een dokter te raadplegen.</p>
      <p>Verder zijn er drie symptomen, die je na verloop van tijd kunt opmerken: je moet veel plassen, hebt veel dorst en veel honger. Het gaat erom dat je dorst krijgt, omdat je veel moet plassen en niet andersom (dat je veel drinkt en daarom vaak naar het toilet moet).</p>
      <p>Een ander signaal is dat je trek hebt, ook al heb je net gegeten. Dat komt doordat je hersenen geen glucose kunnen opnemen, vanwege een insulinetekort. Daardoor denken ze dat er geen glucose in je lichaam aanwezig is waardoor je een hongergevoel houdt.</p>
    </article>
  </body>
</html>