<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836990-ukrayinska-energosistema-prodovzhuye-robotu-bez-trokh-atomnikh-blokiv-1"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T10:18:00+00:00"/>
    <meta property="og:title" content="Українська енергосистема продовжує роботу без трьох атомних блоків"/>
    <meta property="og:description" content="КИЇВ. 21 листопада. УНН. На сьогоднішній ранок у роботі перебувають 12 з 15 енергоблоків на атомних станціях України, за попередню добу АЕС вироблено 262,34 …"/>
  </head>
  <body>
    <article>
      <h1>Українська енергосистема продовжує роботу без трьох атомних блоків</h1>
      <address><time datetime="2019-11-21T10:18:00+00:00">21 Nov 2019, 10:18</time> by <a rel="author">Юлія Шрамко</a></address>
      <p><b>КИЇВ. 21 листопада. УНН.</b> На сьогоднішній ранок у роботі перебувають 12 з 15 енергоблоків на атомних станціях України, за попередню добу АЕС вироблено 262,34 млн кВт-г електроенергії. Про це <b>УНН</b> повідомили у пресслужбі НАЕК "Енергоатом".</p>
      <p>"20 листопада атомними станціями вироблено 262,34 млн кВт-г електроенергії", - вказали у НАЕК.</p>
      <p>Також вказано, що 21 листопада на атомних станціях України в роботі 12 з 15 енергоблоків:</p>
      <ul>
        <li>На енергоблоці №1 Запорізької АЕС 57-а доба капітального планового ремонту.</li>
        <li>На енергоблоці №3 Южно-Української АЕС 190-а доба капітального планового ремонту.</li>
        <li>На енергоблоці №1 Хмельницької АЕС 362-а доба середнього планового ремонту.</li>
      </ul>
      <p>Диспетчерські графіки генерації становлять: для ЗАЕС – 5 025 МВт, РАЕС – 2 850 МВт, ЮУАЕС – 2 040 МВт, ХАЕС – 1 010 МВт.</p>
      <p>Радіаційний, протипожежний та екологічний стан на промислових майданчиках АЕС ‒ у межах норми.</p>
      <p>Нагадаємо, 19 листопада АЕС було вироблено 262,67 млн кВт-г <a href="https://www.unn.com.ua/uk/news/1836766-energosistema-ukrayini-prodovzhuye-robotu-bez-trokh-atomnikh-blokiv">електроенергії</a>.</p>
    </article>
  </body>
</html>