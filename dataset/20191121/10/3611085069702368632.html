<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/indrasis-par-speli-pret-rigas-dinamo-jocigas-sajutas-jo-preti-savi-dzeki-savi-lidzjuteji/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-21T10:17:40+00:00"/>
    <meta property="og:title" content="Indrašis par spēli pret Rīgas “Dinamo”: Jocīgas sajūtas, jo pretī savi džeki, savi līdzjutēji"/>
    <meta property="og:description" content="Kontinentālās hokeja līgas (KHL) kluba Maskavas “Dynamo” latviešu uzbrucējs Miks Indrašis atzinis, ka spēles pret bijušo komandu Rīgas “Dinamo” viņam ir emocionāli grūtas."/>
  </head>
  <body>
    <article>
      <h1>Indrašis par spēli pret Rīgas “Dinamo”: Jocīgas sajūtas, jo pretī savi džeki, savi līdzjutēji</h1>
      <address><time datetime="2019-11-21T10:17:40+00:00">21 Nov 2019, 10:17</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Kontinentālās hokeja līgas (KHL) kluba Maskavas “Dynamo” latviešu uzbrucējs Miks Indrašis atzinis, ka spēles pret bijušo komandu Rīgas “Dinamo” viņam ir emocionāli grūtas.</p>
      <p>Jau vēstījām, ka vakar rīdzinieki savu skatītāju priekšā ar 3:4 pagarinājumā piekāpās viesiem no Maskavas ar 29 gadus veco Indraši ierindā. Miks laukumā pavadīja mazliet vairāk nekā 19 minūtes, bet uzvaras vārtus guva Vadims Šipačovs pagarinājuma pēdējā sekundē.</p>
      <p>“Grūta spēle. Man visi mači pret Rīgu tādi bijuši – vairāk emocionāli nekā fiziski, jo pretī savi džeki, savi līdzjutēji. Jocīgas sajūtas. Nezinu, vai tas ietekmē sniegumu. Slikti nebija, bet šodien kaut kas īsti laukumā nesanāca,” sarunā ar<a href="http://www.la.lv/indrasis-riga-spelet-man-ir-emocionali-gruti"> “LA”</a> sacīja Indrašis, piebilstot, ka novembra pārtraukumā aizvadītās trīs spēles Latvijas izlases rindās palīdzējušas ieiet ritmā pēc savainojuma.</p>
      <p>“Mums pirmā maiņa bieži nosaka toni, ne velti Šipačovs un Jaškins ir rezultatīvākie līgā. Mani viņiem nav likuši klāt, tagad mums centrs  izkrita un mani ielika centrā. Ļoti svarīgi arī otrajai maiņai vākt punktus, kas atvieglotu dzīvi pirmajiem. Lielās komandās tā jābūt,” sacīja Indrašis</p>
      <p>Šajā sezonā Miks 22 spēlēs ticis pie 11 rezultativitātes punktiem, gūstot četrus vārtus un atdodot septiņas rezultatīvas piespēles. “Dynamo” komandai Indrašis pievienojās 2018.gada vasarā, parakstot līgumu uz divām sezonām.</p>
    </article>
  </body>
</html>