<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/versijas/rikijs-cens-5g-lidz-2035-gadam-palielinas-valstu-ikp-par-trim-triljoniem-asv-dolaru.d?id=51656561"/>
    <meta property="og:site_name" content="DELFI"/>
    <meta property="article:published_time" content="2019-11-21T10:01:01+00:00"/>
    <meta property="og:title" content="Rikijs Čens: 5G līdz 2035. gadam palielinās valstu IKP par trim triljoniem ASV dolāru "/>
    <meta property="og:description" content="Ilgtermiņā 5G tehnoloģija ietekmēs valstu IKP pieaugumu, kas līdz 2035. gadam pieaugs par vairāk nekā trim triljoniem ASV dolāru – šis cipars ir vienāds ar Indijas pašreizējo IKP. 5G tehnoloģija ne tikai paver ceļu jaunu nozaru veidošanai, bet arī rada papildu darba vietas. Tiks izveidoti 22 miljoni darba vietu visā pasaulē, no kurām seši miljoni – Eiropā. Šajā kontekstā Baltijas valstīm, tostarp Latvijai ir spoža un konkurētspējīga nākotne 5G nozarē."/>
  </head>
  <body>
    <article>
      <h1>Rikijs Čens: 5G līdz 2035. gadam palielinās valstu IKP par trim triljoniem ASV dolāru </h1>
      <address><time datetime="2019-11-21T10:01:01+00:00">21 Nov 2019, 10:01</time> by <a rel="author">Rikijs Čens</a></address>
      <p>
        <b>Ilgtermiņā 5G tehnoloģija ietekmēs valstu IKP pieaugumu, kas līdz 2035. gadam pieaugs par vairāk nekā trim triljoniem ASV dolāru – šis cipars ir vienāds ar Indijas pašreizējo IKP. 5G tehnoloģija ne tikai paver ceļu jaunu nozaru veidošanai, bet arī rada papildu darba vietas. Tiks izveidoti 22 miljoni darba vietu visā pasaulē, no kurām seši miljoni – Eiropā. Šajā kontekstā Baltijas valstīm, tostarp Latvijai ir spoža un konkurētspējīga nākotne 5G nozarē.</b>
      </p>
      <p>
        <b>Pareizā vide 5G attīstībai</b>
      </p>
      <p>Mums nav pamata šaubīties, ka 5G mainīs pasauli vēl vairāk nekā 3G un 4G. Tas būs tikpat revolucionāri kā elektrība vai automobilis, un no tā ieguvēji būs visa ekonomika un sabiedrība.</p>
      <p>5G būs viens no vissvarīgākajiem digitālās ekonomikas un sabiedrības elementiem nākamajā desmitgadē, savukārt <a href="https://www.delfi.lv/temas/eiropas-savieniba">Eiropas Savienība</a> (ES) ir būtiska 5G standartu atbalstītāja un ieviesēja. Tas nozīmē, ka Eiropa jau atrodas 5G ieviešanas un testēšanas fāzē. Kopumā tas būtu jāpaveic jau līdz 2020. gadam tā, lai katra ES dalībvalsts sniegtu 5G mobilos pakalpojumus vismaz vienā pilsētā. Līdz 2025. gadam būtu jānodrošina pieeja tehnoloģijām pilsētās, maģistrālajos ceļos, dzelzceļos un citos svarīgos infrastruktūras elementos.</p>
      <p>Šajā gadījumā <a href="https://www.delfi.lv/temas/lietuva">Lietuva</a> jau ir soli priekšā Latvijai. Konsultāciju uzņēmuma "Incites" ziņojums par Eiropas gatavību 5G parādīja, ka Lietuva Austrumeiropā ieņem 1. vietu un 17. vietu starp visām ES valstīm. Tas liecina, ka Lietuvas gatavība 5G tehnoloģijai joprojām ir ārkārtīgi augsta tiesiskā regulējuma un infrastruktūras ziņā. Turklāt valsts gatavība 5G tehnoloģijai un tās ģeogrāfiskā atrašanās vieta ir cieši saistītas. Lietuva kā nozīmīga ES dalībvalsts ir lielākā ekonomika Baltijas reģionā, sadarbība ar Ziemeļvalstīm var nodrošināt ātru un vienmērīgu pāreju uz 5G tehnoloģiju.</p>
      <p>Latvijā patlaban 5G darbojas divās vietās – "Latvijas Mobilā telefona" tīklā Liepājā un "<a href="https://www.delfi.lv/temas/tele2">Tele2</a>" ierobežotā teritorijā Rīgā, Pārdaugavā.</p>
      <p>
        <b>Vēl lielāka pievienotā vērtība</b>
      </p>
      <p>Jauninājumi vairāk nekā jebkad agrāk ir būtiska Eiropas globālās konkurētspējas sastāvdaļa. Šī iemesla dēļ efektīvas inovācijas politikas izstrāde sagādā lielas bažas ES un tās dalībvalstīm, tostarp Lietuvai un arī Latvijai.</p>
      <p>5G dos impulsu arī citām jomām, piemēram, izglītības sistēmai. Virtuālās realitātes tehnoloģija nodrošinās lielāku datu apjomu un līdz ar to arī izglītību plašākā mērogā.</p>
      <p>ES ir izdevusi ziņojumu, kur pausts, ka 5G ļaus attīstīt astoņas galvenās nozares: automobiļu, pārdošanas pakalpojumus, sabiedrisko drošību, augsto tehnoloģiju attīstību, digitālo internetu, veselības aprūpes un finanšu pakalpojumus.</p>
      <p>Runājot par 5G potenciālu, mēs ņemam vērā trīs galvenos faktorus, piemēram, tirgus lielumu, nozares koncentrāciju un prasības 5G tehnoloģijai. Mēs uzskatām, ka enerģētika, rūpnieciskā ražošana un automašīnu nozare ir galvenās jomas, kurās ir vislielākais 5G pieprasījums. Turklāt jaunās viedierīces ļaus detalizētāk analizēt arī cilvēku veselības stāvokli. Tā kā veselības aprūpe ir viens no lielākajiem katras valsts izaicinājumiem, 5G tehnoloģija ļaus valstij vairāk rūpēties par saviem iedzīvotājiem.</p>
      <p>5G ir šobrīd jaunākā mobilo sakaru paaudze, kas rada pilnīgi jaunas iespējas ikvienā nozarē un sektorā, sniedzot Latvijai iespēju stiprināt savas pozīcijas kā vienai no mobilo tehnoloģiju līdervalstīm, un pirmie testi no Latvijas 5G stacijām parādīja, ka esam uz pareizā ceļa un ieguldītais darbs attaisnojas. Jau šobrīd 4G nespēj apmierināt pieaugošo pievienoto ierīču datu slodzi, kamēr 5G sniedz ievērojamas priekšrocības ar lielu datu ietilpību, programmatūras elastību un mazu enerģijas patēriņu. Galu galā 5G ir daudz drošāks risinājums nekā 4G.</p>
      <p>"<a href="https://www.delfi.lv/temas/huawei">Huawei</a>" ir parakstījis vairāk nekā 65 līgumus par 5G tīklu piegādi visā pasaulē, vismaz 60% no tiem atrodas Eiropā. Uzņēmums turpinās darīt to, ko prot vislabāk – attīstīt tirgū labākās tehnoloģijas un sniegt vismodernākos pakalpojumus.</p>
      <related>
        <h4>Lasi vēl</h4>
        <a href="https://www.delfi.lv/bizness/pasaule/asv-atkal-atliek-aizlieguma-sadarboties-ar-huawei-stasanos-speka.d?id=51649311"/>
        <a href="https://www.delfi.lv/bizness/biznesa_vide/registrets-bite-latvija-un-tele2-kopuznemums-5g-tikla-attistibai.d?id=51481763"/>
        <a href="https://www.delfi.lv/news/arzemes/kina-keras-pie-6g-tehnologiju-izstrades.d?id=51622423"/>
      </related>
    </article>
  </body>
</html>