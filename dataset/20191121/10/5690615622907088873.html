<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836995-u-nato-viznali-kosmos-pyatim-operativnim-napryamom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T10:58:00+00:00"/>
    <meta property="og:title" content="У НАТО визнали космос п'ятим оперативним напрямом"/>
    <meta property="og:description" content="КИЇВ. 21 листопада. УНН. Космос повинен стати для НАТО новою сферою оперативної діяльності - поряд з повітрям, суходолом, морем і кіберпростором. Про це на …"/>
  </head>
  <body>
    <article>
      <h1>У НАТО визнали космос п'ятим оперативним напрямом</h1>
      <address><time datetime="2019-11-21T10:58:00+00:00">21 Nov 2019, 10:58</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Космос повинен стати для НАТО новою сферою оперативної діяльності - поряд з повітрям, суходолом, морем і кіберпростором. Про це на пресконференції у середу заявив Генеральний секретар НАТО Йєнс Столтенберг після засідання Північноатлантичної ради на рівні міністрів закордонних справ, передає кореспондент <b>УНН</b>.</p>
      <p>"Сьогодні міністри ухвалили важливі рішення для подальшої адаптації НАТО. Ми домовилися, що космос повинен стати для НАТО новою сферою оперативної діяльності - поряд з повітрям, суходолом, морем і кіберпростором. Космос - це частина нашого повсякденного життя тут, на Землі. Його можна використовувати в мирних цілях. Але його також можна використовувати агресивно", - сказав Столтенберг.</p>
      <p>За його словами, противники можуть завдати шкоди для комунікацій та авіаперевезень, впливати на прогноз погоди або банківські послуги.</p>
      <p>"Космос також має суттєво важливе значення для стримування і оборони Альянсу. Включаючи можливість навігації, збору розвідданих та виявлення пусків ракет. В даний час близько 2 тисяч супутників знаходяться на орбіті Землі. Приблизно половина з них належить країнам НАТО. НАТО не має наміру розміщувати зброю в космосі. Ми - оборонний альянс. І наш підхід буде повністю відповідати міжнародному праву. Однак перетворення космосу в область оперативної діяльності допоможе нам забезпечити облік усіх аспектів для забезпечення успіху наших місій", - додав генсек Альянсу.</p>
      <p>Як повідомляв <b>УНН</b>, у НАТО затвердили нову космічну <a href="https://www.unn.com.ua/uk/news/1809804-u-nato-zatverdili-novu-kosmichnu-strategiyu-alyansu">стратегію Альянсу.</a></p>
    </article>
  </body>
</html>