<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232625/"/>
    <meta property="og:site_name" content="Українська правда"/>
    <meta property="article:published_time" content="2019-11-21T10:05:29+00:00"/>
    <meta property="og:title" content="У Гаазі почалися перші слухання &quot;морської справи&quot; України проти РФ"/>
    <meta property="og:description" content="В Нідерландах розпочалися перші процесуальні слухання Арбітражного трибуналу у справі щодо порушення імунітету трьох українських військово-морських суден та 24 членів їхніх екіпажів."/>
  </head>
  <body>
    <article>
      <h1>У Гаазі почалися перші слухання "морської справи" України проти РФ</h1>
      <address>
        <time datetime="2019-11-21T10:05:29+00:00">21 Nov 2019, 10:05</time>
      </address>
      <p>В Нідерландах розпочалися перші процесуальні слухання Арбітражного трибуналу у справі щодо порушення імунітету трьох українських військово-морських суден та 24 членів їхніх екіпажів.</p>
      <p><b>Джерело:</b> "<a href="https://www.ukrinform.ua/rubric-crimea/2822571-ukraina-vs-rosia-tribunal-oon-pocav-persi-sluhanna-u-morskij-spravi.html">Укрінформ</a>"</p>
      <p><b>Деталі:</b> Слухання Арбітражного трибуналу, сформованого відповідно до додатку VII Конвенції ООН з морського права, розпочалися у Гаазі о 10:00, за місцевим часом.</p>
      <p>Процес проходить у Постійному арбітражному суді (Permanent Court of Arbitration), який знаходиться у Палаці миру. Це процедурні слухання, тому вони відбуваються у закритому режимі.</p>
      <p>Україна сподівається на оперативний розгляд справи по суті.</p>
      <p>
        <b>Передісторія:</b>
      </p>
      <ul>
        <li>Міжнародний трибунал з морського права 25 травня 2019 року на запит України <a href="https://www.eurointegration.com.ua/news/2019/05/25/7096585/">зобов‘язав</a> Росію негайно повернути під контроль України захоплены судна "Нікополь", "Бердянськ" і "Яни Капу"  та 24 членів їхніх екіпажів. Росія відмовилась.</li>
        <li>7 вересня 2019 року моряків <a href="https://www.pravda.com.ua/news/2019/09/7/7225605/">обміняли </a>і повернули в Україну. 18 листопада Москва повернула Києву захоплені біля Керченської протоки українські кораблі.</li>
        <li>Заступниця глави МЗС Лана Зеркаль, Україна судитиметься з РФ попри повернення кораблів. "Наказ Міжнародного трибуналу не був і не є самоціллю. Наша мета — встановлення порушення права, відновлення його і отримання належної компенсації", - <a href="https://www.eurointegration.com.ua/news/2019/11/18/7103156/">заявила</a> заступниця міністра.</li>
      </ul>
    </article>
  </body>
</html>