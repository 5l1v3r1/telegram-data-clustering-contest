<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/plaz-v-podgorju-zasul-reko-voda-ogroza-stanovanjske-hise-252506"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T10:58:00+00:00"/>
    <meta property="og:title" content="Plaz v Podgorju zasul reko, voda ogroža stanovanjske hiše"/>
    <meta property="og:description" content="Ob 9.21 je v Podgorju v občini Slovenj Gradec reko Suhodolnico zajezil večji zemeljski plaz, voda pa se je razlila po travnikih in pričela ogrožati bližnje stanovanjske hiše, poroča uprava za z..."/>
  </head>
  <body>
    <article>
      <h1>Plaz v Podgorju zasul reko, voda ogroža stanovanjske hiše</h1>
      <h2>Potrebna bo večja sanacija plazu.</h2>
      <address><time datetime="2019-11-21T10:58:00+00:00">21 Nov 2019, 10:58</time> by <a rel="author">T. V.</a></address>
      <p>Ob 9.21 je v Podgorju v občini Slovenj Gradec reko Suhodolnico zajezil večji zemeljski plaz, voda pa se je razlila po travnikih in pričela ogrožati bližnje stanovanjske hiše, poroča uprava za zaščito in reševanje.<br/><br/>Z delovnim strojem so reko preusmerili nazaj v strugo, ker pa gre za velike količine zemlje, bo potrebna večja sanacija, o čemer so bile obveščene pristojne službe, občina Slovenj Gradec ter podjetje VGP Drava Ptuj. Cesta Podgorje–Razbor je zaradi možnosti udora zaprta za tovorni promet.<br/><br/>Pred dnevi je po obilnem deževju na območju Črne na Koroškem <a href="https://www.slovenskenovice.si/novice/slovenija/clanek/grozljivka-sredi-noci-z-dvomesecnim-dojenckom-bezali-iz-hise-249726"><b>eden izmed plazov sredi noči delno zasul hišo</b></a>, v kateri so skupaj živele štiri generacije družine. Plaz se je sprožil okoli 4.30, drevje pa je skozi okno vdrlo tudi v spalnico. Pred plazom je moral sredi noči bežati tudi trije otroci, med njimi dvoinpolmesečna dojenčica.</p>
    </article>
  </body>
</html>