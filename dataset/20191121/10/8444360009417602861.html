<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/volos-xeiropedes-se-39xrono-gia-pornografia-anilikon/2920380/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T10:20:15+00:00"/>
    <meta property="og:title" content="Βόλος: Χειροπέδες σε 39χρονο για πορνογραφία ανηλίκων"/>
    <meta property="og:description" content="Το υλικό που βρέθηκε είναι πολύ σκληρό, με παιδιά μέχρι 13 ετών."/>
  </head>
  <body>
    <article>
      <h1>Βόλος: Χειροπέδες σε 39χρονο για πορνογραφία ανηλίκων</h1>
      <h2>Το υλικό που βρέθηκε είναι πολύ σκληρό, με παιδιά μέχρι 13 ετών.</h2>
      <address><time datetime="2019-11-21T10:20:15+00:00">21 Nov 2019, 10:20</time> by <a rel="author">Newsit Newsroom</a></address>
      <p>Ανατριχίλα προκαλεί η περίπτωση ενός 39χρονου Βολιώτη, που συνελήφθη την Τρίτη, από τη Δίωξη Ηλεκτρονικού Εγκλήματος, για παιδική πορνογραφία με «πρωταγωνιστές» σε σκληρές σκηνές, μικρά παιδιά από την ηλικία των νηπίων μέχρι και 13 ετών.</p>
      <p>Η υπόθεση συνδέεται με τη χρησιμοποίηση, για τους παραπάνω σκοπούς, περίπου δέκα παιδιών, ηλικίας από νήπια μέχρι και 13 χρονών, τα περισσότερα κοριτσάκια, σε άσεμνες ερωτικές πράξεις, που κατέβαζε από σεξουαλικού περιεχομένου ιστοσελίδα.</p>
      <p>Στη συνέχεια ο δράστης φέρεται ότι προωθούσε τις εικόνες που οι πληροφορίες αναφέρουν ότι είναι ιδιαίτερα σκληρές και σοκαριστικές σε τρίτα άτομα, που προωθούσε σε μέσα κοινωνικής δικτύωσης, ενδεχομένως και έναντι αμοιβής.</p>
      <p>Η Δίωξη Ηλεκτρονικού Εγκλήματος εντόπισε τα ηλεκτρονικά ίχνη του δράστη, κλιμάκιο αστυνομικών ήρθε στον Βόλο την Τρίτη, τον εντόπισε και τον συνέλαβε για να τον παραδώσει στην Υποδιεύθυνση Ασφάλειας Βόλου.<br/>Ο άνδρας οδηγήθηκε χθες στον εισαγγελέα και του ασκήθηκε δίωξη για περιπτώσεις κατοχής, παραγωγής και διακίνησης υλικού, τελεσθείσα και κατ’ επάγγελμα, με σκοπό την αποκόμιση εισοδήματος. Στη συνέχεια επρόκειτο να απολογηθεί στον ανακριτή, αλλά ζήτησε και έλαβε προθεσμία για να απολογηθεί την Παρασκευή.</p>
      <p>πηγή: <a href="https://magnesianews.gr/slider/sti-faka-tis-astynomias-39chronos-voliotis-gia-pornografia-anilikon-2.html?fbclid=IwAR32jAp8iSqDpKM5I-Hv6oGJ9N4k-geGEfHGoOSiq_JmjrD7IApnCLyEKMo">magnesianews</a></p>
    </article>
  </body>
</html>