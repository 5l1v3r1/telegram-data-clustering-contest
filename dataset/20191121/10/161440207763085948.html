<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/21/checco-zalone-torna-con-tolo-tolo-dall-1-gennaio-il-nuovo-film-7-955263.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T10:38:34+00:00"/>
    <meta property="og:title" content="Checco Zalone torna con &quot;Tolo Tolo&quot;: dall'1 gennaio il nuovo film"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Cinema</h6>
      <h1>Checco Zalone torna con "Tolo Tolo": dall'1 gennaio il nuovo film</h1>
      <h2>La pellicola segna anche il debutto dell'attore alla regia</h2>
      <address>
        <time datetime="2019-11-21T10:38:34+00:00">21 Nov 2019, 10:38</time>
      </address>
      <p>L'aveva da tempo annunciato, e ora c'è la conferma: Checco Zalone, a quattro anni dall’ultimo clamoroso successo di "Quo vado?", film campione d’incassi nel 2016, torna al cinema.</p>
      <p>Appuntamento nelle sale l'1 gennaio 2020 con "Tolo Tolo", questo il titolo del nuovo lavoro.</p>
      <p>Scritto a quattro mani insieme a Paolo Virzì, la pellicola segna anche il debutto di Zalone alla regia.</p>
      <p>Nella locandina, diffusa ieri, si vede l'attore in mezzo al deserto in bermuda, camicia, occhiali, mocassini e borsello, con un camion stracarico di bagagli e con alcuni tuareg sopra sullo sfondo.</p>
      <p>Il film è stato girato in Italia, a Malta ma anche in Kenia e Marocco. Coinvolte nelle riprese circa un centinaio di comparse.</p>
      <p>(Unioneonline/v.l.)</p>
    </article>
  </body>
</html>