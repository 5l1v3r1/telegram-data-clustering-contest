<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/kabmin-sprostyv-protseduru-peretynu-linii-rozmezhuvannia-203195.html"/>
    <meta property="og:site_name" content="5 канал"/>
    <meta property="article:published_time" content="2019-11-21T10:51:00+00:00"/>
    <meta property="og:title" content="Кабмін спростив процедуру перетину лінії розмежування"/>
    <meta property="og:description" content="Також буде спрощено процедури переміщення товарів через лінію розмежування фізичними особами"/>
  </head>
  <body>
    <article>
      <h1>Кабмін спростив процедуру перетину лінії розмежування</h1>
      <address>
        <time datetime="2019-11-21T10:51:00+00:00">21 Nov 2019, 10:51</time>
      </address>
      <p>Рішення, яке дозволить спростити перетин лінії розмежування для підлітків, які змушені проживати на окупованій території Донецької та Луганської областей схвалив Кабмін. Про таке повідомляє "<a href="https://www.kmu.gov.ua/news/uryad-sprostiv-proceduru-peretinu-liniyi-rozmezhuvannya-ta-poryadok-peremishchennya-tovariv-gromadyanami">Урядовий портал</a>".</p>
      <p>Слід зазначити, що рішення передбачає спрощення процедури перетину лінії розмежування особами, які не досягли 16-річного віку, на підставі свідоцтва про народження.</p>
      <p>Також буде спрощено процедури переміщення товарів через лінію розмежування фізичними особами.</p>
      <p>У Кабміні стверджують, що мова йде про внесення змін до довідки про подання документів для подальшого оформлення й отримання паспорта громадянина України, паспорта громадянина України для виїзду за кордон, тимчасового посвідчення громадянина України, що засвідчує зазначені факти та є обставиною, яка враховується під час переміщення осіб через лінію розмежування.</p>
      <p>За словами урядовців, таке рішення дасть змогу зменшити черги на пунктах пропуску, зменшити витрати родин та спростити життя громадян, які проживають на тимчасово окупованій території України. Нові правила почнуть діяти наприкінці листопада 2019 року.</p>
      <blockquote>Як повідомляв 5.UA, <a href="https://www.5.ua/suspilstvo/povynno-proity-povne-vyvedennia-viisk-rf-reportazh-z-3-i-dilianky-rozvedennia-syl-na-donbasi-202539.html">розведення військ на ділянці Богданівка – Петрівське стартувало</a> в суботу, 9 листопада. Сторони мають відійти на кілометр углиб своїх позицій. Потому розпочнеться розмінування території. Процес контролюють представники ОБСЄ.</blockquote>
    </article>
  </body>
</html>