<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383094/martin-loffelholz-kimdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T10:24:00+00:00"/>
    <meta property="og:title" content="Martin Löffelholz kimdir?"/>
    <meta property="og:description" content="İletişimin duayen isimlerinden biri olan Alman Prof. Dr. Martin Löffelholz birçok kurumda dersler ve sunumlarda bulunuyor. Martin Löffelholz kimdir? sorusunun cevabını haberimizden okuyabilirsiniz..."/>
  </head>
  <body>
    <article>
      <h1>Martin Löffelholz kimdir?</h1>
      <h2>İletişimin duayen isimlerinden biri olan Alman Prof. Dr. Martin Löffelholz birçok kurumda dersler ve sunumlarda bulunuyor. Martin Löffelholz kimdir? sorusunun cevabını haberimizden okuyabilirsiniz...</h2>
      <address>
        <time datetime="2019-11-21T10:24:00+00:00">21 Nov 2019, 10:24</time>
      </address>
      <p>Prof. Dr. Martin Löffelholz, Technische Universität Ilmenau'da; Medya ve İletişim Bilimleri Enstitüsü (IfMK) Müdürü olmakla birlikte, Medya Çalışmaları Araştırma Grubu Başkanı olarak görev yapmaktadır. 2002 yılından bu yana Kriz İletişimi üzerine uluslararası araştırma grubuna, ayrıca 2010 yılından bu yana da Ilmenau Kamu Diplomasi Araştırma ve Eğitim Merkezi'ne başkanlık etmektedir. Aynı zamanda Prof. Löffelholz “Humboldtian”dır, yani başka bir deyişle Alexander von Humboldt Vakfı’nın Ödül Kazananlar ve Mezunlar Derneği’nin bir üyesidir.</p>
      <p>Münster Üniversitesi'nde iletişim bilimi, siyaset bilimi, sosyoloji ve Avrupa etnolojisini çalışan ve 1988 yılında doktora derecesini alan Prof. Löffelholz, 1998 yılına kadar Münster ve Leipzig Üniversitelerinde çalıştı. TU Ilmenau da çalışmaya başladıktan sonra Prof. Löffelholz, Thüringen Eyaleti tarafından 1999'da IfMK'nin kurucu direktörü olarak atandı. Endonezya'daki Universitas Atma Jaya Yogyakarta ve Filipinler'deki Ateneo de Manila University gibi Avrupa dışındaki ülkelerde misafir profesörlük yaptı. 2012-2015 yılları arasında Endonezya Jakarta’daki İsviçre Alman Üniversitesi Rektörlüğü’nü yürütmek üzere öğretim üyeliği pozisyonunu bıraktı.</p>
      <p>Prof. Löffelholz, 18 kitap dahil 300’ü aşkın bilimsel yayınında, kültürlerarası ve uluslararası boyutları dahil olmak üzere gazetecilik, savaş ve kriz iletişimi, siyasal iletişim, örgütsel iletişim konularıyla ilgilenmektedir. Avrupa İletişim Araştırma ve Eğitim Derneği (ECREA) ve Alman İletişim Derneği (DGPuK) gibi çeşitli bilimsel derneklerin üyesidir. 1997-2000 yılları arasında DGPuK Gazetecilik Araştırma Bölümü’nde başkanlık yapmıştır ve daha sonra DGPuK Uluslararası ve Kültürlerarası İletişim Bölümü’nün kurucusu olmuştur.</p>
      <p>Ayrıca Prof. Löffelholz, GIZ, IFA, DAAD, Federal Dışişleri Bakanlığı, siyasi vakıflar ve diğer kurumlar için şirketlerde ve uluslararası (kalkınma) iş birliğinde uzman, danışman ve öğretim görevlisi olarak 30 yıl boyunca çeşitli hizmetler vermiştir. Araştırmaları sırasında, Afrika, Asya ve Güney ve Orta Amerika ülkelerinde sık sık bulunmuştur. Üniversite kariyerine başlamadan önce, Westdeutscher Rundfunk’da gazeteci olarak çalışmıştır ve bu süreçte televizyon ve radyo muhabirliği de yapmıştır. 1978'den 1980'e kadar Bundeswehr'de askerliğini yapmıştır.</p>
      <p>Görevleri:</p>
      <p>• Uluslararası Kriz İletişimi Araştırma Grubu Direktörü (2002'den beri)</p>
      <p>• Ilmenau Kamu Diplomasi Araştırma ve Eğitim Merkezi Başkanı (2011'den beri)</p>
      <p>• İsviçre Alman Üniversitesi Başkanı, Endonezya (2012 - 2015)</p>
      <p>• Alman Gazetecilik ve İletişim Bilimleri Derneği Uluslararası ve Kültürlerarası İletişim Grubu'nun Kurucusu ve Sözcüsü (2010 - 2011)</p>
      <p>• Uluslararası ve Kültürlerarası İletişim Ağı'nın Kurucusu ve Sözcüsü (2007 - 2011)</p>
      <p>• TU Ilmenau Bütçe Komitesi Üyesi (2000 - 2001)</p>
      <p>• TU Ilmenau Medya ve İletişim Bilimleri Enstitüsü kurucu direktörü (1999 - 2001)</p>
      <p>• Alman Gazetecilik ve İletişim Bilimleri Derneği Gazetecilik ve Gazeteciliği Araştırma Grubu Sözcüsü (1997 - 2000)</p>
    </article>
  </body>
</html>