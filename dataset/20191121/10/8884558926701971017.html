<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/novo-vozilo-za-resevalno-sluzbo-slovenske-istre"/>
    <meta property="og:site_name" content="Primorske novice"/>
    <meta property="article:published_time" content="2019-11-21T10:05:38+00:00"/>
    <meta property="og:title" content="Novo vozilo za Reševalno službo slovenske Istre"/>
    <meta property="og:description" content="Reševalna služba slovenske Istre, ki deluje pod okriljem izolskega zdravstvenega doma, bo v ponedeljek uradno prevzela novo reševalno vozilo."/>
  </head>
  <body>
    <article>
      <h1>Novo vozilo za Reševalno službo slovenske Istre</h1>
      <address><time datetime="2019-11-21T10:05:38+00:00">21 Nov 2019, 10:05</time> by <a rel="author">Spletno uredništvo</a></address>
      <p>
        <b>Reševalna služba slovenske Istre, ki deluje pod okriljem izolskega zdravstvenega doma, bo v ponedeljek uradno prevzela novo reševalno vozilo.</b>
      </p>
      <figure>
        <img src="https://static.primorske.si/foto/highres/gnweb/720629_reselavno.jpg"/>
      </figure>
      <p><b>IZOLA</b> &gt; Vozilo mercedes benz sprinter je dobavila družba Meditra iz Ljubljane, vrednost nujnega reševalnega vozila z ustrezno predelavo in nadgradnjo pa je dobrih 135.000 evrov. Dobrih 38.000 evrov je za vozilo namenilo ministrstvo za zdravje preko javnega razpisa, preostanek denarja pa je zagotovil izolski zdravstveni dom. Vozilo je namenjeno intervencijam nujne medicinske pomoči na terenu. Postopek nabave novega reševalnega vozila je vodila izolska občina.</p>
      <p>Vozilo bo izolski župan <b>Danilo Markočič</b> direktorju izolskega zdravstvenega doma <b>Evgeniju Komljancu</b> in reševalcem Reševalne službe slovenske Istre uradno predal v ponedeljek ob 10. uri na Sončnem nabrežju 8 v Izoli.</p>
    </article>
  </body>
</html>