<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904587/standard-trekt-voluit-de-chinese-kaart-zij-zien-ons-als-een-voorbeeld-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Standard trekt voluit de Chinese kaart: &quot;Zij zien ons als een voorbeeld&quot;"/>
    <meta property="og:description" content="Standard heeft een permanent kantoor geopend in het Chinese Shanghai. Het wil in China op zoek gaan naar nieuwe partners en zet met dit kantoor een belangrijke stap vooruit."/>
  </head>
  <body>
    <article>
      <h1>Standard trekt voluit de Chinese kaart: "Zij zien ons als een voorbeeld"</h1>
      <address>
        <time datetime="2019-11-21T10:00:00+00:00">21 Nov 2019, 10:00</time>
      </address>
      <p>
        <b>Standard heeft een permanent kantoor geopend in het Chinese Shanghai. Het wil in China op zoek gaan naar nieuwe partners en zet met dit kantoor een belangrijke stap vooruit.</b>
      </p>
      <p>Met het kantoor in Shanghai wil Standard écht doorbreken in China. "Het personeel zal Chinees zijn", aldus bestuurslid Pierre Locht bij <i>Het Nieuwsblad.</i> "Als je ter plekke bent, kun je makkelijker op zoek naar potentiële partners. Altijd op en af reizen maakt je daarin te gelimiteerd. Ons doel? Standard en waar het voor staat bekendmaken in China."</p>
      <p>Het Chinese voetbal zit bovendien in de lift. Standard hoopt nieuwe talenten op de kop te tikken. "Op deze manier kunnen we de spectaculaire ontwikkeling van het Chinese voetbal op de voet volgen. Zij zien ons als voorbeeld en met onze expertise in het opleiden kunnen wij ons steentje bijdragen.”</p>
      <p>Star Union, de Chinese partner van Standard, staat vanaf nu overigens ook op de shirts voor beloften.</p>
      <aside>Lees meer<br/><a href="https://www.voetbalprimeur.be/nieuws/904493/standard-wil-de-band-met-chinese-markt-versterken-op-prinselijke-missie-.html?itm_source=www.voetbalprimeur.be&amp;itm_medium=highlighted-content">Standard wil de band met Chinese markt versterken: ‘Op prinselijke missie’</a></aside>
    </article>
  </body>
</html>