<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/deals/lvmh-predlaga-usd15-7-miliarda-za-tiffany.html"/>
    <meta property="og:site_name" content="Money.bg"/>
    <meta property="article:published_time" content="2019-11-21T10:53:16+00:00"/>
    <meta property="og:title" content="LVMH предлага $15,7 милиарда за Tiffany"/>
    <meta property="og:description" content="Компанията на най-богатия европеец подобри предложението си"/>
  </head>
  <body>
    <article>
      <h1>LVMH предлага $15,7 милиарда за Tiffany</h1>
      <address>
        <time datetime="2019-11-21T10:53:16+00:00">21 Nov 2019, 10:53</time>
      </address>
      <p>LVMH и Tiffany &amp; Co. започват разговори за най-голямото придобиване в света на луксозните стоки, пише Bloomberg, цитирайки свои източници. Преговорите стават факт, след като френският собственик на Louis Vuitton подобри офертата си за щатския търговец на бижута.</p>
      <p>Предложението е за около $130 на акция, казват източниците. Това означава, че LVMH е готова да плати около $15,7 милиарда за Tiffany. Преди месец компанията предложи по $120, или около $14,5 милиарда. Акциите на щатския луксозен гигант се търгуваха над тази цена през последните три седмици. Някои анализатори виждат и потенциал за между $140 и $160.</p>
      <p>Двете компаниите отказват коментар. Акциите на Tiffany се покачиха с 3,6 процента до $127,73, а LVMH загуби 0,7 процента в Париж. Компанията на Бернар Арно, най-богатият европеец, е и най-голямата в индустрията на луксозните стоки, като империята му бе създадена основно чрез придобивания.</p>
      <p>Докато LVMH се радва на засилено търсене на продуктите си в Китай, придобиването на Tiffany ще увеличи присъствието и в Съединените американски щати, където френската компанията скоро откри завод.</p>
    </article>
  </body>
</html>