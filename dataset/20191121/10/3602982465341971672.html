<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/m-side-fc-bosch-biedt-excuses-aan-er-trots-op/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T10:08:19+00:00"/>
    <meta property="og:title" content="M-side van FC Den Bosch biedt excuses aan: ‘Wij zijn er niet trots op’"/>
    <meta property="og:description" content="De M-side, de fanatieke FC Den Bosch-supporters, heeft zich in een statement op Facebook uitgesproken tegen racisme. Enkele supporters lieten zich afgelopen zondag vanaf de tribune racistisch uit richting Excelsior-speler Ahmad Mendes Moreira. “Voor ons als FC Den Bosch-supporters van de M-Side is het om te zorgen voor sociale controle, want dit kan en mag…"/>
  </head>
  <body>
    <article>
      <h1>M-side van FC Den Bosch biedt excuses aan: ‘Wij zijn er niet trots op’</h1>
      <address>
        <time datetime="2019-11-21T10:08:19+00:00">21 Nov 2019, 10:08</time>
      </address>
      <p>
        <b>De M-side, de fanatieke FC Den Bosch-supporters, heeft zich in een statement op Facebook uitgesproken tegen racisme. Enkele supporters lieten zich afgelopen zondag vanaf de tribune racistisch uit richting Excelsior-speler Ahmad Mendes Moreira. "Voor ons als FC Den Bosch-supporters van de M-Side is het om te zorgen voor sociale controle, want dit kan en mag nooit meer gebeuren."</b>
      </p>
      <p>De M-side biedt excuses aan voor de misdragingen van enkele supporters. "Daar zijn wij totaal niet trots op en distantiëren wij ons van", schrijven ze. "Laten we met zijn allen aan dit maatschappelijke probleem werken, aangezien dit iets is wat wekelijks op vele voetbalvelden door heel Nederland gebeurt."<br/><br/><b>Statement</b><br/>De fanatieke Bossche aanhang is op de foto die bij het statement is geplaatst te zien met vlaggen van diverse landen, de achtergrond van verschillende supporters. "Wij keuren alle vormen van racisme af. Iets wat ook te zien is door de vele verschillende nationaliteiten op de M-side. De tribune waar de fanatieke, maar ook doorsnee afspiegeling van onze mooie Bossche stad staat", schrijven ze. "De stad waar vele culturen zij aan zij leven. Iets waar wij als Brabantse Bourgondiërs trots op zijn!"</p>
    </article>
  </body>
</html>