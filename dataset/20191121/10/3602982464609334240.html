<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/spaanse-media-boos-op-bale-respectloos-misleidend-ondankbaar-volgorde/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T10:50:56+00:00"/>
    <meta property="og:title" content="Spaanse media boos op Bale: ‘Respectloos. Misleidend. Ondankbaar. In die volgorde’"/>
    <meta property="og:description" content="Spaanse media zijn op zijn zachts gezegd niet blij met de vlag die Gareth Bale liet zien nadat hij zich met Wales had geplaatst voor het EK. ‘Wales. Golf. Madrid. In die volgorde’ stond er op de vlag. AS schreef donderdag dat Bale een probleem is voor Madrid. De krant vindt dat Bale Real Madrid…"/>
  </head>
  <body>
    <article>
      <h1>Spaanse media boos op Bale: ‘Respectloos. Misleidend. Ondankbaar. In die volgorde’</h1>
      <address>
        <time datetime="2019-11-21T10:50:56+00:00">21 Nov 2019, 10:50</time>
      </address>
      <figure>
        <embed-post data-src="https://www.instagram.com/p/B5H7AvrDrPi" data-service="Instagram"/>
      </figure>
      <p>
        <b>Spaanse media zijn op zijn zachts gezegd niet blij met de vlag die Gareth Bale liet zien nadat hij zich met Wales had geplaatst voor het EK. 'Wales. Golf. Madrid. In die volgorde' stond er op de vlag. AS <a href="https://as.com/futbol/2019/11/20/primera/1574281041_625813.html?m1=cG9ydGFkYV9wb3J0YWRh&amp;m2=QUNUVUFMSURBRA%3D%3D&amp;m3=MQ%3D%3D&amp;m4=dmlkZW8%3D&amp;m5=MjI%3D">schreef</a> donderdag dat Bale een probleem is voor Madrid.</b>
      </p>
      <p>De krant vindt dat Bale Real Madrid belachelijk heeft gemaakt door de vlag te laten zien. Volgens hen is het de druppel voor de spits uit Wales. <br/><br/><b>Marca</b><br/>Ook de Spaanse sportkrant Marca liet donderdag merken totaal niet blij te zijn met Bale. Op de voorpagina van de krant kopte zij: 'Respectloos. Misleidend. Ondankbaar. In die volgorde.' "Bale lijkt zich nu echt onmogelijk te hebben gemaakt in Madrid", zo schreef de Spaanse sportkrant in een opiniestuk. <br/><br/>"Voor de zoveelste keer kleineerde Bale Real Madrid en zijn fans. Hij bespot de club die hem al jaren betaalt - en niet zo’n beetje ook. Maar straks is hij weer verrast als het publiek in Bernabéu hem uitfluit."<br/><br/><b>Transfer?</b><br/>Met de winterse transfertermijn voor de boeg lijkt het een uitgemaakte zaak dat Bale Real in januari de rug toekeert. Zijn naam wordt al even in verband gebracht met Manchester United, maar na de komst van José Mourinho naar de voormalige club van Bale zal de linkspoot ongetwijfeld ook weer gelinkt gaan worden aan Tottenham Hotspur.</p>
    </article>
  </body>
</html>