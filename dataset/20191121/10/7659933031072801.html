<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2001906/kuzey-kore-lideri-g%C3%BCney-koredeki-asean-zirvesine-kat%C4%B1lmayacak"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="Kuzey Kore lideri Güney Kore'deki ASEAN zirvesine katılmayacak"/>
    <meta property="og:description" content="Kuzey Kore lideri Kim Jong-un’un, gelecek hafta Güney Kore’nin Busan şehrinde yapılacak olan  Güneydoğu Asya Uluslar Birliği (ASEAN) zirvesine katılmayacağı bildirildi. Kuzey Kore resmi haber ajansı KCNA, Kuzey Kore liderinin Busan'a gitmek için herh"/>
  </head>
  <body>
    <article>
      <h1>Kuzey Kore lideri Güney Kore'deki ASEAN zirvesine katılmayacak</h1>
      <address>
        <time datetime="2019-11-21T10:15:00+00:00">21 Nov 2019, 10:15</time>
      </address>
      <p>Kuzey Kore lideri Kim Jong-un’un, gelecek hafta Güney Kore’nin Busan şehrinde yapılacak olan  Güneydoğu Asya Uluslar Birliği (ASEAN) zirvesine katılmayacağı bildirildi.<br/><br/>Kuzey Kore resmi haber ajansı KCNA, Kuzey Kore liderinin Busan'a gitmek için herhangi bir mantıklı sebep göremediğini duyurdu.<br/><br/>KCNA’nın konuya ilişkin haberinde, “Karmaşık bir uluslararası konferansta el sıkışmak ve fotoğraf çektirmek bizim için çok önemli değil. Kuzey ve Güney Kore liderlerinin Paektu Dağı'nın tepesinde el sıkıştıkları tarihi ana kıyasla hiçbir şey olmayacak” ifadelerine yer verildi.<br/><br/>Bloomberg’e göre Güney Kore Devlet Başkanı Moon Jae-in, 5 Kasım'da Kuzey Kore liderine ASEAN toplantı davetini gönderdi.<br/><br/>Güney Kore ayrıca Kuzey Kore liderinin katılmaması halinde Pyongyang'ın zirveye en azından bir elçi göndermesini istedi.</p>
    </article>
  </body>
</html>