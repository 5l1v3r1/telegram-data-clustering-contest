<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90153"/>
    <meta property="og:site_name" content="Denník politika"/>
    <meta property="article:published_time" content="2019-11-21T10:35:05+00:00"/>
    <meta property="og:title" content="Video: Rodinnou firmou na Sicílii otriasla explózia, zomrela aj manželka majiteľa"/>
    <meta property="og:description" content="21.11.2019 (Webnoviny.sk) – Explózia vo firme na výrobu zábavnej pyrotechniky na Sicílii si vyžiadala päť mŕtvych a dvoch vážne zranených. Talianski hasiči a karabinieri uviedli, že zomrela aj 71-ročná manželka majiteľa rodinnej firmy z mesta Barcellona Pozzo di Gotto. Jeho syna hospitalizovali vo vážnom stave. Polícia uviedla, že za výbuch zrejme môžu pracovníci skladu, ktorí v stredu popoludní používali zváracie zariadenie."/>
  </head>
  <body>
    <article>
      <h1>Video: Rodinnou firmou na Sicílii otriasla explózia, zomrela aj manželka majiteľa</h1>
      <address><time datetime="2019-11-21T10:35:05+00:00">21 Nov 2019, 10:35</time> by <a rel="author">Webnoviny</a></address>
      <p>21.11.2019 (Webnoviny.sk) – Explózia vo firme na výrobu zábavnej pyrotechniky na Sicílii si vyžiadala päť mŕtvych a dvoch vážne zranených. Talianski hasiči a karabinieri uviedli, že zomrela aj 71-ročná manželka majiteľa rodinnej firmy z mesta Barcellona Pozzo di Gotto. Jeho syna hospitalizovali vo vážnom stave. Polícia uviedla, že za výbuch zrejme môžu pracovníci skladu, ktorí v stredu popoludní používali zváracie zariadenie.</p>
      <p>O bezpečnosti v skladoch s pyrotechnikou v Taliansku diskutujú už dlhšie, pričom výroba tohto tovaru je v krajine často rodinným biznisom. Združenie spotrebiteľov Codacons uviedlo, že od roku 2000 zomrelo v dôsledku explózií vo firmách zaoberajúcich sa pyrotechnikou 68 ľudí.</p>
      <p>Viac k témam: <a href="https://www.webnoviny.sk/tag/vybuch/"><u>výbuch</u></a><br/>Zdroj: Webnoviny.sk – <a href="https://www.webnoviny.sk/video-rodinnou-firmou-na-sicilii-otriasla-explozia-zomrela-aj-manzelka-majitela/"><u>Video: Rodinnou firmou na Sicílii otriasla explózia, zomrela aj manželka majiteľa</u></a> © SITA Všetky práva vyhradené.</p>
    </article>
  </body>
</html>