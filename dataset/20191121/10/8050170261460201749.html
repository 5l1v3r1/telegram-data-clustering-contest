<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/zakazana-milosc-zdrady-i-poswiecenia-elzbieta-ii-i-ksiaze-filip-obchodza-72-rocznice/smhtw5m"/>
    <meta property="og:site_name" content="Plejada.pl"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Zakazana miłość, zdrady i poświęcenia. Elżbieta II i książę Filip obchodzą 72 rocznicę ślubu"/>
    <meta property="og:description" content="Królowa Elżbieta II i książę Filip stanęli na ślubnym kobiercu dokładnie 72 lata temu. Ich związek od początku budził wiele kontrowersji, jednak miłość przetrwała największe przeciwności losu. Jak się poznali? Jak radzili sobie z kryzysami i ile dziś dla siebie znaczą? Poznajcie tajemnice najsłynniejszego małżeństwa świata."/>
  </head>
  <body>
    <article>
      <h1>Zakazana miłość, zdrady i poświęcenia. Elżbieta II i książę Filip obchodzą 72 rocznicę ślubu</h1>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author">Karolina Chibowska</a></address>
      <p>
        <b>Królowa Elżbieta II i książę Filip stanęli na ślubnym kobiercu dokładnie 72 lata temu. Ich związek od początku budził wiele kontrowersji, jednak miłość przetrwała największe przeciwności losu. Jak się poznali? Jak radzili sobie z kryzysami i ile dziś dla siebie znaczą? Poznajcie tajemnice najsłynniejszego małżeństwa świata.</b>
      </p>
      <p>Elżbieta II i książę Filip obchodzą 72. rocznicę ślubu. Para poznała się w 1939 roku w Akademii Marynarki w Dartmouth. 18-letni wówczas Filip zrobił ogromne wrażenie na 13-letniej księżniczce Elżbiecie. Na ślubnym kobiercu stanęli 20 listopada 1947 roku w opactwie Westminster Abbey, a tuż po uroczystości zamieszkali w londyńskim Clarence House, w której żyją dziś książę Karol i Camilla Parker-Bowles.</p>
      <p>Miłość królowej Elżbiety II i księcia Filipa przetrwała największe przeciwności losu. Mimo że świat wygląda dziś całkowicie inaczej, niż wtedy, gdy się poznali, oni wciąż trwają, prowadząc Wielką Brytanię przez kolejne zmiany. Jak się poznali? Jak radzili sobie z kryzysami i ile dziś dla siebie znaczą? Poznajcie tajemnice najsłynniejszego małżeństwa świata.</p>
      <figure>
        <iframe data-src="https://twitter.com/AP_Archive/status/1197189749875847168" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Książę Filip i królowa Elżbieta II: nastoletnia, zakazana miłość</h3>
      <p>Jest 1939 rok, a na pokładzie królewskiego jachtu, który odpływa od Dartmouth, znajduje się 13-letnia wówczas Elżbieta z rodzicami, królem Jerzym VI i Królową Matką. Nastolatka macha, uśmiechając się do przystojnego młodzieńca, siedzącego w łódce odprowadzającej statek monarchy. To <b>Filip Mountbatten, 18-letni książę Grecji i oficer marynarki, z którym spacerowała po szkole wojskowej, a potem zjadła uroczysty obiad</b>. Odizolowana od społeczeństwa i wychowana w rygorze dworskiej etykiety,<b> Elżbieta szybko zauroczyła się w wysportowanym młodzieńcu. Macha więc i woła: "Mój książę wiking!”</b>, kiedy jacht oddala się od łodzi, dziewczyna płacze.</p>
      <anchor name="image_f4aa08a0-a3c7-41e9-8a35-ae1a44dd90ba">
        <figure>
          <img src="https://ocdn.eu/pulscms-transforms/1/6EHktkpTURBXy84YTVmYTJmNzJhZGQzMTE5Yjc2Y2ZhZGU4MjBiYjFmMS5qcGeSlQLNAxQAwsOVAgDNAvjCww"/>
          <figcaption>książę Filip<cite>Foto: Getty Images</cite></figcaption>
        </figure>
        <p>Ani Elżbieta, ani Filip <b>nie mają pojęcia, że będzie to wielka, a jednocześnie bolesna i wystawiana na wiele prób miłość</b>. Trwa II wojna światowa, a książę pływa na okręcie marynarki wojennej. W tym samym czasie kilkunastoletnia <b>Windsorówna samotnie spędza czas w Pałacu Buckingham, dziergając skarpety dla miłości swojego życia</b>. Przystojny oficer tęskni i pisze do niej miłosne listy, jednak Elżbieta nie jest pewna jego uczuć. <b>W Londynie mówi się, że miewa romanse. Dziewczyna wie, że oddałaby dla niego wszystko</b>, dlatego właśnie, <b>dla miłości postanawia sprzeciwić się rodzicom</b>.</p>
        <anchor name="image_c8c5f0d5-5e6b-4091-97de-9e19c20aaf78">
          <figure>
            <img src="https://ocdn.eu/pulscms-transforms/1/AcIktkpTURBXy84MTZlY2JkMWIzMjgyMWYyN2RjYjYxNDZhZTc1MDhiNi5qcGeSlQLNAxQAwsOVAgDNAvjCww"/>
            <figcaption>książę Filip<cite>Foto: Getty Images</cite></figcaption>
          </figure>
          <h3>Nieposkromiona natura Filipa: masz szczęście, że twój rozporek nie potrafi mówić</h3>
          <p><b>Dla króla Jerzego VI Filip jest zbyt biedny, by wiązać się z jego córką</b>. Poza tym nie ma wykształcenia, a jego środowisko jest podejrzane. Co więcej, jego trzy siostry wiążą się z hitlerowskimi oficerami. <b>Królowa Matka zaś krytykuje jego styl i wychowanie</b>. Według niej Filip jest szorstki, a jego garderoba jest "godna pożałowania". <b>Elżbieta nie daje za wygraną. Zmusza króla, by zaprosił Filipa na Boże Narodzenie do Sandringham</b>. Zakochani nie odrywają od siebie wzroku. Tańczą i oglądają filmy. Książę Filip zaczyna zdawać sobie sprawę, że stanie się mężem przyszłej królowej.</p>
          <p><b>Elżbieta i Filip zaręczają się w 1946 roku, w tajemnicy przed królem i królową</b>. "To był magiczny moment. Zarzuciłam mu ręce na szyję i pocałowałam" - wspominała po latach królowa Elżbieta II. <b>Księcia nie było stać na pokaźny pierścionek. Jego matka wyjmuje trzy diamenty z zabytkowej tiary, z których zrobiona będzie nowa błyskotka</b>.</p>
          <anchor name="image_c09ca17b-d478-4487-91c7-9f2646643e43">
            <figure>
              <img src="https://ocdn.eu/pulscms-transforms/1/kb8ktkpTURBXy85MTM5ZTNhZTI4MTg5YzY1OGMwOWMwNDU4MTA3N2M5ZC5qcGeSlQLNAxQAwsOVAgDNAvjCww"/>
              <figcaption>Elżbieta II i książę Filip<cite>Foto: Getty Images</cite></figcaption>
            </figure>
            <p>Rodzice Elżbiety są wściekli, dlatego decydują się zabrać córkę do Afryki, by zapomniała o ukochanym. Gdy widzą, że ich plan nie ma szans na realizację, poddają się. Oficjalne <b>zaręczyny Filipa i Elżbiety mają miejsce 21 kwietnia 1947 roku</b>.</p>
            <anchor name="image_76a18760-44ac-419e-8f60-1a8e718080e4">
              <figure>
                <img src="https://ocdn.eu/pulscms-transforms/1/BhCktkpTURBXy9hNDY0ZWU1MTA0NTNjYWVmZTRmMmRkZWE4MDM2MjQzOC5qcGeSlQLNAxQAwsOVAgDNAvjCww"/>
                <figcaption>Elżbieta II i książę Filip<cite>Foto: Getty Images</cite></figcaption>
              </figure>
              <anchor name="image_9b18b929-c0b4-479e-95c7-e1ac96d97c9e">
                <figure>
                  <img src="https://ocdn.eu/pulscms-transforms/1/M5LktkpTURBXy8yMzA1OWJlZTNlNGFhMTdiZTVkMWJlYTkzZTVlMmZkNy5qcGeSlQLNAxQAwsOVAgDNAvjCww"/>
                  <figcaption>Elżbieta II<cite>Foto: Getty Images</cite></figcaption>
                </figure>
                <anchor name="image_247e7724-d075-442f-9ee8-22dd71de7932">
                  <figure>
                    <img src="https://ocdn.eu/pulscms-transforms/1/SToktkpTURBXy9iZDc0NGE5ZGM1NGE2NWZmNmQwNTZjMzJlMGU1MjI4Yy5qcGeSlQLNAxQAwsOVAgDNAvjCww"/>
                    <figcaption>Elżbieta II i książę Filip<cite>Foto: Getty Images</cite></figcaption>
                  </figure>
                  <p>Mimo że król ulega ukochanej córce, nie traci czujności. Nakazuje prześwietlić życie królewskiego kandydata na męża. Gdy zapoznaje się z raportem, doznaje szoku. <b>Filip nie ma grosza przy duszy. Tuż przed ślubem na swoim koncie ma całe sześć funtów i dziesięć pensów</b>. Pieniądze na życie pożycza od najbliższych i <b>wydaje je w londyńskich nocnych klubach. Co gorsza, kocha kobiety</b>. Larry Adler, towarzysz jego nocnych wizyt w klubie Thursday Club, <b>rzuca do księcia: "Masz szczęście, że twój rozporek nie potrafi mówić".</b></p>
                  <anchor name="image_effb6819-7428-4fe0-a07a-43c639c7fd55">
                    <figure>
                      <img src="https://ocdn.eu/pulscms-transforms/1/_LrktkpTURBXy9iZDJjNzA1OTdiZjg0YjQ5OTc0Nzk5NGEzNWM3OTYwMy5qcGeSlQLNAxQAwsOVAgDNAvjCww"/>
                      <figcaption>książę Filip<cite>Foto: Getty Images</cite></figcaption>
                    </figure>
                    <h3>Książę Filip i królowa Elżbieta II: miłość mimo wszystko</h3>
                    <p>Elżbieta i Filip pobierają się 20 listopada 1947 roku. Noc poślubną spędzają w posiadłości lorda Louisa Mountbattena. Okazuje się, że <b>córka króla jest niezwykle namiętną kobietą, co zaczyna męczyć księcia</b>. <b>"Nie mogę jej się pozbyć z łóżka. Wciąż jest obok mnie. Doprowadza mnie to do szału" - skarży się kolegom</b> z Thursday Club. Książę Filip snuje się po królewskich komnatach w pasiastej piżamie i rozmyśla.<b> Jego temperament dusi się wśród etyki, zakazów i nakazów, jakie panują w Pałacu Buckingham</b>. Kiedy rok później rodzi się Karol, Filip tradycyjnie szuka pocieszenia w klubach w Soho. <b>Elżbieta coraz częściej zostaje sama.</b></p>
                    <p>
                      <i>Polecamy: </i>
                      <a href="https://plejada.pl/newsy/ksiaze-filip-i-ksiaze-karol-sie-nie-toleruja-skomplikowana-relacja/e1x2spy#slajd-1">
                        <u>Książę Filip nie toleruje Karola? Chłodna relacja ojca z synem wyszła na jaw</u>
                      </a>
                    </p>
                    <anchor name="image_f74a19bc-605a-4fe0-8325-84e0782844f5">
                      <figure>
                        <img src="https://ocdn.eu/pulscms-transforms/1/PtHktkpTURBXy80OWMzNTMwMjc0MDczYTUzYjA0OGE3YzRiOTA2MGU4MS5qcGeSlQLNAxQAwsOVAgDNAvjCww"/>
                        <figcaption>Elżbieta II i książę Filip<cite>Foto: Getty Images</cite></figcaption>
                      </figure>
                      <p>Kiedy w 1952 roku Elżbieta obejmuje tron, wszystko się zmienia.<b> Monarchini w całości poświęca się pracy i państwu, a Filip schodzi na dalszy plan</b>. Nie ma wyjścia - musi nauczyć się żyć w cieniu imperium.<b> W tajemnicy przed żoną prowadzi własne życie erotyczne. Regularnie bywa na "rzymskich party", gdzie nagie kobiety obsługują wysoko postawionych mężczyzn.</b> Dochodzi do tego, że para prowadzi zupełnie oddzielne życia.</p>
                      <anchor name="image_9163c443-56df-4592-92fe-72443c02a2c2">
                        <figure>
                          <img src="https://ocdn.eu/pulscms-transforms/1/SvVktkpTURBXy8xZDgzNzUyZWQ3MTAzNWY3OTc3ZDJlNjg4NThlZjg5ZS5qcGeSlQLNAxQAwsOVAgDNAvjCww"/>
                          <figcaption>Elżbieta II i książę Filip<cite>Foto: Getty Images</cite></figcaption>
                        </figure>
                        <p>Z biegiem lat <b>Elżbieta II i książę Filip ponownie zbliżają się do siebie, zapominając o małżeńskich zdradach. Dziś są dla siebie prawdziwymi partnerami</b>. Monarchini wciąż, nieprzerwanie zamieszkuje Pałac Buckingham, z kolei jej mąż po przejściu na emeryturę spędza czas w Wood Farm.<b> Wolne od obowiązków chwile mijają mu na malowaniu, czytaniu książek i odwiedzaniu znajomych. Kiedy obowiązki pozwalają na odrobinę przerwy, królowa wsiada w helikopter i odwiedza ukochanego</b>. W końcu są szczęśliwi jako małżeństwo - każde może robić to, na co ma ochotę.</p>
                        <anchor name="image_e8304897-8e12-43c2-866c-6b3b65c78cd9">
                          <figure>
                            <img src="https://ocdn.eu/pulscms-transforms/1/s3gktkpTURBXy9hOTA1ZWUzMDI2YTNjNTAyMTA5YTU3ZTE1MWMzZDg3Mi5qcGeSlQLNAxQAwsOVAgDNAvjCww"/>
                            <figcaption>Elżbieta II i książę Filip<cite>Foto: Getty Images</cite></figcaption>
                          </figure>
                          <p>
                            <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
                          </p>
                          <footer>Źródło: <a href="https://plejada.pl/"><u/>Plejada.pl</a></footer>
                        </anchor>
                      </anchor>
                    </anchor>
                  </anchor>
                </anchor>
              </anchor>
            </anchor>
          </anchor>
        </anchor>
      </anchor>
    </article>
  </body>
</html>