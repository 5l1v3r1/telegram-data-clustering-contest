<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2822733-novoavorivsku-dali-teplo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T10:50:00+00:00"/>
    <meta property="og:title" content="Новояворівську дали тепло"/>
    <meta property="og:description" content="У місто Новояворівськ на Львівщині подали тепло."/>
  </head>
  <body>
    <article>
      <h1>Новояворівську дали тепло</h1>
      <h2>У місто Новояворівськ на Львівщині подали тепло.</h2>
      <address>
        <time datetime="2019-11-21T10:50:00+00:00">21 Nov 2019, 10:50</time>
      </address>
      <p>Про це повідомляється на <a href="https://www.kmu.gov.ua/news/u-novoyavorivsk-podayut-teplo">Урядовому порталі</a>.</p>
      <p>"У Новояворівськ подали тепло. Сьогодні зранку розпочато нагрівання систем, протягом дня в домівки мешканців міста почне надходити тепло", - йдеться у повідомленні.</p>
      <p>Також зазначається, що у Новому Роздолі продовжують ремонтні роботи. Бригади працюють безперервно, вже ліквідували чотири прориви на трасах. Запуск опалення заплановано на завтра.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2821430-naftogaz-teplo-oficijno-stalo-upravitelem-tec-u-novomu-rozdoli-ta-novoavorivsku.html">"Нафтогаз тепло" офіційно стало управителем ТЕЦ у Новому Роздолі та Новояворівську</a>
      </blockquote>
      <p>Крім того повідомляється, що майже всі працівники оформлені на роботу та вже отримали перші виплати заробітної платні.</p>
      <p>Як повідомлялося, у містах Новояворівськ і Новий Роздол на Львівщині було зірвано <a href="https://www.ukrinform.ua/tag-opaluvalnij-sezon">опалювальний сезон</a>. Там ТЕЦ, які належать братам Дубневичам, арештували через значну крадіжку газу.</p>
      <p>Раніше агентство АРМА передало теплоцентралі в управління приватній фірмі “Гарант Енергія М”. Фірма торік також допустиа зрив опалювального сезону в багатотисячних містах, проте цього року вдруге виграла конкурс, і знову не впоралася із запуском опалювальних систем.</p>
      <p>ЛОДА оголосила ситуацію надзвичайною і звернулась по допомогу до уряду. На ТЕЦ побував Прем`єр-міністр України Олексій Гончарук. Також <a href="https://www.ukrinform.ua/rubric-regions/2820705-naftogaz-zminiv-kerivnika-problemnih-tec-dubneviciv.html">було визначено нового управителя</a> — дочірнє підприємство “Нафтогазу України” -”Нафтогазтепло”. Фірма почала роботу із зустрічей з членами трудових колективів, котрі звільнились із підприємств через заборгованості по зарплатах. Адже відсутність фахівців була однією з основних проблем, що перешкоджала запуску ТЕЦ. На роботу повернулись майже 300 колишніх працівників.</p>
    </article>
  </body>
</html>