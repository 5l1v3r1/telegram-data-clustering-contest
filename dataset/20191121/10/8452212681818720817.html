<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/viorica-dancila-ma-bucur-ca-sua-trimit-un-ambasador-puternic-atasat-de-romania/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T10:07:16+00:00"/>
    <meta property="og:title" content="Viorica Dăncilă: Mă bucur că SUA trimit un ambasador puternic atașat de România"/>
    <meta property="og:description" content="Liderul PSD, Viorica Dăncilă, salută confirmarea lui Adrian Zuckerman în funcția de ambasador al SUA la București, referindu-se la acesta ca fiind &quot;puternic atașat de România și de români&quot;. Viorica Dăncilă consideră că venirea ambasadorului va marca o etapă mai bună în Parteneriatul strategic cu SUA."/>
  </head>
  <body>
    <article>
      <h1>Viorica Dăncilă: Mă bucur că SUA trimit un ambasador puternic atașat de România</h1>
      <address><time datetime="2019-11-21T10:07:16+00:00">21 Nov 2019, 10:07</time> by <a rel="author">(R.C.)</a></address>
      <p>Liderul PSD, Viorica Dăncilă, salută confirmarea lui Adrian Zuckerman în funcția de ambasador al SUA la București, referindu-se la acesta ca fiind „puternic atașat de România și de români”. Viorica Dăncilă consideră că venirea ambasadorului va marca o etapă mai bună în Parteneriatul strategic cu SUA.</p>
      <p>„Salut votul din Senatul american pentru confirmarea domnului Adrian Zuckerman în funcția de ambasador al SUA la București! Mă bucur că Statele Unite trimit în țara noastră un ambasador puternic atașat de România și de români, arătând astfel deschidere pentru continuarea consolidării relațiilor bilaterale. Am încredere că venirea noului ambasador al SUA la București va marca începutul unei noi etape, și mai bune, a Parteneriatului strategic pe care îl avem cu aliații noștri americani. Îi doresc mult succes domnului Zuckerman în misiunea diplomatică din România!”, a scris, joi, pe Facebook, Viorica Dăncilă.</p>
      <p>Senatul american a votat, miercuri, în număr de 65 „pentru” și 30 „împotrivă”, numirea avocatului Adrian Zuckerman pentru funcția de ambasador al Statelor Unite în România, a anunțat cotidianul The Washington Post.</p>
      <related>
        <h4>Articole asemănătoare</h4>
        <a href="https://www.cotidianul.ro/tariceanu-scurt-si-clar-nu/"/>
        <a href="https://www.cotidianul.ro/viorica-dancila-mesaj-pentru-americani/"/>
        <a href="https://www.cotidianul.ro/tusk-indemn-adresat-guvernului-dancila/"/>
      </related>
    </article>
  </body>
</html>