<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019573/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%AF%D8%B9%D9%88%D8%AA-%D8%B3%D8%A6%D9%88%D9%84-%D8%A8%D8%B1%D8%A7%DB%8C-%D8%B4%D8%B1%DA%A9%D8%AA-%D8%AF%D8%B1-%D9%86%D8%B4%D8%B3%D8%AA-%D8%A2%D8%B3%D9%87-%D8%A2%D9%86-%D8%B1%D8%A7-%D8%B1%D8%AF-%DA%A9%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T10:14:58+00:00"/>
    <meta property="og:title" content="کره‌شمالی دعوت سئول برای شرکت در نشست آسه‌آن را رد کرد"/>
    <meta property="og:description" content="رسانه دولتی کره‌شمالی امروز (پنج‌شنبه) با اعلام اینکه پیونگ‌یانگ دعوت از کیم جونگ اون برای شرکت در نشست کشورهای جنوب شرق آسیا در سئول را نمی‌پذیرد، گفت به علت روابط تیره &quot;اکنون زمان مناسبی&quot; برای آن نیست."/>
  </head>
  <body>
    <article>
      <h1>کره‌شمالی دعوت سئول برای شرکت در نشست آسه‌آن را رد کرد</h1>
      <address><time datetime="2019-11-21T10:14:58+00:00">21 Nov 2019, 10:14</time> by <a rel="author">فاطمه نبید</a></address>
      <p>رسانه دولتی کره‌شمالی امروز (پنج‌شنبه) با اعلام اینکه پیونگ‌یانگ دعوت از کیم جونگ اون برای شرکت در نشست کشورهای جنوب شرق آسیا در سئول را نمی‌پذیرد، گفت به علت روابط تیره "اکنون زمان مناسبی" برای آن نیست.</p>
      <p>به گزارش ایسنا، خبرگزاری کی‌سی‌ان‌ای کره‌شمالی گزارش داد مون جائه این، رئیس‌جمهوری کره‌جنوبی دعوتنامه‌ای برای کیم جونگ اون،‌ رهبر کره‌شمالی در تاریخ ۵ نوامبر ارسال کرده و در آن ذکر شده است که چنانچه این مقام نتوانست در جلسه آسه‌آن حاضر شود، نماینده‌ای اعزام شود.</p>
      <p>به گزارش رویترز، مون جائه این در روزهای آتی میزبان کشورهای عضور آسه‌آن در شهر بندری بوسان خواهد بود. این گردهمایی به مناسبت سی‌امین سالروز تشکیل این مجمع است و او گفته بود که شاید کیم جونگ اون بیاید.</p>
      <p>کی سی ان ای با تشکر از این دعوت تاکید کرد، کره‌شمالی درخواست دارد تا سئول "درک کند که اکنون ما هیچ دلیل مشروعی" برای مشارکت کیم جونگ اون در این نشست "پیدا نمی‌کنیم."</p>
      <p>در این بیانیه همچنین کره‌جنوبی به لطمه به این روابط از طریق اتکا به ایالات متحده در حل و فصل مسائل بین دو کره متهم شد. این گزارش تاکید کرد: «جای تعجب دارد که آن‌ها پیشنهاد کردند تا روابط بین کره‌ای را در چنین مکان چندجانبه نامناسبی مورد بحث قرار دهند، حتی پس از آنکه با اتکای بیش از حد به ایالات متحده آمریکا، شکست‌هایی را تجربه کرد.»</p>
      <p>انتهای پیام</p>
    </article>
  </body>
</html>