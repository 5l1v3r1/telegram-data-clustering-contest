<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/koraszulotteken-segit-belmondo/187032"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Koraszülötteken segít Belmondo"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Koraszülötteken segít Belmondo</mark>
      </h1>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author">G. Sz.</a></address>
      <p>
        <b>A 86 esztendős francia legenda népszerűsége máig töretlen. A színész egy dedikált nyakkendőjét bocsátják árverésre a közmédia Jónak lenni jó! műsorában. </b>
        <b>A 86 esztendős francia legenda népszerűsége máig töretlen. A színész egy dedikált nyakkendőjét bocsátják árverésre a közmédia Jónak lenni jó! műsorában.</b>
      </p>
      <p>A napokban a Piedone nyomában című sikerkönyv- és dokumentumfilm alkotója, Király Levente találkozott Jean-Paul Belmondóval egy párizsi kávézóban. A magyar filmes a Borsnak mesélt arról, milyen volt a színészóriással töltött napja.</p>
      <p>– Bár Belmondót 2001-ben Korzikán szélütés érte, ami miatt a jobb oldala teljesen lebénult, szellemileg még mindig elképesztően friss – mesélte Király, majd hozzáfűzte: – Mivel nagy kedvence volt Bud Spencer, örömmel olvasott bele magyarul a Piedone nyomában könyvembe, amin nagyon jót nevettünk mindketten. Búcsúzáskor egy dedikált nyakkendőt is ajándékozott, amelyre a Jónak lenni jó! nevű jótékonysági árverésen lehet majd licitálni.</p>
      <figure>
        <img src="http://media.borsonline.hu/cikk/20/192639/big-lead/650x360/2029830_jpb3.jpg"/>
        <figcaption>Belmondo tolószékben, jobb oldalára lebénulva is vidáman beszélgetett Király Leventével</figcaption>
      </figure>
      <p>Belmondo egyébként évek óta Brigitte Bardot-tól kapott kutyájával, Coraillal él együtt, és bár jelenleg tolószékben tölti napjait, hihetetlen jókedvű volt az interjú során.</p>
      <p>– A 16 éves kislányom, Stella megszokta már, hogy édesapja nem tudja felkapni és ölbe venni. Agyvérzésem miatt nemcsak, hogy a jobb oldalamra lebénultam, de a lábtörésem miatt most még kerekesszékes is lettem – árulta el a színész Király Leventének. Belmondóról az is kiderült, hogy egy titokzatos, nála 30 évvel fiatalabb nőbe szerelmes, ám a hölggyel nem élnek együtt.</p>
      <blockquote><b>Jótékonyság</b> <br/>Eddig csak telefonhívásokból 2 millió forint gyűlt össze az idei Jónak lenni jó! akcióhoz, amely ezúttal a koraszülöttek mentését segítő, 30 éve működő Peter Cerny Alapítványt támogatja. A 13600-as számon a 04-es mellék megadásával vagy a 13600-as számra 04-es kóddal küldött SMS-sel 500 forinttal lehet támogatni a jó ügyet, majd december 15-én a közmédia szinte összes televíziós és rádiós csatornáján művészek és sportolók személyes tárgyaira lehet licitálni.</blockquote>
    </article>
  </body>
</html>