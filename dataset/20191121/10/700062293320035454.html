<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714559-skopelos-7chronos-poy-mimhthhke-ton-%C2%ABmpomp-ton-mastora%C2%BB-ekopse-to-daktylo-toy.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T10:26:00+00:00"/>
    <meta property="og:title" content="Σκόπελος: 7χρονος που μιμήθηκε τον «Μπομπ τον μάστορα» έκοψε το δάκτυλό του"/>
    <meta property="og:description" content="Την κινητοποίηση των γιατρών του Κέντρου Υγείας Σκοπέλου προκάλεσε χθες το βράδυ η διακομιδή ενός 7χρονου παιδιού που είχε κόψει τον δείκτη του αριστερού του"/>
  </head>
  <body>
    <article>
      <h1>Σκόπελος: 7χρονος που μιμήθηκε τον «Μπομπ τον μάστορα» έκοψε το δάκτυλό του</h1>
      <address>
        <time datetime="2019-11-21T10:26:00+00:00">21 Nov 2019, 10:26</time>
      </address>
      <p>Την κινητοποίηση των γιατρών του Κέντρου Υγείας Σκοπέλου προκάλεσε χθες το βράδυ η διακομιδή ενός 7χρονου παιδιού που είχε κόψει τον δείκτη του αριστερού του χεριού.<br/><br/>Το αγόρι, σύμφωνα με το <a href="https://e-thessalia.gr/skopelos-ekopse-to-dachtylo-toy-7chronos-poy-mimithike-ton-quot-mpomp-ton-mastora-quot/">e-thessalia.gr,</a> θέλησε να μιμηθεί τον «Μπομπ τον μάστορα» από το ομώνυμο παιδικό παιχνίδι και πήρε ένα αληθινό πριόνι που βρήκε στο σπίτι, με το οποίο και προσπάθησε να κόψει ένα ξύλο.<br/><br/>Προφανώς από απροσεξία το πριόνι του ξέφυγε και έκοψε το δάχτυλο-δείκτη του αριστερού του χεριού, με αποτέλεσμα να πλημμυρίσει στο αίμα.<br/><br/>Μεταφέρθηκε στο Κέντρο Υγείας του νησιού και κατόπιν με ταχύπλοο στο λιμάνι του Βόλου και στο Νοσοκομείο, όπου έφθανε γύρω στις 9 το βράδυ. Ανέλαβαν οι χειρουργοί του ΤΕΠ και υποβλήθηκε σε χειρουργική επέμβαση, με την κατάσταση της υγείας του να είναι καλή.</p>
    </article>
  </body>
</html>