<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247065/ministerul-educatiei-vrea-sa-modifice-bacalaureatul-si-anunta-alte-modificari-in-scoli.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T10:52:04+00:00"/>
    <meta property="og:title" content="Ministerul Educatiei vrea sa modifice Bacalaureatul si anunta alte modificari in scoli"/>
    <meta property="og:description" content="Ministrul Educatiei, Monica Anisie, a declarat joi ca isi doreste ca de anul viitor sa existe o discutie despre un examen de Bacalaureat in care ultima proba sa dea posibilitatea elevilor care sunt la liceele tehnice sau vocationale sa isi aleaga o disciplina de profil, scrie Agerpres."/>
  </head>
  <body>
    <article>
      <h1>Ministerul Educatiei vrea sa modifice Bacalaureatul si anunta alte modificari in scoli</h1>
      <address>
        <time datetime="2019-11-21T10:52:04+00:00">21 Nov 2019, 10:52</time>
      </address>
      <p>
        <b>Ministrul Educatiei, Monica Anisie, a declarat joi ca isi doreste ca de anul viitor sa existe o discutie despre un examen de Bacalaureat in care ultima proba sa dea posibilitatea elevilor care sunt la liceele tehnice sau vocationale sa isi aleaga o disciplina de profil, scrie <a href="http://agerpres.ro/">Agerpres.</a></b>
      </p>
      <p>"La momentul acesta, eu cred ca nu ar trebui sa vorbim despre examenul de Bacalaureat, pentru ca ii speriem pe cei care sunt acum in clasa a XII-a. De la anul, tot prin consultare publica, <b>imi doresc sa discutam despre un examen de Bacalaureat in care ultima proba sa dea posibilitatea si elevilor care sunt la liceele tehnice sau la vocational sa isi aleaga o disciplina de profil, pentru ca, de exemplu, la un liceu tehnologic fac discipline tehnice pe care nu le valorifica printr-un examen si ei isi doresc.</b> In cadrul Ministerului Educatiei au fost nenumarate propuneri in sensul acesta, chiar si de la profesori, nu numai din partea elevilor. Inca din 2016, cand eram secretar de stat, am primit astfel de solicitari, numai ca s-a terminat mandatul", a precizat Anisie.</p>
      <p>Ea a adaugat ca tot in urma unei consultari cu toti factorii implicati se va decide modul in care se va realiza examenul de Evaluare Nationala din anul scolar viitor.</p>
      <p>"Evaluarea Nationala de anul acesta este cea pe care o avem, nu se fac modificari in timpul anului scolar sub nicio forma. Pentru anul viitor, tot in consultare, si dialogul este deschis, cu parintii, cu asociatiile elevilor, cu Consiliul elevilor, cu sindicatele, vom lua o decizie asupra modului in care va trebui sa se realizeze Evaluarea Nationala de la anul", a mentionat aceasta.</p>
      <p>Monica Anisie a fost prezenta la sediul Federatiei Sindicatelor Libere din Invatamant, unde a participat la deschiderea unui congres international pentru copiii cu cerinte educationale speciale.</p>
      <p>
        <a href="https://www.wall-street.ro/articol/Social/159226/legea-educatiei-modificare-teste-pisa.html">Citeste si:<br/>Revolutie in Educatie: Guvernul schimba fata examenelor</a>
      </p>
      <figure>
        <img src="https://img.wall-street.ro/image_thumbs/thumbs/e78/e78c826d7e4c658b854c139c7c7df522-400x250-00-65.jpg?v=1574374640"/>
      </figure>
      <h3>Scoala dupa scoala si Masa in scoli, corelate</h3>
      <p>Ministrul Educatiei, Monica Anisie, a anuntat joi ca programele "Scoala dupa scoala" si "Masa in scoli" vor fi corelate, iar pentru implementarea lor se va face un studiu.</p>
      <p>"Ne dorim sa realizam programul 'Scoala dupa scoala' in fiecare unitate de invatamant. Vom face un studiu la nivelul Ministerului Educatiei si aceasta dezvoltare va fi corelata si cu dezvoltarea programului 'Masa in scoli'. Corelam cele doua programe", a precizat Anisie, prezenta la sediul Federatiei Sindicatelor Libere din Invatamant, unde a participat la deschiderea unui congres international pentru copiii cu cerinte educationale speciale.</p>
      <p>In alta ordine de idei, Monica Anisie a subliniat ca in acest moment nu se poate vorbi despre reducerea numarului de ore in scoli si licee, iar acest lucru va fi introdus dupa revizuirea planurilor-cadru.</p>
      <p>"Nu este vorba de o reducere a numerelor de ore acum. Pentru ca exista o lege si legea trebuie aplicata. Noi, impreuna cu toti partenerii nostri, vom initia dialogul pe tema revizuirii planurilor-cadru, pentru ca altfel nu se poate si nu vom lua nicio decizie din pix, pentru ca nu avem cum sa facem asta, ci dupa o consultare serioasa, consultare publica si abia dupa ce vom realiza aceste noi planuri-cadru vom trece la realizarea programelor. Nu pot ramane aceleasi programe, cand, de fapt, toti parintii si copiii se plang ca este programa foarte incarcata", a afirmat ministrul Educatiei.</p>
      <p>
        <a href="https://www.wall-street.ro/articol/Social/141956/noul-ministrul-al-educatiei-examenele-in-2013-raman-asa-cum-s-au-anuntat.html">Citeste si:<br/>Planurile noului ministru al Educatiei</a>
      </p>
      <figure>
        <img src="https://img.wall-street.ro/image_thumbs/thumbs/f94/f94460f36704b9329409e4283ca9e346-400x250-00-65.jpg?v=1574374640"/>
      </figure>
      <h3>Clasa pregatitoare nu va fi desfiintata</h3>
      <p>Ministrul Educatiei, Monica Anisie, a declarat joi ca este exclus ca la acest moment sa fie desfiintata clasa pregatitoare.</p>
      <p>"Doamne fereste, eu nu stiu de unde anume s-a pornit cu acest... Este viziunea doamnei Andronescu. Acum, la conducerea Ministerului Educatiei este altcineva, prin urmare va spun foarte clar: este exclus ca la acest moment sa se desfiinteze clasa pregatitoare. Sa nu uitam ca totusi eu am facut parte din echipa care a realizat Legea nr. 1 din 2011, deci in 2012 am fost persoana care a introdus, impreuna cu ministrul de atunci, clasa pregatitoare, deci nu se pune problema ca tocmai eu sa fiu aceea care desfiinteaza clasa pregatitoare", a precizat Monica Anisie, intrebata daca se desfiinteaza clasa pregatitoare.</p>
      <p>Ea a adaugat ca nici propunerea Ecaterinei Andronescu de a fi redenumita clasa pregatitoare "nu s-a materializat", prin urmare "lucrurile merg in continuare la fel".</p>
      <p>
        <a href="https://www.wall-street.ro/articol/Social/136941/ecaterina-andronescu-absolventii-vor-putea-sustine-bacalaureatul-profesional-si-pe-cel-national-in-acelasi-timp.html">Citeste si:<br/>Ecaterina Andronescu: "Absolventii vor putea sustine bacalaureatul...</a>
      </p>
      <figure>
        <img src="https://img.wall-street.ro/image_thumbs/thumbs/ea3/ea3cb12fd653a39374bd7dd0fd55a778-400x250-00-65.jpg?v=1574374640"/>
      </figure>
    </article>
  </body>
</html>