<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/besiktastan-karius-ve-aboubakar-icin-aciklama"/>
    <meta property="og:site_name" content="CNN Türk"/>
    <meta property="article:published_time" content="2019-11-21T10:16:13+00:00"/>
    <meta property="og:title" content="Beşiktaş'tan Karius ve Aboubakar için açıklama"/>
    <meta property="og:description" content="Beşiktaş Kulübü Asbaşkanı Emre Kocadağ, futbol..."/>
  </head>
  <body>
    <article>
      <h1>Beşiktaş'tan Karius ve Aboubakar için açıklama</h1>
      <h2>Beşiktaş Kulübü Asbaşkanı Emre Kocadağ, futbol takımına devre arası transfer döneminde takviye yapacaklarının sinyalini verdi.</h2>
      <address>
        <time datetime="2019-11-21T10:16:13+00:00">21 Nov 2019, 10:16</time>
      </address>
      <p>Siyah-beyazlı kulübün asbaşkanı Kocadağ, Sabah gazetesi tarafından <a href="https://www.cnnturk.com/haberleri/borsa">Borsa</a> <a href="https://www.cnnturk.com/haberleri/istanbul">İstanbul</a> Yerleşkesi'nde düzenlenen Uluslararası <a href="https://www.cnnturk.com/haberleri/futbol">Futbol</a> <a href="https://www.cnnturk.com/haberleri/ekonomi">Ekonomi</a> Forumu'na katıldı.</p>
      <p>Burada basın mensuplarına açıklamalarda bulunan Emre Kocadağ, Süper Lig'de son 3 maçta 9 puan aldıklarını hatırlatarak, "Tamamen <a href="https://www.cnnturk.com/haberleri/konyaspor">Konyaspor</a> maçına motive olmuş vaziyetteyiz. Oradan da galibiyetle dönmek istiyoruz. Takımın havası gayet iyi. Hocamız ve Ümraniye’deki hava olumlu. Biz maç maç bakıyoruz. Devre arasına kadar olabildiğince galibiyetlerle devam etmek istiyoruz." dedi.</p>
      <p>Transferle ilgili gelen sorulara cevap veren Kocadağ, şunları kaydetti:</p>
      <p>"Gönlümüzden eksik bölgelere <a href="https://www.cnnturk.com/haberleri/transfer">transfer</a> yapmak geçiyor. Hocamızın da bunlarla alakalı talepleri olacaktır. Bizim yönetimimizde de transferden sorumlu yönetici var. Takımın eksiği nedir, onları değerlendireceğiz. En uygun bölgeye 1 veya 2 transfer yapılacaktır. Forvet transferi olabilir. Hocanın isteği doğrultusunda hangi bölgelere takviye istenirse. Devre arasındaki pozisyonumuz da önemli. Nasıl gireceğiz, devam edeceğiz. Bu planlamayı yaparız. Şu an isimler üzerinden konuşmak çok yanlış olur. 'O gelir, bu gider.' diye bir şey yok. Büyük kulüplerde planlamalar daha önceden yapılıyor. Belli isimler üzerinde duruluyor. Netleşmesi, tabii ihtiyaç dahilinde olacak. Bir sakatlık olur ihtiyaç olur oraya da transfer yapılır."</p>
      <p>Kiralık sözleşmesinin son senesini geçiren kaleci <a href="https://www.cnnturk.com/haberleri/loris-karius">Loris Karius</a> ile eski futbolcuları <a href="https://www.cnnturk.com/haberleri/vincent-aboubakar">Vincent Aboubakar</a> hakkındaki sorulara da cevap veren Kocadağ, şöyle konuştu:</p>
      <p>"Bu sene Karius iyi bir performans gösteriyor. Onunla alakalı gerekli girişimleri yapacağız. Kendisi değerli bir oyuncu, kariyeri belli. Biz onun kalmasını isteriz. Bunu şartlar belirler. Aboubakar şu an gündemimizde var diyemem ama olmayacak diye bir şey yok. Bu tamamen ekonomik şartlara göre. Kulübün içine girdikçe ciddi sıkıntıları görebiliyoruz. Biz burada çözüm üretmeye geldik. Bunların üstesinden geleceğiz."</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/senol-gunes-kagawanin-alinmasini-istemedim"/>
        <a href="https://www.cnnturk.com/turkiye/besiktastaki-saldirgan-kadinin-ifadesi-ortaya-cikti"/>
        <a href="https://www.cnnturk.com/spor/futbol/riza-durmisi-fenerbahce-beni-istiyor"/>
      </related>
    </article>
  </body>
</html>