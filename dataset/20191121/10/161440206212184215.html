<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/21/ibra-al-milan-parte-seconda-raiola-incontra-boban-4-955254.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T10:18:30+00:00"/>
    <meta property="og:title" content="Ibra al Milan, parte seconda. Raiola incontra Boban"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Calciomercato</h6>
      <h1>Ibra al Milan, parte seconda. Raiola incontra Boban</h1>
      <h2>Il fuoriclasse svedese vuole tornare in Italia. Ma occhio al Bologna di Sinisa Mihajlovic</h2>
      <address>
        <time datetime="2019-11-21T10:18:30+00:00">21 Nov 2019, 10:18</time>
      </address>
      <p>La crisi del Milan in campionato è evidente.</p>
      <p>Per questo la dirigenza rossonera ha deciso di spingere sull'acceleratore per una punta di livello internazionale. In pole position c'è Zlatan Ibrahimovic che recentemente ha salutato la Mls e i Los Angeles Galaxy in <a href="https://www.unionesarda.it/articolo/sport/calcio/2019/11/14/ibrahimovic-lascia-gli-usa-e-ora-tornate-a-guardare-il-baseball-4-952560.html">maniera burrascosa</a>, tuonando: "Ora tornate a guardare il baseball".</p>
      <p>Secondo radiomercato, lo svedese starebbe trattando <a href="https://www.unionesarda.it/articolo/sport/calcio/2019/11/18/il-bologna-si-avvicina-a-ibra-di-vaio-a-los-angeles-4-954052.html">anche col Bologna</a> (visto anche l'ottimo rapporto con Sinisa Mihajlovic), ma i rossoneri hanno una carta in più da giocarsi: l'amore di Ibra per Milano.</p>
      <p>D'altronde, la storia parla chiaro. Il fuoriclasse ha giocato dal 2006 al 2009 all'Inter poi Barca e due anni alla corte di Allegri. Con il Milan ha vinto Scudetto e Supercoppa lasciando un ricordo grandioso.</p>
      <p>Boban avrebbe già incontrato il procuratore del giocatore, Mino Raiola, e ora si tratta. Da quanto trapela, Ibrahimovic vorrebbe un contratto di 18 mesi, mentre il club meneghino finora si è fermato a sei.</p>
      <p>Tutto si deciderà nelle prossime settimane. E sono in molti a sperare in un ritorno di Zlatan in Serie A.</p>
      <p>(Unioneonline/M)</p>
      <related>
        <a href="https://www.unionesarda.it/articolo/sport/calcio/2019/11/14/ibrahimovic-lascia-gli-usa-e-ora-tornate-a-guardare-il-baseball-4-952560.html"/>
      </related>
    </article>
  </body>
</html>