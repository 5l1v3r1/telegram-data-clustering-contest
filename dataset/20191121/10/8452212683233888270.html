<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/problema-avioanelor-boeing-analizata-si-la-tarom/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T10:03:37+00:00"/>
    <meta property="og:title" content="Problema avioanelor Boeing, analizată şi la Tarom"/>
    <meta property="og:description" content="Tarom va inspecta avioanele Boeing 737-700 în mai 2020, înainte de acumularea a 1.000 de de aterizări, iar pentru aeronavele Boeing 737-800 inspecţiile vor fi realizate peste 7 - 10 ani."/>
  </head>
  <body>
    <article>
      <h1>Problema avioanelor Boeing, analizată şi la Tarom</h1>
      <address><time datetime="2019-11-21T10:03:37+00:00">21 Nov 2019, 10:03</time> by <a rel="author">(R.C.)</a></address>
      <p>Tarom va inspecta avioanele Boeing 737-700 în mai 2020, înainte de acumularea a 1.000 de de aterizări, iar pentru aeronavele Boeing 737-800 inspecţiile vor fi realizate peste 7 – 10 ani. Declaraţia a fost făcută de Radu Dragomir, şeful diviziei de mentenanţă şi inginerie a companiei Tarom, pentru Mediafax.</p>
      <p>Verificarile sunt necesare în contextul în care mai multe companii aeriene, printre care Qantas, Ryanair, Korean Air sau Southwest au reţinut la sol mai multe avioane Boeing 737, diferite modele, după ce au fost descoperite fisuri ale unui element de construcție care leagă aripile de fuselaj.</p>
      <p>Boeing spune că din 1.000 de aparate din acest model care au fost verificate, la 50 au fost descoperite astfel de fisuri. Autoritățile aeronautice internaționale au recomandat companiilor aeriene să verifice avioanele mai multe variante ale aparatului de zbor Boeing 737 care au acumulat un anumit număr de aterizări și decolări.</p>
      <p>„Pentru avioanele B737-700 termenul de realizare a inspecţiilor este înainte de acumularea a 1.000 de aterizari adunate, după 03 octombrie 2019, adică prin lunile aprilie/mai anul viitor”, a declarat Radu Dragomir.</p>
      <p>Acesta a adăugat că pentru modelele Boeing 737-800, verificările vor fi realizate după 15.000 de aterizări, care vor fi acumulate în aproximativ 10 ani.</p>
      <p>„Pentru B737-800 inspecţiile se vor realiza înainte de acumularea a 22.600 aterizari de la fabricaţie, adică, în funcţie de datele actuale ale avioanelor respective, peste aproximativ 10-15.000 de aterizări. Avioanele TAROM fac cam 1.500 aterizari pe an. Prin urmare vorbim de efectuarea inspectiilor peste aproximativ 7 respectiv 10 ani”, a mai spus şeful diviziei de mentenanţă a companiei.</p>
      <p>Directiva de Aeronavigabilitate nu a cerut până în prezent inspecţia aeronavelor Boeing ale Tarom. „Dacă problema menţionată ar pune siguranţa aeronavelor în pericol iminent Directiva de Aeronavigabilitate ar fi cerut inspecţie imediată cu blocarea avioanelor la sol până la efectuare”, a mai spus Radu Dragomir.</p>
      <p>Tarom deţine în flota sa patru aeronave Boeing 737-700, patru aeronave Boeing 737-300, două aeronave Boeing 737-800 NG şi două aeronave Boeing 737-800 NG.</p>
      <related>
        <h4>Articole asemănătoare</h4>
        <a href="https://www.cotidianul.ro/inca-un-avion-tarom-cu-probleme/"/>
        <a href="https://www.cotidianul.ro/compania-tarom-trimite-primul-roman-in-luna/"/>
        <a href="https://www.cotidianul.ro/tarom-anunt-in-legatura-cu-aeroportul-atacat-din-bruxelles/"/>
      </related>
    </article>
  </body>
</html>