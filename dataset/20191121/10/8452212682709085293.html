<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/rasturnare-de-situatie-in-cazul-dancila-dna/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T10:25:32+00:00"/>
    <meta property="og:title" content="Răsturnare de situație în cazul Dăncilă – DNA"/>
    <meta property="og:description" content="DNA o va chema, mâine, pe Viorica Dăncilă la audieri, în urma unei plângeri depuse de către Tudor Iacov, reprezentantul legal al Asociației de tenis (...)"/>
  </head>
  <body>
    <article>
      <h1>Răsturnare de situație în cazul Dăncilă – DNA</h1>
      <address><time datetime="2019-11-21T10:25:32+00:00">21 Nov 2019, 10:25</time> by <a rel="author">(R.C.)</a></address>
      <p>Direcția Națională Anticorupție (DNA) nu a chemat-o vineri pe Viorica Dăncilă la audieri, în urma unei plângeri depuse de către Tudor Iacov, reprezentantul legal al Asociației de tenis CS Triumf 2000 Craiova, așa cum a relatat <a href="https://www.stiripesurse.ro/dosar-electoral-la-dna-cu-dancila-si-tiriac_1404867.html">stiripesurse.ro, </a> citând surse judiciare.</p>
      <p>DNA a dezmințit că a citat-o pe Viorica Dăncilă pentru audieri vineri.</p>
      <p>„Referitor la informațiile vehiculate în spațiul public care acreditează ideea că un candidat la Președinția României urmează să fie citat la DNA, în data de 22 noiembrie 2019, Biroul de Informare și Relații Publice este abilitat să precizeze că toate aceste informații sunt false”, a transmis DNA, printr-o dezmințire, pe site-ul propriu.</p>
      <p>Plângerea a fost depusă pe 15 noiembrie și îl vizează, de asemenea, pe Ion Țiriac.</p>
      <p>Reclamantul acuză faptul că s-au cerut şi aprobat prea mulţi bani din fondul de rezervă al Guvernului pentru plata taxei anuale a turneului BRD Bucharest Open, competiţie organizată de Federația Română de Tenis, al cărei președinte este Ion Țiriac.</p>
      <p>Apariția unei plângeri penale la adresa candidatului PSD ridică mari semne de întrebare, având în vedere că aceasta este plasată chiar înaintea turului doi al alegerilor prezidențiale, mai scriu jurnaliștii de la<a href="https://www.stiripesurse.ro/dosar-electoral-la-dna-cu-dancila-si-tiriac_1404867.html"> stiripesurse.ro</a></p>
      <p>„De menționat că DNA s-a activat, în aceeași logică, în cazul candidatului USR la funcția prezidențială. Dosarul instrumentat de către această instituție în urma unei anchete RISE a compromis șansele lui Dan Barna de a intra în turul doi al alegerilor.</p>
      <p>Între timp, au apărut o serie de informații potrivit cărora liderul USR nu ar fi avut o implicare de natură penală în dosarul în care este cercetat – fapt care reconfirmă suspiciunea unui dosar realizat la comandă, în scop politic.</p>
      <p>Se pare că tot finul președintelui este la originea plângerii de față, care îi vizează pe Viorica Dăncilă și Ion Țiriac“.</p>
      <related>
        <h4>Articole asemănătoare</h4>
        <a href="https://www.cotidianul.ro/clasarea-dosarului-lui-oprea-maior-nelegala/"/>
        <a href="https://www.cotidianul.ro/geografia-binomului-ocolul-pamantului-in-80-de-dosare/"/>
        <a href="https://www.cotidianul.ro/decizia-csm-in-cazul-procuroarei-iorga/"/>
      </related>
    </article>
  </body>
</html>