<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580166/panogo-vodia-akij-u-lvovi-vrizavsa-u-tri-avtivki-ostrafuvali-na-10-tisac-griven"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T10:43:00+00:00"/>
    <meta property="og:title" content="П’яного водія, який у Львові врізався у три автівки, оштрафували на 10 тисяч гривень"/>
    <meta property="og:description" content="У Львові водій Opel сів нетверезим за кермо та зіткнувся із трьома автомобілями"/>
  </head>
  <body>
    <article>
      <h1>П’яного водія, який у Львові врізався у три автівки, оштрафували на 10 тисяч гривень</h1>
      <address><time datetime="2019-11-21T10:43:00+00:00">21 Nov 2019, 10:43</time> by <a rel="author">Євгенія Пласконь</a></address>
      <p>
        <i>Нещодавно Галицький районний суд міста Львова наклав серйозний штраф на водія автомобіля Opel Zafira, який у стані алкогольного сп’яніння протаранив три машини.</i>
      </p>
      <p>Як повідомляє кореспондент сайту 032.ua дорожньо-транспортна пригода сталася у Львові на вулиці Замкненій 10 жовтня цього року о 17:20. Водій Opel не дотримався безпечного бокового інтервалу та зіткнувся із Mitsubishi Lancer, DAEWOO Lanоs та Renault Symbol, чим порушив правила дорожнього руху та пошкодив зазначені автомобілі.</p>
      <p>За даними суду, слідство також встановило, що водій Opel Zafira керував атівкою у нетверезому стані, що підтверджують показники приладу “Драгер”, у який чоловік подув у присутності двох свідків. Пристрій показав результат 3,08 проміле. Водій-порушник у судовому засіданні ці факти не заперечив.</p>
      <p>Відтак, суд визнав чоловіка винним за ст. 124 та ч.1 ст. 130 КУпАП і наклав на нього штраф у розмірі 10 200 гривень, а також позбавив права керування транспортними засобами на рік. Окрім цього, порушник змушений буде заплатити на користь держави 384,2 грн судового збору.</p>
      <p>Нагадаємо, раніше сайт 032.ua розповідав про <a href="https://www.032.ua/news/2574903/ziv-prava-i-zastrag-u-betoni-10-najkurjoznisih-dtp-u-lvovi">10 найкурйозніших</a> дорожньо-транспортних пригод, які трапились у Львові і про пішохода, якого <a href="https://www.032.ua/news/2580023/pisohid-akogo-zbiv-tramvaj-na-sihovi-zaplatit-straf">збив трамвай</a> на Сихові та який заплатить штраф.</p>
      <p><a href="https://www.032.ua/news/2578961/biznes-po-lvivski-ak-kartini-molodogo-hudoznika-prodavali-anonimno-u-monako">львівського художника</a>, якого місцевий бізнесмен ошукав на гроші, а потім виставив його картини без авторства на аукціон.</p>
    </article>
  </body>
</html>