<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/nadal-s-25-a-pobeda-za-kupa-deyvis-407240.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T10:30:58+00:00"/>
    <meta property="og:title" content="Надал с 25-а победа за Купа &quot;Дейвис&quot;"/>
    <meta property="og:description" content="Испания и Австралия вече са на четвъртфинал"/>
  </head>
  <body>
    <article>
      <h1>Надал с 25-а победа за Купа "Дейвис"</h1>
      <address><time datetime="2019-11-21T10:30:58+00:00">21 Nov 2019, 10:30</time> by <a rel="author">Пламен Вълков</a></address>
      <p>Отборът по тенис на Испания победи шампиона Хърватия с 3-0 в мач от групите на финалите на Купа "Дейвис" в Мадрид и се класира на четвъртфиналите.</p>
      <p>В първата среща Роберто Баутиста Агут се наложи над Никола Мектич с 6:1, 6:3, а след това Рафаел Надал победи Борна Гойо с 6:4, 6:3.</p>
      <p>За световния номер едно това е 25-а поредна победа в турнира, благодарение на което левичарят от Майорка изпревари Борис Бекер и постави трета по продължителност серия в надпреварата.</p>
      <p>С най-много поредни победи може да се похвали Маркос Багдатис от Кипър - 36. Втори в списъка е Бьорн Борг (33). В Топ 5 е още един действащ тенисист - Анди Мъри с 19 успеха.</p>
      <p>В мача на двойки Марсел Гранойерс и Надал победиха с 6:3, 6:4 Додиг и Павич.</p>
      <p>Австралия с капитан Лейтън Хюит също е на четвъртфинал, където ще срещне Канада в интригуващ двубой. </p>
      <p>"Кенгурата" се наложиха над Белгия с 2-1. Ник Кириос победи Стив Дарси с 6:2, 7:6(9), а след това Алекс де Минор реши спора с успех срещу Давид Гофен с 6:0, 7:6(4).</p>
      <p>Напред вероятно ще продължи и Русия, която надигра Хърватия (3-0) и загуби от Испания (1-2). Днес ще се изиграят последните три мача от груповата фаза - Великобритания - Казахстан, Германия - Чили и Франция - Сърбия. </p>
    </article>
  </body>
</html>