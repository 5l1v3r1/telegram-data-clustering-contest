<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1269984/suikertaks-werkt-in-noorwegen-laagste-suikerconsumptie-in-bijna-halve-eeuw.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-21T10:17:20+00:00"/>
    <meta property="og:title" content="Suikertaks werkt: In Noorwegen laagste suikerconsumptie in bijna halve eeuw"/>
    <meta property="og:description" content="Noorwegen heeft al een belasting op suiker sinds 1922. Het stringente beleid werpt zijn vruchten af. De suikerconsumptie in het Scandinavische land is op..."/>
  </head>
  <body>
    <article>
      <h1>Suikertaks werkt: In Noorwegen laagste suikerconsumptie in bijna halve eeuw</h1>
      <address><time datetime="2019-11-21T10:17:20+00:00">21 Nov 2019, 10:17</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Noorwegen heeft al een belasting op suiker sinds 1922. Het stringente beleid werpt zijn vruchten af. De suikerconsumptie in het Scandinavische land is op het laagste punt in 44 jaar.</p>
      <p>Sinds 2000 neemt de suikerconsumptie per persoon er met een kilo per jaar af. De suikertaks draagt daar zeker aan bij, denkt Linda Granlund, verantwoordelijk voor de volksgezondheid. “We zitten nog niet op de aanbevolen dagelijkse hoeveelheid, maar we hebben ons doel voor 2021 al bereikt als het gaat om de reductie van de suikerinname.”</p>
      <p>De cijfers in de rest van Europa zijn minder rooskleurig. Waar in Noorwegen de suikerconsumptie tussen 2000 en 2018 is afgenomen van 43 kilo tot 24 kilo per persoon, is die in bijvoorbeeld het Verenigd Koninkrijk met 2,6 procent gestegen tussen 2015 en 2018. Noorwegen zit nu op een niveau van voor 1975.</p>
      <p>De consumptie van snoep en chocola liep in Noorwegen op van 5 kilo per persoon per jaar in 1960 naar 15 kilo in 2008. Afgelopen jaar zakte dit weer naar 12 kilo. De verkoop van frisdrank piekte eind jaren 90 met 93 liter per persoon, meer dan twee keer zoveel als in de jaren vijftig, maar is scherp aan het zakken naar 47 liter per persoon afgelopen jaar.</p>
      <p>Ongeveer een op de zes kinderen en jongvolwassenen heeft obesitas in Noorwegen. In het Verenigd Koninkrijk is dat een op drie. In het Scandinavische land is ook de reclame voor suikerrijke producten aan banden gelegd. Zo blijkt een streng overheidsbeleid wel degelijk te helpen om de bevolking gezonder te maken.</p>
      <p><b>Bron(nen):   </b><a href="https://www.theguardian.com/world/2019/nov/20/norwegians-cut-sugar-intake-to-lowest-level-in-44-years">The Guardian</a>      </p>
    </article>
  </body>
</html>