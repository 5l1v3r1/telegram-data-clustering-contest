<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109311-Kuche-spasi-ot-izmrazvane-koteta-s-pregradka-%2528SNIMKI%2529"/>
    <meta property="og:site_name" content="Канал 3"/>
    <meta property="article:published_time" content="2019-11-21T10:52:00+00:00"/>
    <meta property="og:title" content="Куче спаси от измръзване котета с прегръдка (СНИМКИ)"/>
    <meta property="og:description" content="Бездомното куче настоява да се следи напредъкът им с редовни посещения - като горда майка"/>
  </head>
  <body>
    <article>
      <h1>Куче спаси от измръзване котета с прегръдка (СНИМКИ)</h1>
      <h2>Бездомното куче настоява да се следи напредъкът им с редовни посещения - като горда майка</h2>
      <address><time datetime="2019-11-21T10:52:00+00:00">21 Nov 2019, 10:52</time> by <a rel="author">Цветина Петкова</a></address>
      <p><b>През уикенда, докато шофираше в ледената студена нощ в Онтарио, Канада, добър самарянин забеляза нещо, което го накара да спре.<br/></b> </p>
      <p>Там, свит на кълбо край заснежения път, лежеше треперещо бездомно куче. Но то не беше само. Въпреки че кучето можеше да намери по-сигурно място за нощуване, не мислеше само за себе си.</p>
      <p> </p>
      <p>По-внимателен поглед разкрива, че кученцето е обгърнало пет осиротели котенца, които се гушкали, за да се стоплят в смразяващите температури.</p>
      <p> <br/><a href="http://kanal3.bg/news/lifestyle/lubopitno"><b><i>Още любопитни новини четете тук<br/></i></b></a> </p>
      <figure>
        <img src="http://kanal3.bg/userfiles/images/tmg-article_tall%20%281%29%282%29.jpg"/>
      </figure>
      <p> </p>
      <p>Шофьорът от своя страна ги спаси от замръзналата нощ, като ги заведе в приюта за домашни любимци и диви животни. Но дотогава вече се е създала невероятна връзка между кучето и котенцата.</p>
      <p> </p>
      <p>За персонала на приюта, след като научи обстоятелствата по този случай, стана ясно едно: кученцето беше спасило живота на котенцата.</p>
      <p> </p>
      <p>"Това е наистина сърцераздирателно!", каза говорител на приюта. "Беше много студена нощ, така че тези котенца щяха да я преживеят много трудно".</p>
      <p> </p>
      <p>Котетата вече са в безопасност, но им трябва лечение от бълхи и глисти. Междувременно сладкото бездомно куче, което ги спаси, настоява да се следи напредъкът им с редовни посещения - като горда майка.</p>
      <p> </p>
      <p>Все още не е ясно откъде произлизат кучето или котенцата или дали са се познавали преди онази нощ. Приютът на домашни любимци и диви животни се надява собственикът да излезе наяве, но ако не го направи, те ще бъдат изпратени за осиновяване.</p>
      <p> </p>
      <p>Благодарение на това смело кученце обаче, тъжният край за котенцата се трансформира в щастлив.</p>
      <p> </p>
      <p>"Нашият персонал вижда много трудни ситуации ежедневно и истории като тази правят по-добър живота на всеки", казват от приюта.</p>
      <p> </p>
      <figure>
        <img src="http://kanal3.bg/userfiles/images/tmg-article_tall%282%29.jpg"/>
      </figure>
      <p> <br/><b>Източник: Pet and Wildlife Rescue<br/></b> </p>
      <related>
        <h4>Още по темата</h4>
        <a href="http://kanal3.bg/news/world/108881-Nov-Hachiko%2521-Kuche-chaka-svoya-udavil-se-sobstvenik-na-brega-na-reka-%2528VIDEO%2529"/>
        <a href="http://kanal3.bg/news/lifestyle/lubopitno/107594-Kuche-ili-kotka-vkashti%253F-Papagalat-e-idealniyat-domashen-lyubimec-%2528VIDEO%2529"/>
        <a href="http://kanal3.bg/news/lifestyle/lubopitno/107207-Kuche-s-cvyat-na-menta-se-rodi-v-Germaniya-%2528Snimka%2529"/>
      </related>
    </article>
  </body>
</html>