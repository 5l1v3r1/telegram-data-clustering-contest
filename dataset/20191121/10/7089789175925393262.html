<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/due-quintali-di-hashish-spediti-per-posta-da-palermo-a-napoli-due-arresti-uno-percepiva-il-reddito-di-cittadinanza/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-21T10:35:23+00:00"/>
    <meta property="og:title" content="Due quintali di hashish spediti per posta da Palermo a Napoli, due arresti: uno percepiva il reddito di cittadinanza"/>
    <meta property="og:description" content="I finanzieri del Nucleo di Polizia Economico Finanziaria hanno arrestato a Napoli e Palermo due trafficanti di droga, responsabili di una spedizione di quasi due quintali di hashish contenuti in otto cartoni individuati presso un centro di smistamento postale di Carini, in provincia di Palermo. Il s"/>
  </head>
  <body>
    <article>
      <h1>Due quintali di hashish spediti per posta da Palermo a Napoli, due arresti: uno percepiva il reddito di cittadinanza</h1>
      <address><time datetime="2019-11-21T10:35:23+00:00">21 Nov 2019, 10:35</time> by <a rel="author" href="https://internapoli.it/author/internapoli/" target="_blank">Redazione Internapoli</a></address>
      <p>I finanzieri del Nucleo di Polizia Economico Finanziaria hanno arrestato a Napoli e Palermo due trafficanti di droga, responsabili di una spedizione di quasi due quintali di hashish contenuti in otto cartoni individuati presso un centro di smistamento postale di Carini, in provincia di Palermo. Il sequestro era stato eseguito lo scorso giugno.</p>
      <p>Dalle indagini si è riusciti a risalire alla spedizione sospetta, proveniente da Nocera Inferiore, nel Salernitano. I due arrestati sono <b>Gaetano Giannetto di Palermo, 25 anni, residente nel quartiere Brancaccio e Andrea Pagano, di Terzigno</b> – in provincia di Napoli -, di 28 anni, rispettivamente destinatario e mittente dell’ingente partita di droga. Il provvedimento è del gip del Tribunale di Palermo, Rosario Di Gioia, su richiesta del Pm Giulia Beux e del Procuratore Aggiunto Ennio Petrigni.</p>
      <p>La droga sequestrata era destinata allo spaccio sulle piazze di Palermo e al mercato al dettaglio avrebbe fruttato ai narcotrafficanti almeno un milione di euro. Le Fiamme Gialle hanno inoltre accertato che il trafficante palermitano, destinatario della sostanza stupefacente, ufficialmente disoccupato e senza reddito, dall’estate scorsa percepiva il reddito di cittadinanza per un ammontare di 500 euro mensili. Un beneficio che verrà immediatamente sospeso.</p>
      <related>
        <h4>ARTICOLI CORRELATI</h4>
        <a href="https://internapoli.it/escalation-di-furti-di-pneumatici-decine-di-episodi-ogni-giorno-a-napoli/"/>
        <a href="https://internapoli.it/meccanici-denunciati-a-mugnano-e-scampia-per-sversamento-illecito-dei-rifiuti/"/>
        <a href="https://internapoli.it/cento-finanzieri-in-azione-tra-roma-napoli-e-frosinone-20-arresti-per-corruzione-in-appalti/"/>
        <a href="https://internapoli.it/polizia-pistole-sanita/"/>
        <a href="https://internapoli.it/si-spara-a-napoli-colpi-di-pistola-contro-casa-di-un-contrabbandiere-lipotesi/"/>
        <a href="https://internapoli.it/sorpresa-in-corsia-per-i-bimbi-del-santobono-arrivano-i-supereroi-a-donare-un-sorriso/"/>
        <a href="https://internapoli.it/parte-linstallazione-del-secondo-forno-crematorio-a-napoli-2-cittadini-su-3-lo-preferiscono-dopo-la-morte/"/>
        <a href="https://internapoli.it/napoli-infiltrazioni-e-perdite-di-liquami-nei-bagni-nella-scuola-andrea-doria-genitori-in-protesta/"/>
        <a href="https://internapoli.it/farmaci-salvavita-per-2-mln-di-euro-rubati-in-ospedale-presi-due-napoletani/"/>
        <a href="https://internapoli.it/virus-teneroni/"/>
        <a href="https://internapoli.it/parcheggiatore-abusivo-napoletano-beccato-ad-aversa-doveva-scontare-oltre-6-anni-di-carcere-arrestato/"/>
        <a href="https://internapoli.it/furto-di-batteria-in-provincia-di-napoli-per-il-mercato-africano-bottino-da-80-mila-euro/"/>
      </related>
    </article>
  </body>
</html>