<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742872"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T10:06:00+00:00"/>
    <meta property="og:title" content="'ซาซา'ขอจบดราม่า แจงท่ากดมือ ยันไม่เหยียด'ฮังซอ'"/>
    <meta property="og:description" content="'ซาซา โทดิช' ขอจบดราม่า ไม่ได้เหยียด 'ฮังซอ' แต่ท่าท่าแสดงว่า เวียดนามจะตกจากจ่าฝูง"/>
  </head>
  <body>
    <article>
      <h1>'ซาซา'ขอจบดราม่า แจงท่ากดมือ ยันไม่เหยียด'ฮังซอ'</h1>
      <address>
        <time datetime="2019-11-21T10:06:00+00:00">21 Nov 2019, 10:06</time>
      </address>
      <p>
        <b>"ซาซา โทดิช" ขอจบดราม่า ไม่ได้เหยียด "ฮังซอ" แต่ท่าท่าแสดงว่า เวียดนามจะตกจากจ่าฝูง</b>
      </p>
      <p>จากเหตุหลังเกมฟุตบอลโลก 2022 รอบคัดเลือกโซนเอเชีย ที่ไทย บุกเสมอ เวียดนาม 0-0 ที่มีดิงห์ สเตเดียม หลังเกมมีเหตุปะทะคารมระหว่าง ปาร์คฮังซอ กับสตาฟฟ์โค้ชไทย ซึ่ง ฮังซอ บอกว่า เขาถูกสตาฟฟ์โค้ชช้างศึก ที่ไม่ใช่คนไทย หัวเราะเยาะ และยั่วยุนั้น<br/><br/>ขณะที่ สหพันธ์ฟุตบอลเวียดนาม ได้ทำหนังสือถึง สมาพันธ์ฟุตบอลแห่งเอเชีย (เอเอฟซี) แจ้งพฤติกรรมของโค้ชไทย ในเกมดังกล่าวขอให้พิจารณาพฤติกรรมของผู้ช่วยโค้ชของทีมไทย ที่ประพฤติไม่เหมาะสมกับ ปาร์คฮังซอ นอกจากนี้ยังมีการนำเสนอภาพที่เหมือนกับ ซาซา โทดิช เหยียด ฮังซอ เรื่องความสูง<br/><br/>ล่าสุด ซาซา โทดิช ชี้แจงเรื่องนี้ ยืนยันว่าไม่มีการเหยียดเชื้อชาติอย่างที่บางสื่อนำเสนอ พร้อมระบุว่าทีมไทยโดนด่าทั้งที่อยู่ในพื้นที่ตัวเอง ทุกคนมีปฏิกิริยา แต่กระแสพุ่งมาที่ตนคนเดียว ที่ตนทำมือกดลง เพราะกำลังคิดว่าเวียดนามตอนนี้อยู่ที่ 1 ของกลุ่มแต่จะร่วงลงมาในตอนหลัง เพราะไทยจะแซงขึ้นไป ท่าทางของผมในวิดีโอไม่ได้ตั้งใจที่จะทะเลาะหรือดูหมิ่นใคร แต่พูดด้วยรอยยิ้มและทำมือแสดงท่าทางว่าเวียดนามจะหล่นลงมา<br/><br/>“ผมขอใช้โอกาสนี้ขอโทษคนที่เข้าใจท่าทางของผมผิด ความคิดเห็นจากแฟนบอลชาวเวียดนามจำนวนมากที่โจมตีผม โดยได้รับเรื่องที่ไม่จริงจากสื่อ เห็นแค่รูปภาพและไม่รู้ความจริง ตอนนี้คุณได้รู้ความจริงแล้วก็ได้โปรดยอมรับคำขอโทษของผมด้วย”<br/><br/><br/> </p>
    </article>
  </body>
</html>