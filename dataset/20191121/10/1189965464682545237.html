<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/print/star-fax/259799/oi-astrologikes-provlepseis-tis-evdomadas-21-27-11-2019"/>
    <meta property="og:site_name" content="LiFO"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Οι αστρολογικές προβλέψεις της εβδομάδας (21-27/11/2019)"/>
    <meta property="og:description" content="Επαναπροσδιορίστε τις σχέσεις σας και αποφύγετε όσους έχουν μοναδικό στόχο να επωφεληθούν από εσάς."/>
  </head>
  <body>
    <article>
      <h1>Οι αστρολογικές προβλέψεις της εβδομάδας (21-27/11/2019)</h1>
      <h2>Επαναπροσδιορίστε τις σχέσεις σας και αποφύγετε όσους έχουν μοναδικό στόχο να επωφεληθούν από εσάς.</h2>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author">LIFOTEAM</a></address>
      <h3>ΚΡΙΟΣ</h3>
      <p>Τα οικονομικά σας, θέματα καριέρας και κληρονομικές υποθέσεις θα σας απασχολήσουν τους γεννημένους το 1ο δεκαήμερο. Την Παρασκευή εισέρχεται ο Ήλιος στον Τοξότη και η διάθεσή σας για ταξίδια και γνώση θα είναι αυξημένη, οπότε είναι μια πολύ καλή εποχή για να δώσετε έμφαση στις σπουδές σας. Την Τρίτη, η Νέα Σελήνη, επίσης στον Τοξότη, ευνοεί νέα ξεκινήματα που μπορεί να αφορούν ένα ταξίδι, ένα σεμινάριο και ό,τι έχει να κάνει με την πνευματική σας ανάπτυξη, ενώ την ίδια μέρα εισέρχεται η Αφροδίτη στον Αιγόκερω, δίνοντας ευκαιρίες για επαγγελματική ή κοινωνική καταξίωση ακόμα και μέσω ενός επιτυχημένου γάμου. Οι γεννημένοι το 2ο δεκαήμερο μπορείτε να προωθήσετε τις ιδέες σας με επιτυχία και να αυξήσετε τη φήμη σας. Την Πέμπτη γυρίζει ο Ποσειδώνας σε ορθή πορεία και αρχίζει να ξεκαθαρίζει το τοπίο στα αισθηματικά σας. Προσέξτε σχέσεις και συνεργασίες εσείς του 3ου δεκαημέρου.</p>
      <h3>ΤΑΥΡΟΣ</h3>
      <p>Ένα ταξίδι που προκύπτει θα σας δώσει την ευκαιρία να προβάλετε τις δεξιότητες ή τις υπηρεσίες σας και θα ικανοποιήσει τις προσδοκίες των γεννημένων το 1ο και 3ο δεκαήμερο. Την Τρίτη εισέρχεται η Αφροδίτη στον Αιγόκερω και καθώς θα διανύει τον τομέα της γνώσης, θα είναι μια καλή εποχή για όσους ασχολείστε με νομικές υποθέσεις, σπουδές και επιχειρηματικές υποθέσεις. Την ίδια μέρα πραγματοποιείται η Νέα Σελήνη στον Τοξότη και αποτελεί μια καλή στιγμή για να ξεκινήσετε μια ερωτική σχέση ή να ανακαλύψετε μια νέα πηγή εσόδων. Αποφύγετε τις εντάσεις με οικείους, ώστε μην αποπροσανατολιστείτε από τον στόχο σας. Οι Ταύροι του 2ου δεκαημέρου, μέσω της συλλογικής προσπάθειας, θα καταφέρετε να υλοποιήσετε ένα πλάνο που το μελετάτε εδώ και αρκετό καιρό και από την Πέμπτη, που επιστρέφει ο Ποσειδώνας σε ορθή πορεία, θα δώσετε έμφαση στις σχέσεις με φιλικά σας πρόσωπα.</p>
      <h3>ΔΙΔΥΜΟΣ</h3>
      <p>Μυστικοί έρωτες, κοινοί πόροι και συνεργασίες θα είναι το βασικό μέλημα των γεννημένων το 1ο δεκαήμερο και κάποιες εξελίξεις θα σας δώσουν ώθηση για την υλοποίηση ενός σχεδίου. Με την είσοδο της Αφροδίτης στον Αιγόκερω την Τρίτη, τα οικονομικά σας μπορεί να βελτιωθούν μέσω μιας ασφάλειας ή μιας κληρονομιάς, ενώ την ίδια μέρα η Νέα Σελήνη στον Τοξότη θα ευνοήσει την έναρξη μιας συνεργασίας. Ιδανική στιγμή για γάμο ή επισημοποίηση της σχέσης σας. Με την επιστροφή του Ποσειδώνα σε ορθόδρομη πορεία οι στόχοι των γεννημένων το 2ο δεκαήμερο γίνονται πιο ξεκάθαροι και θα μπορείτε πλέον να διακρίνετε όσους έχουν ειλικρινείς βλέψεις από αυτούς που θα προσπαθήσουν να σας εξαπατήσουν σε επαγγελματικό ή προσωπικό επίπεδο. Οι Δίδυμοι του 3ου δεκαημέρου είστε απασχολημένοι με τα ερωτικά σας, όμως κάποια οικονομικά προβλήματα επηρεάζουν τη διάθεση και συνεπώς τη σχέση σας.</p>
      <h3>ΚΑΡΚΙΝΟΣ</h3>
      <p>Σχέσεις και συνεργασίες στο στόχαστρο της προσοχής των γεννημένων το 1ο δεκαήμερο και θα έχετε κάποια θετικά νέα από την Τρίτη που εισέρχεται η Αφροδίτη στον Αιγόκερω. Ιδανική εποχή για να δώσετε έμφαση στον γάμο σας ή σε μια μακροχρόνια σχέση, καθώς και για να λύσετε παρεξηγήσεις με συνεργάτες ή οικεία πρόσωπα. Την Τρίτη, επίσης, πραγματοποιείται η Νέα Σελήνη στον Τοξότη και, καθώς κυβερνά τον επαγγελματικό τομέα, όσοι ξεκινήσετε τη δική σας επιχείρηση ή όσοι βάλετε σε εφαρμογή ένα σημαντικό εγχείρημα θα ευνοηθείτε αρκετά. Επίσης, μπορείτε να ασχοληθείτε με τη φυσική σας κατάσταση. Με την επιστροφή του Ποσειδώνα σε ορθή πορεία αρχίζουν να υποχωρούν τα εμπόδια σε ταξίδια, σπουδές και προώθηση ιδεών για εσάς του 2ου δεκαημέρου. Οι Καρκίνοι του 3ου δεκαημέρου μπορεί να δώσετε τέλος σε μια συνεργασία ή ακόμα και στη σχέση σας, αν νιώσετε πιεσμένοι.</p>
      <h3>ΛΕΩΝ</h3>
      <p>Στον επαγγελματικό τομέα γίνονται κάποια θετικά βήματα και είστε αρκετά αισιόδοξοι οι γεννημένοι το 1ο δεκαήμερο, κάτι που σας δίνει και την απαραίτητη διάθεση να ασχοληθείτε με την ερωτική σας ζωή και οι γονείς με τα παιδιά. Την Τρίτη, η Νέα Σελήνη στον Τοξότη ευνοεί το ξεκίνημα μιας ερωτικής σχέσης και την απόκτηση ενός παιδιού, ενώ η είσοδος της Αφροδίτης στον Αιγόκερω δίνει ευκαιρίες για βελτίωση των εργασιακών σας σχέσεων. Κατάλληλη εποχή για να κάνετε ένα τσεκ-απ και να βελτιώσετε τη διατροφή σας. Αποφύγετε την καθιστική ζωή και φροντίστε να κινείστε όσο το δυνατό περισσότερο. Με την επιστροφή του Ποσειδώνα σε ορθόδρομη πορεία σάς δίνεται η ευκαιρία να ξεκαθαρίσετε κάποια θέματα με το ταίρι σας και να βάλετε γερά θεμέλια στη σχέση σας. Εσείς του 3ου δεκαημέρου αναζητάτε τη δύναμη για πλήρη αναγέννηση και πρέπει να το δουλέψετε αρκετά.</p>
      <h3>ΠΑΡΘΕΝΟΣ</h3>
      <p>Με την οικογένεια και το σπίτι θα ασχοληθείτε οι γεννημένοι το 1ο δεκαήμερο με την είσοδο του Ήλιου στον Τοξότη την Παρασκευή και θα έχετε την ευκαιρία να έρθετε πιο κοντά στα αγαπημένα σας πρόσωπα. Τώρα είναι η εποχή για να γίνουν κάποιες αλλαγές στον χώρο σας που θα τον κάνουν πιο cozy και θα του προσδώσουν θαλπωρή. Την Τρίτη, η Νέα Σελήνη στον Τοξότη δίνει ευκαιρίες για νέα ξεκινήματα και είναι μια καλή στιγμή για αγορά κατοικίας ή έναρξη της επιχείρησής σας. Την Τρίτη, επίσης, εισέρχεται η Αφροδίτη στον Αιγόκερω, που σημαίνει πως η ερωτική σας διάθεση θα είναι αυξημένη, όπως και η ανάγκη σας για ψυχαγωγία. Οι Παρθένοι του 2ου δεκαημέρου δώστε έμφαση στην προώθηση των υπηρεσιών ή των προϊόντων σας, καθώς την Τετάρτη επανέρχεται και ο Ποσειδώνας σε ορθή πορεία, οπότε θα είναι πιο ξεκάθαρες οι συνεννοήσεις σας.</p>
      <h3>ΖΥΓΟΣ</h3>
      <p>Μέσα στις επόμενες μέρες η αισιοδοξία σε συνδυασμό με τις επικοινωνιακές δεξιότητες θα σας δώσουν το προβάδισμα τους γεννημένους το 1ο δεκαήμερο, καθώς την Παρασκευή εισέρχεται ο Ήλιος στον Τοξότη και θα είναι μια καλή εποχή για εμπορικές συναλλαγές και μετακινήσεις. Η Νέα Σελήνη της Τρίτης, επίσης στον Τοξότη, σηματοδοτεί την έναρξη ενός νέου κύκλου που μπορεί να αφορά σπουδές ή μια καινούργια επαγγελματική συμφωνία. Την Τρίτη, με την είσοδο της Αφροδίτης στον Αιγόκερω, θα γίνετε πιο τρυφεροί με τα αγαπημένα σας πρόσωπα, ενώ θα αφοσιωθείτε στην οικογένεια και το σπίτι. Οι Ζυγοί του 2ου δεκαημέρου, έπειτα από πολλούς μήνες ασάφειας στον επαγγελματικό τομέα, μπορείτε να προωθήσετε τις ιδέες και τα ταλέντα σας με επιτυχία από την Τετάρτη που επιστρέφει ο Ποσειδώνας σε ορθόδρομη πορεία. Η επαναστατικότητα των γεννημένων το 3ο δεκαήμερο θα δημιουργήσει εντάσεις στην οικογένεια και μπορεί να ψυχρανθούν οι σχέσεις σας.</p>
      <h3>ΣΚΟΡΠΙΟΣ</h3>
      <p>Οι αντοχές σας είναι αυξημένες με την είσοδο του Ήλιου στον Τοξότη και μπορείτε να πετύχετε πολλά σε οικονομικές διαπραγματεύσεις και συμφωνίες οι γεννημένοι μέσα στο 1ο δεκαήμερο. Η ανάγκη σας για απόκτηση αγαθών μπορεί να σας οδηγήσει σε σπατάλες και πρέπει να είστε προνοητικοί. Με τη Νέα Σελήνη της Τρίτης θα ευνοηθούν οι υπογραφές συμβολαίων και οι επενδύσεις και θα μπορέσετε να αυξήσετε το εισόδημά σας σε σύντομο χρονικό διάστημα. Την Τρίτη, επίσης, εισέρχεται η Αφροδίτη στον Αιγόκερω και η επικοινωνία με οικείους θα είναι πιο ευχάριστη, ενώ θα ευνοηθεί το εμπόριο και ό,τι αφορά τη γνώση. Με την επιστροφή του Ποσειδώνα σε ορθή πορεία οι γεννημένοι το 2ο δεκαήμερο θα είστε οι ευνοημένοι του ζωδίου και θα είναι ιδανική εποχή για φλερτ και ερωτικό παιχνίδι. Οι Σκορπιοί του 3ου δεκαημέρου πρέπει να είστε πάρα πολύ προσεχτικοί στις μετακινήσεις και τις εμπορικές συμφωνίες.</p>
      <h3>ΤΟΞΟΤΗΣ</h3>
      <p>Με την είσοδο του Ήλιου στο ζώδιό σας την Παρασκευή ξεκινά ο μήνας των γενεθλίων σας και είναι πολύ σημαντική φάση της ζωής σας, καθώς πέφτει και η Νέα Σελήνη στο ζώδιό σας, που σημαίνει πως είναι ιδανική περίοδος για να αναγεννηθείτε, αφήνοντας πίσω οτιδήποτε προκαλεί στασιμότητα. Κάθε είδους νέα ξεκινήματα θα ευνοηθούν, οπότε θέστε στόχους, βάζοντας σε προτεραιότητα τις προσωπικές σας ανάγκες και επιθυμίες. Από την Τρίτη, που εισέρχεται η Αφροδίτη στον Αιγόκερω, αλλάζει σημαντικά η πορεία των οικονομικών σας και θα δείτε προσπάθειες προηγούμενων μηνών να καρποφορούν. Την Τετάρτη επιστρέφει ο Ποσειδώνας σε ορθή πορεία και έπειτα από πολλούς μήνες παρεξηγήσεων και ασυνεννοησίας με κάποια μέλη της οικογένειας θα είναι πιο εύκολη η επίλυση των προβλημάτων. Οι Τοξότες που είστε γεννημένοι το 3ο δεκαήμερο είστε αγχωμένοι με τα οικονομικά σας και μπορεί να κάνετε σπασμωδικές ενέργειες που δεν θα σας ωφελήσουν.</p>
      <h3>ΑΙΓΟΚΕΡΩΣ</h3>
      <p>Για τους Αιγόκερους του 1ου δεκαημέρου ξεκινά μια φάση εσωστρέφειας, κατά το οποίο θα ρίξετε το βάρος στη βελτίωση του ψυχισμού σας, επουλώνοντας πληγές του παρελθόντος. Η Νέα Σελήνη της Τρίτης στον Τοξότη ευνοεί την έναρξη κάποιων συνεδριών με έναν σύμβουλο ψυχικής υγείας και την ενασχόληση με πράγματα που θα ενδυναμώσουν την πίστη στον εαυτό σας. Την Τρίτη εισέρχεται η Αφροδίτη στο ζώδιό σας και θα ασχοληθείτε περισσότερο με την εμφάνισή σας, προκειμένου να ανακτήσετε την αυτοπεποίθησή σας. Με την επιστροφή του Ποσειδώνα σε ορθόδρομη πορεία οι γεννημένοι το 2ο δεκαήμερο μπορείτε να βάλετε μια τάξη στις σκέψεις σας και να προωθήσετε τις ιδέες σας με επιτυχία. Μπερδεμένοι είστε εσείς του 3ου δεκαημέρου με τα αισθηματικά σας και δεν μπορείτε να πάρετε αποφάσεις που θα αλλάξουν τη ζωή σας. Κάτι σας κρατά στάσιμους και πρέπει να δουλέψετε με τον εαυτό σας.</p>
      <h3>ΥΔΡΟΧΟΟΣ</h3>
      <p>Έντονη κοινωνική ζωή, κοινοί στόχοι και εφαρμογή σχεδίων υπό τη θετική επιρροή του Ήλιου, που περνά την Παρασκευή στον Τοξότη, θα ικανοποιήσουν τις προσδοκίες των γεννημένων το 1ο δεκαήμερο. Η Νέα Σελήνη της Τρίτης, επίσης στον Τοξότη, αποτελεί ιδανική στιγμή για να ξεκινήσετε ένα εγχείρημα που έχετε στα σκαριά και οποιαδήποτε ομαδική δραστηριότητα. Οι Υδροχόοι του 2ου δεκαημέρου θα ευνοηθείτε με την επιστροφή του Ποσειδώνα σε ορθόδρομη πορεία σε οικονομικό επίπεδο, καθώς οι διαπραγματεύσεις και οι συμφωνίες σας θα είναι σαφείς, δίχως να υπάρχει κίνδυνος εξαπάτησης. Μυστικά και αποκαλύψεις θα κλονίσουν την εμπιστοσύνη των γεννημένων το 3ο δεκαήμερο και θα είναι ένα διάστημα μοναχικότητας. Επαναπροσδιορίστε τις σχέσεις σας και αποφύγετε όσους έχουν μοναδικό στόχο να επωφεληθούν από εσάς. Μπορεί η διαδικασία να είναι αρκετά ψυχοφθόρα, είναι όμως ο μόνος τρόπος να απαλλαγείτε.</p>
      <h3>ΙΧΘΥΣ</h3>
      <p>Η καριέρα και οι φιλοδοξίες σας θα αποτελέσουν προτεραιότητα το προσεχές διάστημα, καθώς την Παρασκευή εισέρχεται ο Ήλιος στον Τοξότη, φωτίζοντας τον τομέα της φήμης. Την Τρίτη, η Νέα Σελήνη, επίσης στον Τοξότη, δίνει ευκαιρίες για επιτυχίες και αν προωθήσετε τα προσόντα σας στις σωστές κατευθύνσεις, θα βγείτε κερδισμένοι. Ιδανική στιγμή για το ξεκίνημα μιας διαφημιστικής καμπάνιας ή για μια ερωτική σχέση με πρόσωπο ισχύος. Οι γεννημένοι το 2ο δεκαήμερο θα έχετε μια πιο σαφή εικόνα όσον αφορά τις ανάγκες και τις προσδοκίες σας, οπότε θα μπορέσετε να κυνηγήσετε συγκεκριμένους στόχους. Η κοινωνική σας ζωή θα είναι αρκετά καλή, ενώ θα γνωρίσετε νέα πρόσωπα που θα προσελκύσουν το ενδιαφέρον σας. Οι Ιχθύς του 3ου δεκαημέρου, στην προσπάθειά σας να ικανοποιήσετε τις επιθυμίες τρίτων, έχετε αφήσει στην άκρη τις δικές σας και αυτό πρέπει να το κοιτάξετε εγκαίρως, ώστε να αποφευχθούν έντονα ξεσπάσματα.</p>
    </article>
  </body>
</html>