<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2001916/inzerillo-%C5%9Farkul-avsata-konu%C5%9Ftu-diriye-suudi-arabistan%C4%B1n-kimli%C4%9Fi-olacak"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="Inzerillo, Şarku'l Avsat'a konuştu: Diriye, Suudi Arabistan'ın kimliği olacak"/>
    <meta property="og:description" content="Suudi Arabistan Kralı Selman bin Abdulaziz’in de katıldığı “Diriye Kapısı Projesi”nin açılış töreninden saatler önce Diriye Kapısı Geliştirme Kurumu (DGDA) CEO’su Jerry Inzerillo, Şarku’l Avsat’a önemli açıklamalarda bulundu. DGDA CEO’su Inzerillo, Ş"/>
  </head>
  <body>
    <article>
      <h1>Inzerillo, Şarku'l Avsat'a konuştu: Diriye, Suudi Arabistan'ın kimliği olacak</h1>
      <address>
        <time datetime="2019-11-21T10:15:00+00:00">21 Nov 2019, 10:15</time>
      </address>
      <p>Suudi Arabistan Kralı Selman bin Abdulaziz’in de katıldığı “Diriye Kapısı Projesi”nin açılış töreninden saatler önce Diriye Kapısı Geliştirme Kurumu (DGDA) CEO’su Jerry Inzerillo, Şarku’l Avsat’a önemli açıklamalarda bulundu.<br/><br/>DGDA CEO’su Inzerillo, Şarku’l Avsat’a yaptığı açıklamada, Suudi Arabistan’ın doğum yeri olan tarihi alanın “bilinen bir kimlik” olacağını belirterek, çalışmaların bölgeyi bir cazibe merkezi haline getireceğini ifade etti.<br/><br/>Inzerillo, projeye yakın bir yerde gazetecilere yaptığı açıklamada, “Diriye’nin Suudi Arabistan’ın kültür ve kimliğini temsil eden bir öğretmen olduğunu” ifade ederken, bölgenin, müzeler ve konaklama noktalarının yanı sıra, turizm ve kültürel mirası geliştirecek büyük projelere ev sahipliği yapacağını söyledi.<br/><br/>Suudi Arabistan’ın kurulduğu bölgede yapılan tarihi projeye dikkati çeken Inzerillo, et-Tarif mahallesinin,  Suudi devletinin yönetildiği ilk mahalle olma özelliği taşıdığını belirterek, bölgenin Birleşmiş Milletler Eğitim, Bilim ve Kültür Örgütü (UNESCO) Dünya Mirası Listesi'nde yer aldığını dile getirdi.<br/><br/>Jerry Inzerillo açıklamasında, son iki yılda geliştirilen planlar ile projenin tam anlamıyla hazır olması için DGDA heyetinin çok çalıştığını belirterek, Ocak 2020’de ilk otelin açılacağını ve şimdiye dek bir milyon ağaçtan 10 bininin dikildiğini söyledi.<br/><br/>Paris’in Eyfel Kulesi, Mısır’ın piramitlerle tanındığına dikkati çeken CEO, gelişim ve tanınmışlık için gökdelenlerin olmasına gerek olmadığını belirterek, Suudi Arabistan’ın asıl imajının Suudi devletinin doğduğu yer olan Diriye olacağını söyledi.</p>
    </article>
  </body>
</html>