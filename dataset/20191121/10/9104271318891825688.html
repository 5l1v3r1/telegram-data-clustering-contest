<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/tira-una-bottigliata-in-testa-al-culmine-di-una-violenta-discussione"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-21T10:04:43+00:00"/>
    <meta property="og:title" content="Tira una bottigliata in testa al culmine di una violenta discussione e scappa"/>
    <meta property="og:description" content="La vittima è un 40enne, per lui 10 giorni di prognosi"/>
  </head>
  <body>
    <article>
      <h1>Tira una bottigliata in testa al culmine di una violenta discussione e scappa</h1>
      <h2>La vittima è un 40enne, per lui 10 giorni di prognosi</h2>
      <address>
        <time datetime="2019-11-21T10:04:43+00:00">21 Nov 2019, 10:04</time>
      </address>
      <p>Stavano litigando per futili motivi due conoscenti quando uno dei due ha pensato di concludere la discussione dando una bottigliata in testa all’altro.</p>
      <p>L’episodio è accaduto nella Valle di Mosso, la vittima, un 40enne, dopo il colpo ricevuto ha richiesto l’intervento dei Militari. Sul posto sono quindi arrivati i Carabinieri di Trivero, che, vista la situazione, hanno richiesto anche l’intervento del 118.</p>
      <p>L’uomo visitato dai sanitari se la caverà con 10 giorni di prognosi, mentre dell’aggressore si sono perse le tracce.</p>
      <p>All’arrivo delle Forze dell’ordine, infatti, si era già dileguato. I Carabinieri non sono riusciti, per ora, a rintracciarlo ma sull’accaduto stanno predisponendo un dettagliato rapporto.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/brutto-incidente-nei-pressi-di-salussola-auto-si-ribalta-e-finisce-fuori-strada"/>
        <a href="https://laprovinciadibiella.it/cronaca/diciassettenne-seguita-casa-dalla-fermata-dellautobus"/>
        <a href="https://laprovinciadibiella.it/cronaca/schianto-violento-auto-moto-prende-fuoco"/>
      </related>
    </article>
  </body>
</html>