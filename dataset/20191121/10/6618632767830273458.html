<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/megjelent_a_football_manager_2020_pc.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Megjelent a Football Manager 2020 (PC)"/>
    <meta property="og:description" content="Végre elérhető az ismert széria legújabb része, amelynek köszönhetően ismét saját klubokat pátyolgathatunk."/>
  </head>
  <body>
    <article>
      <h1>Megjelent a Football Manager 2020 (PC)</h1>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>Hi﻿r﻿detés</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>A Sports Interactive és a SEGA Europe örömmel jelentik be, hogy végre megjelent PC-re a <b>Football Manager 2020</b>, így az önjelölt menedzserek ismét órák százait tölthetik el azzal, hogy kedvenc csapatukat formálják a lehető legjobb formába. A program végleges változata egy sor változtatáson esett át béta állapota óta, köztük frissített meccs motort, kibővített játékos és klub információkat, valamint rengeteg optimalizációt és javítást eszközöltek a fejlesztők a tesztfázis alatt kapott visszajelzések alapján. Emellett elérhetővé váltak a Steam Műhely, valamint a béta és a játékbeli szerkesztők is. Továbbá a rajongók, akik már a béta során elkezdték csapatuk útjának egyengetését, játékállásukat akár átvihetik a teljes játékba is.</p>
      <figure>
        <iframe src="https://www.youtube.com/embed/FhZnNPHTzX8" width="640" height="360" data-service="Youtube" scrolling="no"/>
      </figure>
      <p>A játékosfejlesztésre koncentráló új funkciókkal (Playing Time Pathway, Development Centre) és minden klub egyedi identitásával (Club Vision)a Football Manager 2020 a nagy múltra visszatekintő sorozat eddigi leglebilincselőbb részét kínálja. A rajongók és a játékosok körében egyaránt kellemes fogadtatásban részesült Football Manager 2020 jelenleg <a href="https://www.metacritic.com/game/pc/football-manager-2020">85-ös Metacritic értékeléssel büszkélkedhet,</a> ami nagyban köszönhető a béta pozitív visszhangjának is, mely a sorozat eddigi legjobban értékelt tesztfázisa volt. A Football Manager közösség több tagja is elismerően beszélt a játék kisebb és nagyobb új funkcióiról, de a játék a Steam felületén is <a href="https://store.steampowered.com/app/1100600/Football_Manager_2020/">’Nagyon Pozitív’ összértékelésen áll.</a></p>
    </article>
  </body>
</html>