<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-arahamiya-ivanisova-povernut-do-fraktsiyi-yakshho-sudymist-fejk/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T10:53:47+00:00"/>
    <meta property="og:title" content="Арахамія: Іванісова повернуть до фракції, якщо судимість – фейк"/>
    <meta property="og:description" content="Романа Іванісова виключать із партії Слуга народу, якщо його судимість за зґвалтування неповнолітньої підтвердиться."/>
  </head>
  <body>
    <article>
      <h1>Арахамія: Іванісова повернуть до фракції, якщо судимість – фейк</h1>
      <address>
        <time datetime="2019-11-21T10:53:47+00:00">21 Nov 2019, 10:53</time>
      </address>
      <p>Романа Іванісова виключать із партії Слуга народу, якщо його судимість за зґвалтування неповнолітньої підтвердиться.</p>
      <p>Глава парламентської фракції Слуга народу Давид Арахамія під час брифінгу 21 листопада не зміг підтвердити або спростувати інформацію про судимість іншого “слуги” Романа Іванісова за зґвалтування неповнолітньої.</p>
      <p>За словами Арахамії, Іванісова виключать із партії, якщо інформація про скоєння ним злочину підтвердиться. Якщо інформація виявиться фейком, то його візьмуть назад, підкреслили в Слузі народу.</p>
      <p>Іванісов запевняє, що жодної судимості у нього немає, і для підтвердження цього відправив свого представника до Маріупольської колонії, додав Арахамія.</p>
      <p>
        <b>Читайте:</b>
        <a href="https://fakty.com.ua/ua/ukraine/20191121-zelenskyj-zmusyt-ivanisova-sklasty-mandat-yakshho-sudymist-pidtverdytsya/"> Зеленський змусить Іванісова скласти мандат, якщо судимість підтвердиться</a>
      </p>
      <blockquote>– Я подивився виступ Рябошапки (генпрокурора Руслана Рябошапки. – <b>Ред.</b>), який сказав, що перевірка підтвердила (погашення судимості. – <b>Ред</b>.). Це справа 1996 року, тому паперів і немає, – сказав Арахамія.</blockquote>
      <p>Як повідомлялося, про те, що Іванісов у 90-х був засуджений і відбував покарання за зґвалтування неповнолітньої, заявив екс-нардеп Ігор Мосійчук.</p>
      <p>20 листопада під час брифінгу генеральний прокурор України Руслан Рябошапка підтвердив, що перевірка <a href="https://fakty.com.ua/ua/ukraine/20191120-ryaboshapka-pidtverdyv-sudymist-za-zgvaltuvannya-deputata-slugy-narodu/">показала наявність фактів здійснення злочину Іванісови</a>м.</p>
      <p>На час перевірки правоохоронними органами нардеп зупинив своє членство у фракції Слуга народу.</p>
    </article>
  </body>
</html>