<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383090/kilicdaroglu-bestepeye-gidip-erdoganla-konusan-ismi-biliyorum"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T10:23:00+00:00"/>
    <meta property="og:title" content="Kılıçdaroğlu: Beştepe'ye gidip Erdoğan'la konuşan ismi biliyorum"/>
    <meta property="og:description" content="Beştepe'de Cumhurbaşkanı Erdoğan ile görüştüğü öne sürülen CHP'linin ismini bildiğini ifade eden Kılıçdaroğlu, &quot;Erdoğan’a açık ve net soruyorum. Bu haber doğru mudur, yanlış mıdır kardeşim söyle&quot; dedi"/>
  </head>
  <body>
    <article>
      <h1>Kılıçdaroğlu: Beştepe'ye gidip Erdoğan'la konuşan ismi biliyorum</h1>
      <h2>Beştepe'de Cumhurbaşkanı Erdoğan ile görüştüğü öne sürülen CHP'linin ismini bildiğini ifade eden Kılıçdaroğlu, "Erdoğan’a açık ve net soruyorum. Bu haber doğru mudur, yanlış mıdır kardeşim söyle" dedi</h2>
      <address>
        <time datetime="2019-11-21T10:23:00+00:00">21 Nov 2019, 10:23</time>
      </address>
      <p>CHP Genel Başkanı <b>Kemal Kılıçdaroğlu</b>, FOX TV'de yayınlanan Çalar Saat programında İsmail Küçükkaya'nın sorularını cevaplayarak gündeme ilişkin açıklamalarda bulundu. Kılıçdaroğlu, Sözcü yazarı Rahmi Turan'ın köşesine taşıdığı iddia ile ilgili Beştepe'de Cumhurbaşkanı Erdoğan ile görüşen ismi bildiğini belirtererek "Buradan Erdoğan’a açık ve net soruyorum. Bu haber doğru mudur, yanlış mıdır kardeşim söyle" dedi.</p>
      <h3>"ERDOĞAN'IN CHP'Yİ DAĞITMAK İÇİN ELENİNDE GELENİ YAPIYOR"</h3>
      <p>Cumhurbaşkanı ve AKP Genel Başkanı Recep Tayyip Erdoğan, Beştepe'de görüştüğü CHP'li isme "Türkiye'nin güvenliği için senin CHP Genel Başkanı olman gerekir” dediğini yazan Sözcü gazetesi yazarı Rahmi Turan'ın iddiaları ile ilgili olarak Kılıçdaroğlu, "Şaşırmadım efendim. Zaten CHP’yi nasıl dağıtırız, nasıl kendi içinde kavga çıkar diye çalışan ekipleri var. Defalarca söyledim. Arkadaşlarıma, partililere söyledim. Adamlar tutuldu paralar verildi biz bunları gayet iyi biliyoruz.Barış Pınarı Harekatı vardı o millet ittifakını nasıl dağıtırım onun hesabını yapıyor. Başka işin gücün mü yok? Erdoğan’ın CHP’yi dağıtmak için, CHP kendi içinde kavgalıdır devleti yönetemez diye bir algı oluşturmak istiyor. Devletin en kilit noktalarında kişileri devreye soktuğunu biliyorum. İsim vermek istemiyorum ama herkes biliyor. Devleti bilen herkes anlar." şeklinde konuştu.</p>
      <h3>"ERDOĞAN İLE GÖRÜŞEN CHP'Lİ İSİMİ BİLİYORUM"</h3>
      <p>Program sunucusu Küçükkaya'nın "İlk okuduğunuzda doğrudur dediniz mi?" sorusuna Kılıçdaroğlu, "Evet. İsim vermek istemiyorum." diyerek şunları kaydetti:</p>
      <blockquote>"Bu haber madem ki Türkiye’yi çalkaladı. Her konuda konuşma yapan Erdoğan niye bu konuda konuşmuyor. Yok öyle bir şey desin. Kimseyi davet etmedim, kimseyle bu konuyu hiç konuşmadım, diyemez mi? Niye demiyor? Buradan Erdoğan’a açık ve net soruyorum. Bu haber doğru mudur, yanlış mıdır kardeşim söyle. Her konuda konuşuyor. Ağzını açtığında lafları arka arkaya sıralıyor. Türkiye’nin medya ve siyaset dünyasını ilgilendiriyor. Herkes konuşuyor."</blockquote>
    </article>
  </body>
</html>