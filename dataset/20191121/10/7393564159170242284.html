<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580126/u-lvovi-pobilsae-pandusiv-adresi"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T10:03:00+00:00"/>
    <meta property="og:title" content="У Львові побільшає пандусів, - АДРЕСИ"/>
    <meta property="og:description" content="Пандуси у Львові для людей з інвалідністю встановлять у Франківському районі."/>
  </head>
  <body>
    <article>
      <h1>У Львові побільшає пандусів, - АДРЕСИ</h1>
      <address><time datetime="2019-11-21T10:03:00+00:00">21 Nov 2019, 10:03</time> by <a rel="author">Катерина Тополюк</a></address>
      <p>
        <i>Цього року у Франківському районі облаштують пандуси біля житлових будинків людей з інвалідністю. На території району планують встановити 10 пандусів.</i>
      </p>
      <p>Наразі роботи тривають біля будинку на вул. Рубчака, 12. Їх планують завершити до кінця листопада. Кошторисна вартість  складає 75 тис грн. Про це повідомили у пресслужбі Львівської міської ради. </p>
      <p>Відтак, цього року за кошти Програми забезпечення доступності житла для осіб з інвалідністю у кріслах колісних та з порушенням зору 1-ї групи, та за кошти районної адміністрації буде облаштовано пандуси в будинках на вул. Володимира Великого, 93а, 34, вул. Рудницького, 39, вул. Пулюя, 6, вул. Наукова, 30, вул. Наукова, 116, вул. Сулими, 39, вул. Грабянки, 9, а також встановлять підйомник на вул. Бойжелінського, 10.</p>
      <p>Як повідомив виконуючий директора обов'язки департаменту житлового господарства та інфраструктури ЛМР Олександр Одинець, наразі роводиться інвентаризація пішохідних переходів на території району. Планують зробити повне пристосування пішохідних переходів для забезпечення їхньої інклюзивності.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/467/dsc1995_5dd65927d6932.jpeg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/467/dsc2009_5dd65926cc2ae.jpeg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/467/dsc2000_5dd659275dc71.jpeg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/467/dsc2042_5dd6592637c05.jpeg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/467/dsc2045_5dd6592856621.jpeg"/>
        </figure>
      </slideshow>
      <p>Зазначимо, на  2020 рік наразі визначено п'ять адрес, де планують проводити заходи для забезпечення доступності особам з інвалідністю. Це вул. Чупринки, 20, вул. Наукова, 43, 49, вул. Володимира Великого, 32, вул. Володимира Великого, 26. А також включили адресу вул. Володимира Великого, 32, у цьому гуртожитку проживає активна особа з інвалідністю. Натомість, облаштувати пандус чи підйомник у цьому будинку не вдасться, відтак, подали звернення в соціальний захист на обмін квартир.</p>
      <p>Нагадаємо, від середи, 20 листопада, Фонд соціального страхування України призупинив перерахування коштів для виплати матеріального забезпечення застрахованим особам. Кому тимчасово зупинили виплату пільг можна дізнатися <a href="https://www.032.ua/news/2579982/komu-prizupinat-viplatu-socialnoi-dopomogi-perelik">ТУТ</a>. </p>
      <p>Джерело: пресслужба <a href="https://city-adm.lviv.ua/news/society/social-sphere/272915-tsoho-roku-u-frankivskomu-raioni-bude-oblashtovano-10-pandusiv-bilia-zhytlovykh-budynkiv-liudei-z-invalidnistiu">Львівської міської ради</a></p>
    </article>
  </body>
</html>