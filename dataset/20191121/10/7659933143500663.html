<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2001896/imf-ticari-gerilimler-k%C3%BCresel-%C3%B6l%C3%A7ekte-%C3%BCretimi-y%C3%BCzde-08-oran%C4%B1nda-daraltabilir"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="IMF: Ticari gerilimler küresel ölçekte üretimi yüzde 0,8 oranında daraltabilir"/>
    <meta property="og:description" content="Uluslararası Para Fonu (IMF) Başkanı Kristalina Georgieva, başta Çin ile ABD arasındaki olmak üzere uluslararası ticari gerilimlerin olası etkileri konusunda uyardı. Georgieva, söz konusu gerilimlerin gelecek yıl küresel üretimdeki GSYİH oranını yüzd"/>
  </head>
  <body>
    <article>
      <h1>IMF: Ticari gerilimler küresel ölçekte üretimi yüzde 0,8 oranında daraltabilir</h1>
      <address>
        <time datetime="2019-11-21T10:15:00+00:00">21 Nov 2019, 10:15</time>
      </address>
      <p>Uluslararası Para Fonu (IMF) Başkanı Kristalina Georgieva, başta Çin ile ABD arasındaki olmak üzere uluslararası ticari gerilimlerin olası etkileri konusunda uyardı. Georgieva, söz konusu gerilimlerin gelecek yıl küresel üretimdeki GSYİH oranını yüzde 0,8 oranında daraltabileceğine dikkat çekti.<br/><br/>Georgiva, bugün Çin Başbakanı Li Kıçiang ve Pekin’deki 5 uluslararası kuruluşun başkanları ile gerçekleştirdiği görüşmenin ardından yaptığı açıklamada dünya ekonomisinin şu an ‘eş zamanlı bir yavaşlamada’ olduğunu söyledi.<br/><br/>IMF Başkanı bu yıl küresel ekonominin yüzde 90’ının geçen yıla oranla yavaşladığını belirttiği açıklamasında 2 yıl önce, yani ABD- Çin ticaret savaşı öncesinde dünya ekonomilerinin yüzde 75’inin büyümekte olduğuna dikkat çekti.<br/><br/>DPA’nın haberine göre IMF Başkanı, mevcut küresel ekonomik yavaşlamanın arkasında birçok faktörün olduğunu ifade etti. Ticari gerilimlerin ve belirsizliğin ise kilit faktörler olduğunun altını çizdi.<br/><br/>IMF, Çin ekonomisinin gelecek yıl yüzde 6'ya düşmeden önce bu yıl yüzde 6,1 oranında büyümesini bekliyor.<br/><br/>Dünyanın en büyük ikinci ekonomisine sahip ülkesi olan Çinbu yılın üçüncü çeyreğinde yüzde 6 oranında büyüme kaydetti. Bu, artan borç baskısı ve ABD ile olan ticaret savaşı nedeniyle yaklaşık 30 yılın en düşük seviyesi olarak kayıtlara geçti.</p>
    </article>
  </body>
</html>