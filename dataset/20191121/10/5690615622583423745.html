<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836987-prezident-khoche-rezultativ-po-spravakh-maydanu-do-20-lyutogo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T10:08:00+00:00"/>
    <meta property="og:title" content="Президент хоче результатів по &quot;справах Майдану&quot; до 20 лютого"/>
    <meta property="og:description" content="КИЇВ. 21 листопада. УНН. Президент України Володимир Зеленський хоче отримати перші результати по &quot;справах Майдану&quot; вже до 20 лютого 2020 року. Про це він …"/>
  </head>
  <body>
    <article>
      <h1>Президент хоче результатів по "справах Майдану" до 20 лютого</h1>
      <address><time datetime="2019-11-21T10:08:00+00:00">21 Nov 2019, 10:08</time> by <a rel="author">Антоніна Карташева</a></address>
      <p><b>КИЇВ. 21 листопада. УНН.</b> Президент України Володимир Зеленський хоче отримати перші результати по "справах Майдану" вже до 20 лютого 2020 року. Про це він повідомив родинам загиблих під час подій на Майдані після урочистої промови до Дня Гідності і Свободи, передає кореспондент <b>УНН</b>.</p>
      <p>Родини загиблих звернулися до Зеленського з проханням пришвидшити розслідування по "справах Майдану" і запросили на молебень до Михайлівського собору 20 лютого 2020 року, на що Президент відповів:</p>
      <p>"Я вам обіцяю, все зроблю. Все, що ви сказали… Будемо зустрічатися. Було би добре, щоб ми 20 лютого вже з якимось результатом зустрілися".</p>
      <p>Нагадаємо, сьогодні, 21 листопада, в Україні відзначають <a href="https://www.unn.com.ua/uk/news/1836962-ukrayina-vidznachaye-den-gidnosti-ta-svobodi-2?fbclid=IwAR3r12S8naPyASBC4qbxKlog4FEFAFgcsQsJ24qALqWudq1u-DKQsRh8yQM">День Гідності та Свободи</a> - у день початку подій, які стали для України історичними: Помаранчевої революції 2004 року та Революції Гідності 2013 року.</p>
    </article>
  </body>
</html>