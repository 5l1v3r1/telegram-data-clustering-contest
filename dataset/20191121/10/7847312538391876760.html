<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473971-budka-gani-jaskowiaka-takie-zachowanie-jest-niepowazne"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T10:02:27+00:00"/>
    <meta property="og:title" content="W KO iskrzy! Budka gani Jaśkowiaka: Takie zachowanie jest niepoważne. Poseł stawia na Kidawę-Błońską: Ma większe szanse"/>
    <meta property="og:description" content="&quot;Każdy ma prawo się zgłosić, jesteśmy demokratycznym ugrupowaniem, najbardziej demokratycznym jeśli chodzi o sposób wyłaniania nie tylko przewodniczącego, ale również kandydata na prezydenta&quot;."/>
  </head>
  <body>
    <article>
      <h1>W KO iskrzy! Budka gani Jaśkowiaka: Takie zachowanie jest niepoważne. Poseł stawia na Kidawę-Błońską: Ma większe szanse</h1>
      <address><time datetime="2019-11-21T10:02:27+00:00">21 Nov 2019, 10:02</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Nie podoba mi się formuła tajemniczości przy zgłaszaniu kandydatury Jacka Jaśkowiaka w prawyborach prezydenckich w PO, uważam, że można to było zrobić inaczej - powiedział w czwartek szef klubu KO Borys Budka.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/473879-jaskowiak-kontrkandydatem-kidawy-blonskiej-w-prawyborach">Jaśkowiak kontrkandydatem Kidawy-Błońskiej w prawyborach w KO! „Polska potrzebuje silnej prezydentury”</a></p>
      <p>
        <a href="https://wpolityce.pl/polityka/473904-kidawa-blonska-wolalabym-sie-dowiedziec-o-tym-od-jaskowiaka">Zgrzyt w Platformie! Kidawa-Błońska zaskoczona kandydaturą Jaśkowiaka: „Wolałabym się dowiedzieć o tym od niego”</a>
      </p>
      <p>
        <a href="https://wpolityce.pl/polityka/473876-kulisy-organizacji-prawyborow-w-platformie">Czy Jaśkowiak uratuje PO i Schetynę? Kulisy organizacji prawyborów w Platformie: „Historia powtarza się jako farsa”</a>
      </p>
      <p>W środę wolę startu w prawyborach prezydenckich w Koalicji Obywatelskiej zadeklarował prezydent Poznania Jacek Jaśkowiak, który swoje zgłoszenie przysłał we wtorek wieczorem pocztą i przez to został przez niektórych polityków PO nazwany „kandydatem z koperty”. Początkowo nie było wiadomo, czyje zgłoszenie jest w tej kopercie i dopiero wieczorem Jaśkowiak oświadczył, że postanowił przystąpić do prawyborów.</p>
      <p>Kandydatów do prawyborów ma w piątek zatwierdzić zarząd PO, ale wiele wskazuje na to, że to właśnie między Jaśkowiakiem a Małgorzatą Kidawą-Błońską dojdzie do przedwyborczej rywalizacji.</p>
      <p>Budka zapytany w czwartek przez dziennikarzy o kandydaturę Jaśkowiaka powiedział, że jest on bardzo dobrym prezydentem Poznania.</p>
      <blockquote>Znam go, szanuję, uważam, że robi dużo dobrych rzeczy, nie podoba mi się tylko ta formuła takiej tajemniczości, bo można to było zrobić inaczej</blockquote>
      <p>— powiedział dodał szef klubu KO.</p>
      <blockquote>Uważam, że to poważny polityk i 14 grudnia będziemy oceniać na konwencji Platformy Obywatelskiej, która z tych dwóch kandydatur jest lepsza</blockquote>
      <p>— dodał.</p>
      <p>Zaznaczył, że jego nikt o podpisy pod kandydaturą Jaśkowiaka nie prosił, może wiedząc, że podpisał się pod kandydaturą Kidawy-Błońskiej.</p>
      <blockquote>Każdy ma prawo się zgłosić, jesteśmy demokratycznym ugrupowaniem, najbardziej demokratycznym jeśli chodzi o sposób wyłaniania nie tylko przewodniczącego, ale również kandydata na prezydenta</blockquote>
      <p>— przekonywał.</p>
      <p>Budka został też zapytany, kto jego zdaniem z dwojga kandydatów ma większe szanse.</p>
      <blockquote>Na tę chwilę uważam, że Małgorzata Kidawa-Błońska ma większe szanse, większą rozpoznawalność, zrobiła już dużą pracę, natomiast nie przekreślam żadnej kandydatury. Do 14 grudnia mamy czas, by merytorycznie ocenić te dwie osoby</blockquote>
      <p>— powiedział.</p>
      <p>Z kolei w programie „Tłit” dodał, że zachowanie Jaśkowiaka było „dosyć niepoważne”.</p>
      <p>ZOBACZ TEŻ: <a href="https://wpolityce.pl/polityka/473912-kandydatura-jaskowiaka-moze-sporo-namieszac">Jeżeli z prawyborami w PO jest tak, jak mówił Sikorski, to zwycięzcę już znamy. W innym przypadku, nic nie jest pewne</a></p>
      <p>
        <a href="https://wpolityce.pl/polityka/473930-budka-narzeka-na-prawyborymozna-bylo-przyjac-inna-formule">Podobno tacy z nich demokraci! Budka narzeka na prawybory i kandydaturę Jaśkowiaka? „Byłem zwolennikiem szybszych decyzji”</a>
      </p>
      <p>Zapowiedział, że w piątek zarząd PO będzie „sporządzać listę kandydatów do procesu nominacyjnego”, a konwencja krajowa PO 14 grudnia będzie dokonywać ostatecznego wyboru</p>
      <p>WKT/Tłit/PAP</p>
    </article>
  </body>
</html>