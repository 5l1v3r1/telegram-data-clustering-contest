<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/dsns-poperedila-pro-pogirshennya-pogodnih-umov-330391_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T10:25:00+00:00"/>
    <meta property="og:title" content="ДСНС попередила про погіршення погодних умов"/>
    <meta property="og:description" content="Найсильніші пориви вітру можливі у Приазов'ї."/>
  </head>
  <body>
    <article>
      <h1>ДСНС попередила про погіршення погодних умов</h1>
      <h2>Найсильніші пориви вітру можливі у Приазов'ї.</h2>
      <address>
        <time datetime="2019-11-21T10:25:00+00:00">21 Nov 2019, 10:25</time>
      </address>
      <p>Державна служба з надзвичайних ситуаціях попередила про погіршення погодних умов та посилення поривів вітру. Місцями вітер досягатиме 28 м/с.</p>
      <p>"За прогнозами УкрГідрометцентру, 21 листопада в Україні пориви вітру 15-20 м/с, у Приазов'ї 25-28 м/с", - йдеться у повідомленні.</p>
      <p>У Києву та Київській області 21 листопада пориви вітру досягатимуть 15-18 м/с.</p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a></b> з великою кількістю днів з плюсовою температурою, більшою, ніж у попередні роки.</p>
      <p>За її словами, зміни клімату передбачають збільшення кількості днів із температурами вище 0 взимку, але при цьому кількість днів із температурою -10…-20 не змінюється – в залежності від регіону кількість таких днів може бути 2-3 за сезон, тоді як переважатиме протягом зими температура від -5 до +5 градусів.</p>
      <p>Також вона наголосила, що перші 9 місяців поточного року вже показали, що рік, включно із зимою, буде теплішим за попередні.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>