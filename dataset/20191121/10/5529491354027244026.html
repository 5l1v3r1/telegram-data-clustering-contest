<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/elezioni-emilia-romagna-bonaccini-pd-3119832/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T10:36:38+00:00"/>
    <meta property="og:title" content="Elezioni Emilia Romagna, Bonaccini toglie il simbolo del PD dai suoi manifesti"/>
    <meta property="og:description" content="ROMA – Il governatore in carica dell’Emilia Romagna Stefano Bonaccini, candidato anche per le prossime elezioni regionali, ha deciso di eliminare il simbolo del Partito Democratico dai suoi manifesti elettorali. A notarlo è stato il quotidiano Libero. Il Giornale poi ha cercato di mettere insieme tutti gli smarcamenti di Bonaccini dal suo partito. A partire dal caso Bibbiano: “Se qualcuno ha sbagliato – ha detto il governatore – e solo la magistratura può accertarlo, deve pagare senza sconti: non può avere una seconda possibilità chi commette reati contro un bambino e la sua famiglia”. Il candidato ha però comunque precisato: “Sotto inchiesta ci sono persone che hanno un nome e un cognome e fatti, gravissimi se confermati, molto circostanziati, non la Regione. Che, anzi, si costituirà parte civile per la tutela di tutti i minori”. E ha colto l’occasione per ribadire: “Nessuno deve essere allontanato ingiustamente, ma nemmeno uno lasciato in una famiglia che non se ne prende cura o, peggio, lo maltratta, come…"/>
  </head>
  <body>
    <article>
      <h1>Elezioni Emilia Romagna, Bonaccini toglie il simbolo del PD dai suoi manifesti</h1>
      <address><time datetime="2019-11-21T10:36:38+00:00">21 Nov 2019, 10:36</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/bonaccini_ansa.jpg"/>
        <figcaption>Stefano Bonaccini (foto Ansa)</figcaption>
      </figure>
      <p>ROMA – Il governatore in carica dell’Emilia Romagna Stefano Bonaccini, <a href="https://www.blitzquotidiano.it/politica-italiana/sondaggio-emilia-romagna-bonaccini-3119475/">candidato anche per le prossime elezioni regionali,</a> ha deciso di eliminare il simbolo del Partito Democratico dai suoi manifesti elettorali. A notarlo è stato il quotidiano Libero. Il Giornale poi ha cercato di mettere insieme tutti gli smarcamenti di Bonaccini dal suo partito.</p>
      <p>A partire dal caso Bibbiano: “Se qualcuno ha sbagliato – ha detto il governatore – e solo la magistratura può accertarlo, deve pagare senza sconti: non può avere una seconda possibilità chi commette reati contro un bambino e la sua famiglia”. Il candidato ha però comunque precisato: “Sotto inchiesta ci sono persone che hanno un nome e un cognome e fatti, gravissimi se confermati, molto circostanziati, non la Regione. Che, anzi, si costituirà parte civile per la tutela di tutti i minori”. E ha colto l’occasione per ribadire: “Nessuno deve essere allontanato ingiustamente, ma nemmeno uno lasciato in una famiglia che non se ne prende cura o, peggio, lo maltratta, come purtroppo vediamo quotidianamente dai fatti di cronaca”.</p>
      <figure>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">
          <img src="https://static.blitzquotidiano.it/wp/wp-content/uploads/2019/11/luigi-di-maio-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">M5s, su Rousseau vince no. Di Maio: “Candidati da soli in Emilia-Romagna e Calabria”</a>
      </h3>
      <figure>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">
          <img src="https://static.blitzquotidiano.it/wp/wp-content/uploads/2019/11/sardine_modena_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">Le Sardine pubblicano il loro manifesto: “Cari populisti, la festa è finita”</a>
      </h3>
      <p>Bonaccini, nota sempre il Giornale, già in passato si era opposto anche alla plastic tax: “La tassa sulla plastica, se non si mettono alcuni correttivi e incentivi, la paghiamo qui, non altrove”. Ma anche sul tema auto aziendali era stato molto preciso: “La questione auto aziendali, gestita come peggio si potesse, qui dove cresciamo più di tutti e con la disoccupazione al 5%, rischia di farci pagare un prezzo alto. Sono bombardato dai nostri elettori, non dagli altri”. Ma non solo. Bonaccini ha cercato di smarcarsi dal partito anche sullo Ius Soli: “Un bambino che nasce e studia in italia deve essere italiano come gli altri. Ma il messaggio comunicativo non deve diventare che quella è una priorità del Paese”.</p>
      <p>Fonte: Libero, Il Giornale.</p>
    </article>
  </body>
</html>