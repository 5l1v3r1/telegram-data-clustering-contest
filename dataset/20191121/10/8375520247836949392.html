<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sadoviy-otrimav-privit-vid-holodnickogo-video-641442.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T10:58:48+00:00"/>
    <meta property="og:title" content="Садовий отримав «привіт від Холодницького» (відео)"/>
    <meta property="og:description" content="Мер Львова розповів про підозру від Антикорупційної прокуратури"/>
  </head>
  <body>
    <article>
      <h1>Садовий отримав «привіт від Холодницького» (відео)</h1>
      <address>
        <time datetime="2019-11-21T10:58:48+00:00">21 Nov 2019, 10:58</time>
      </address>
      <h4>Мер Львова розповів про підозру від Антикорупційної прокуратури</h4>
      <p>Спеціалізована антикорупційна прокуратура оголосила про підозру у зловживанні владою міському голові Львова Андрію Садовому. Про це він повідомив у своєму Facebook.</p>
      <p>«Привіт» від Холодницького. Щойно прокурори САП вручили підозру. Розпочинаємо захист», - підписав він своє відеозвернення. </p>
      <p>«Щойно прокурори Холодницького вручили мені повідомлення про підозру. Про що йдеться? У 2015 році місто Львів на відкритому інвестиційному конкурсі залучило інвестора – компанію CTP. Ми від цієї компанії за землю отримали 54 млн грн. Було поле, де корови паслися. На цьому полі компанія має збудувати індустріальний парк. Починаючи з 2015-2016 рр. і далі – блокування зі всіх сторін. На рівні влади держави, генеральної прокуратури. На той час компанія CTP збудувала парки в Румунії, в інших країнах», – заявив Садовий.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fandriy.sadovyi%2Fvideos%2F571265123648847%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>За даними <a href="https://zaxid.net/prokurori_sap_vruchili_andriyu_sadovomu_ofitsiynu_pidozru_n1493337">Zaxid.net</a>. один з найбільших індустріальних девелоперів Європи нідерландська компанія CTP у 2015 році перемогла в міжнародному конкурсі на управління майбутнім індустріальним парком площею понад 23 га у промисловій зоні Рясне-2. Відповідно до грошової оцінки, голландці заплатили за землю 52 млн грн і зобов'язались інвестувати в інфраструктуру парку 50 млн євро, залучити потужних виробників та створити понад 3000 нових робочих місць. Втім, будівництво індустріального парку поки так і не почалося через відкрите кримінальне провадження і через протести місцевих мешканців, які вважали що ця земля належить їм. У листопаді 2017 року Львівська міська рада підписала з місцевими мешканцями меморандум про порозуміння.</p>
      <related>
        <a href="https://glavcom.ua/country/politics/sirojid-stala-novoju-liderkoju-partiji-samopomich-633783.html"/>
        <a href="https://glavcom.ua/country/politics/sadoviy-proponuje-vdvichi-zmenshiti-kilkist-deputativ-lvivskoji-miskradi-626527.html"/>
        <a href="https://glavcom.ua/news/antikorupciyna-prokuratura-oskarzhila-zapobizhni-zahodi-kondzeli-ta-lisnichiy-641414.html"/>
      </related>
    </article>
  </body>
</html>