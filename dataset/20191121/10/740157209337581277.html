<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/inwestycje/gminy-przekazuja-coraz-wiecej-terenow-pod-budownictwo-mieszkaniowe-komu,135320.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T10:45:00+00:00"/>
    <meta property="og:title" content="Gminy przekazują coraz więcej terenów pod budownictwo mieszkaniowe. Komu?"/>
    <meta property="og:description" content="Jak wynika z danych GUS, w 2018 r. gminy przekazały inwestorom pod budownictwo mieszkaniowe 874,6 ha gruntów. To najwięcej od kilku lat."/>
  </head>
  <body>
    <article>
      <h1>Gminy przekazują coraz więcej terenów pod budownictwo mieszkaniowe. Komu?</h1>
      <address><time datetime="2019-11-21T10:45:00+00:00">21 Nov 2019, 10:45</time> by <a rel="author">AW  </a></address>
      <h4>Jak wynika z danych GUS, w 2018 r. gminy przekazały inwestorom pod budownictwo mieszkaniowe 874,6 ha gruntów. To najwięcej od kilku lat.</h4>
      <hr/>
      <ul>
        <li>
          <b>Główny Urząd Statystyczny opublikował raport "Gospodarka mieszkaniowa i infrastruktura komunalna w 2018 r."</b>
        </li>
        <li>
          <b>Podał w nim m.in. dane dotyczące przekazanych przez gminy gruntów pod budownictwo zarówno jednorodzinne, jak i wielorodzinne.</b>
        </li>
        <li>
          <b>Jak można wywnioskować z raportu, dominują grunty przekazane osobom fizycznym  budującym własne domy, ale w niektórych regionach można zauważyć wysoki udział terenów, jakie trafiły w ręce deweloperów.</b>
        </li>
      </ul>
      <p>W 2018 r. gminy przekazały inwestorom pod budownictwo mieszkaniowe 874,6 ha gruntów. Dla porównania w roku 2013 było to 738 ha, a w 2017 - 815 ha.</p>
      <figure>
        <img src="https://pliki.portalsamorzadowy.pl/i/15/03/23/150323.jpg"/>
        <figcaption>Źródło: GUS</figcaption>
      </figure>
      <p>Z przekazanych inwestorom w 2018 r. gruntów 81,7 proc. przeznaczono pod budownictwo mieszkaniowe jednorodzinne. Z ogólnej powierzchni gruntów przekazanych pod budownictwo mieszkaniowe 58,6 proc. stanowiły grunty w miastach.</p>
      <h3>Przekazane grunty w regionach</h3>
      <p>W całkowitej powierzchni gruntów przekazanych w 2018 r. pod budownictwo mieszkaniowe największe udziały miały województwa dolnośląskie (14,3 proc.), śląskie (11,3 proc.), warmińsko-mazurskie (10,5 proc.) i wielkopolskie (9,5 proc.), najmniejsze zaś – świętokrzyskie (1,3 proc.), podlaskie (1,5 proc.) oraz lubelskie (2,7 proc.) i opolskie (2,8 proc.).</p>
      <figure>
        <img src="https://pliki.portalsamorzadowy.pl/i/15/03/19/150319.jpg"/>
        <figcaption>Źródło: Raport GUS</figcaption>
      </figure>
      <p>W odniesieniu do gruntów znajdujących się w zasobach gmin z przeznaczeniem pod budownictwo mieszkaniowe najwięcej gruntów przeznaczono na ten cel w województwach: warmińsko-mazurskim (6,2 proc.), wielkopolskim (6 proc.), kujawsko-pomorskim (5,8 proc.) oraz podkarpackim (4,2 proc.), najmniej zaś w małopolskim (0,8 proc.), łódzkim (1,5 proc.), podlaskim (1,9 proc.) i pomorskim (2,6 proc.).</p>
      <p>W ogólnej powierzchni gruntów (28 308,6 ha) znajdujących się w zasobie gminnym przeznaczonych pod budownictwo mieszkaniowe, budownictwo jednorodzinne stanowi 78,7 proc., z czego w miastach – 64,9 proc., na wsi – 97 proc.</p>
      <p>Najwyższy udział w całkowitej powierzchni gruntów przekazanych pod zabudowę jednorodzinną miały województwa dolnośląskie (13,9 proc.), śląskie (11,6 proc.) i warmińsko-mazurskie (11,3 proc.).</p>
      <p>W województwach pomorskim (17,8 proc.), dolnośląskim (16,3 proc.) oraz wielkopolskim i śląskim (po 10,2 proc.) najwięcej gruntów przekazano zaś pod budownictwo wielorodzinne.</p>
      <figure>
        <img src="https://pliki.portalsamorzadowy.pl/i/15/03/20/150320.jpg"/>
        <figcaption>Źródło: Raport GUS</figcaption>
      </figure>
      <p>Najmniej gruntów przekazanych inwestorom pod budownictwo mieszkaniowe przeznaczono pod budownictwo spółdzielcze (0,2 proc.), towarzystw budownictwa społecznego (2,2 proc.) i komunalne (3 proc.), a najwięcej (69,2 proc.) pod budownictwo prywatne (osób fizycznych).</p>
      <p>Jak wynika z danych GUS, w ubiegłym roku inwestorom pod budownictwo spółdzielcze nie przekazano żadnym gruntów aż w 11 województwach. Pod inwestycje Towarzystw Budownictwa Społecznego nie przekazywano gruntów w 4 regionach, a pod komunalne w 1. Choć zdecydowana większość gruntów pod budownictwo trafiła w w 2018 r. w ręce osób fizycznych, jednak regiony różnią się tu znaczne. Rożne jest też podejście do deweloperów. O ile w świętokrzyskim udział przekazanych gruntów spółkom wynosił niewiele ponad 4 proc., w śląskim czy warmińsko- mazurskim - przekroczył 40 proc.</p>
      <figure>
        <img src="https://pliki.portalsamorzadowy.pl/i/15/03/21/150321.jpg"/>
        <figcaption>Źródło: Raport GUS</figcaption>
      </figure>
      <p> </p>
    </article>
  </body>
</html>