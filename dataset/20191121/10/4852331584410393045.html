<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/samsung-galaxy-s10-lite-nuovi-dettagli/"/>
    <meta property="og:site_name" content="Webnews"/>
    <meta property="article:published_time" content="2019-11-21T10:18:00+00:00"/>
    <meta property="og:title" content="Samsung Galaxy S10 Lite, nuovi dettagli (update)"/>
    <meta property="og:description" content="Il Samsung Galaxy S10 Lite dovrebbe avere uno schermo da 6,7 pollici, processore Snapdragon 855 e tre fotocamere posteriori da 48, 12 e 5 megapixel."/>
  </head>
  <body>
    <article>
      <h1>Samsung Galaxy S10 Lite, nuovi dettagli (update)</h1>
      <h2>Il Samsung Galaxy S10 Lite dovrebbe avere uno schermo da 6,7 pollici, processore Snapdragon 855 e tre fotocamere posteriori da 48, 12 e 5 megapixel.</h2>
      <address><time datetime="2019-11-21T10:18:00+00:00">21 Nov 2019, 10:18</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><b>Aggiornamento</b>: secondo il sito <a href="https://www.91mobiles.com/hub/samsung-galaxy-a51-s10-note-10-lite-india-launch-december-2019-exclusive/">91mobiles.com</a>, il Galaxy S10 Lite verrà annunciato in India a dicembre, insieme al Galaxy Note 10 Lite e al <a href="https://www.webnews.it/2019/11/12/samsung-galaxy-a51-fotocamera-frontale-in-display/">Galaxy A51</a>.</p>
      <p>Da qualche settimana circolano <a href="https://www.webnews.it/2019/10/17/samsung-galaxy-s10-lite-possibili-specifiche/">indiscrezioni</a> sul <b>Galaxy S10 Lite</b>, uno smartphone più economico del <a href="https://www.webnews.it/speciale/samsung-galaxy-s10/">Galaxy S10e</a> che dovrebbe avere diverse caratteristiche in comune con il <a href="https://www.webnews.it/2019/10/11/samsung-galaxy-s10-lite-galaxy-a91/">Galaxy A91</a>. Un noto leaker ha svelato nuovi dettagli sul dispositivo che <a href="https://www.webnews.it/recensioni/produttore/samsung/">Samsung</a> potrebbe annunciare nelle prossime settimane.</p>
      <p>Anche se appartiene alla serie Galaxy S10, il Galaxy S10 Lite avrà probabilmente un design differente. Si prevede infatti uno schermo Super AMOLED Infinity-U da <b>6,7 pollici</b> con risoluzione full HD+. Ciò significa che non ci sarà un foro per la fotocamera frontale, ma un tradizionale <b>notch a goccia</b>. La dotazione hardware dovrebbe comprendere inoltre il processore octa core Snapdragon 855, <b>8 GB di RAM</b>, 128 GB di storage e batteria da 4.500 mAh, forse con supporto alla ricarica rapida da 45 Watt.</p>
      <p>Secondo il noto leaker Ishan Agarwal, il Galaxy S10 Lite avrà tre fotocamere posteriori con sensori da <b>48, 12 e 5 megapixel</b> (standard, grandangolare e profondità), mentre la fotocamera frontale avrà un sensore da <b>32 megapixel</b>. La maggiore risoluzione non è tuttavia sinonimo di maggiore qualità. Tra l’altro non avrebbe senso offrire uno smartphone più economico che scatta foto migliori degli altri tre modelli della serie.</p>
      <figure>
        <iframe data-src="https://twitter.com/ishanagarwal24/status/1196753599734243328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il Galaxy S10 Lite arriverà sul mercato in almeno tre colorazioni: bianco, nero e blu. Il sistema operativo dovrebbe essere <b>Android 10</b> con interfaccia One UI 2.0. Solitamente i primi smartphone con l’ultima versione di Android sono i nuovi modelli della serie Galaxy S, quindi il Galaxy S10 Lite potrebbe debuttare dopo i <a href="https://www.webnews.it/2019/11/18/samsung-galaxy-s11-nuove-funzionalita-fotografiche/">Galaxy S11</a>. Se il lancio verrà anticipato, il sistema operativo sarà certamente Android 9 Pie.</p>
      <p>Se vuoi aggiornamenti su <i>Samsung Galaxy S10 Lite, nuovi dettagli (update)</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>