<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960760"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T10:50:58+00:00"/>
    <meta property="og:title" content="‘మహా’ ప్రతిష్టంభనకు శుక్రవారంతో తెర?"/>
    <meta property="og:description" content="ADVT న్యూఢిల్లీ : కొన్ని రోజులుగా సాగుతున్న మహారాష్ట్ర ప్రతిష్టంభనకు శుక్రవారంతో తెరపడనుందా? అంటే కాంగ్రెస్ వర్గాలు అవుననే అంటున్నాయి. కాంగ్రెస్ పార్టీ జాతీయ ప్రధాన కార్యదర్శి, రాహుల్ గాంధీకి అత్యంత సన్నిహితుడైన కేసీ వేణుగోపాల్ మాట్లాడుతూ... ‘‘మహారాష్ట్రలో నెలకొన్న తాజా పరిస్థితిపై సీడబ్ల్యూసీ’లో చర్చించాం. ఎన్సీపీ, కాంగ్రెస్ మధ్య చర్చలు మాత్రం గురువారం కూడా నడుస్తాయి. శుక్రవారం రోజు తుది నిర్ణయానికి రావొచ్చు’’ అని ప్రకటించారు.  మరోవైపు శివసేన సీనియర్ నేత సంజయ్ రావత్ గురువారం ఉదయం ఎన్సీపీ అధినేత శరద్‌ పవార్‌తో భేటీ అయ్యారు. ఈ సందర్భంగా ఆయన మాట్లాడుతూ... ప్రభుత్వ ఏర్పాటుకు కావల్సిన చర్చలు సాగుతున్నాయని, డిసెంబర్ 1 నాటికి పూర్తి స్థాయిలో ప్రభుత్వమేర్పడే అవకాశాలున్నాయని ప్రకటించారు. ఇప్పటికే శివసేన, ఎన్సీపీ, కాంగ్రెస్ మధ్య ప్రభుత్వ ఏర్పాటుకు కావల్సిన చర్చలు పూర్తయ్యాయని తెలిపారు. అంతేకాకుండా ఓ అడుగు ముందుకేసి స్వీట్లకు కూడా ఆర్డర్ చేశామని సంజయ్ రౌత్ ప్రకటించారు.  అయితే సీఎం పదవిని మాత్రం శివసేన, ఎన్సీపీ వర్గాలు చెరో రెండున్నరేళ్లు పంచుకోవాలని భావిస్తున్నట్లు తెలుస్తోంది. మొదటి రెండున్నరేళ్లు శివసేన, ఆ తర్వాతి రెండున్నరేళ్లు…"/>
  </head>
  <body>
    <article>
      <h1>‘మహా’ ప్రతిష్టంభనకు శుక్రవారంతో తెర?</h1>
      <address>
        <time datetime="2019-11-21T10:50:58+00:00">21 Nov 2019, 10:50</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>న్యూఢిల్లీ :</b> కొన్ని రోజులుగా సాగుతున్న మహారాష్ట్ర ప్రతిష్టంభనకు శుక్రవారంతో తెరపడనుందా? అంటే కాంగ్రెస్ వర్గాలు అవుననే అంటున్నాయి. కాంగ్రెస్ పార్టీ జాతీయ ప్రధాన కార్యదర్శి, రాహుల్ గాంధీకి అత్యంత సన్నిహితుడైన కేసీ వేణుగోపాల్ మాట్లాడుతూ... ‘‘మహారాష్ట్రలో నెలకొన్న తాజా పరిస్థితిపై సీడబ్ల్యూసీ’లో చర్చించాం. ఎన్సీపీ, కాంగ్రెస్ మధ్య చర్చలు మాత్రం గురువారం కూడా నడుస్తాయి. శుక్రవారం రోజు తుది నిర్ణయానికి రావొచ్చు’’ అని ప్రకటించారు.  మరోవైపు శివసేన సీనియర్ నేత సంజయ్ రావత్ గురువారం ఉదయం ఎన్సీపీ అధినేత శరద్‌ పవార్‌తో భేటీ అయ్యారు. ఈ సందర్భంగా ఆయన మాట్లాడుతూ... ప్రభుత్వ ఏర్పాటుకు కావల్సిన చర్చలు సాగుతున్నాయని, డిసెంబర్ 1 నాటికి పూర్తి స్థాయిలో ప్రభుత్వమేర్పడే అవకాశాలున్నాయని ప్రకటించారు. ఇప్పటికే శివసేన, ఎన్సీపీ, కాంగ్రెస్ మధ్య ప్రభుత్వ ఏర్పాటుకు కావల్సిన చర్చలు పూర్తయ్యాయని తెలిపారు. అంతేకాకుండా ఓ అడుగు ముందుకేసి స్వీట్లకు కూడా ఆర్డర్ చేశామని సంజయ్ రౌత్ ప్రకటించారు.  అయితే సీఎం పదవిని మాత్రం శివసేన, ఎన్సీపీ వర్గాలు చెరో రెండున్నరేళ్లు పంచుకోవాలని భావిస్తున్నట్లు తెలుస్తోంది. మొదటి రెండున్నరేళ్లు శివసేన, ఆ తర్వాతి రెండున్నరేళ్లు ఎన్సీపీ సీఎం కుర్చీలో ఉండేలా ప్రణాళికలు రూపొందించినట్లు ఎన్సీపీ సీనియర్ నేత ఒకరు తెలిపారు. డిప్యూటీ సీఎం పదవి మాత్రం కాంగ్రెస్సే ఐదేళ్లూ పూర్తిగా అనుభవిస్తుందని ఆయన స్పష్టం చేశారు.</p>
    </article>
  </body>
</html>