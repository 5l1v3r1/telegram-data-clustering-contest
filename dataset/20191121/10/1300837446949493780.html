<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/21/migranti-open-arms-soccorsa-barca-con-73-persone-a-bordo.-molti-minori-soli_10822e61-70ef-4282-8dbd-8c37fdfa0bd7.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T10:48:56+00:00"/>
    <meta property="og:title" content="Migranti, Open Arms: 'Soccorsa barca con 73 persone a bordo. Molti minori soli'"/>
    <meta property="og:description" content="Volontari a bordo dell'imbarcazione spagnola, 'sono 24' (ANSA)"/>
  </head>
  <body>
    <article>
      <h1>Migranti, Open Arms: 'Soccorsa barca con 73 persone a bordo. Molti minori soli'</h1>
      <h2>Volontari a bordo dell'imbarcazione spagnola, 'sono 24'</h2>
      <address><time datetime="2019-11-21T10:48:56+00:00">21 Nov 2019, 10:48</time> by <a rel="author">Redazione ANSA</a></address>
      <p>Open Arms ha soccorso all'alba una barca alla deriva con 73 persone a bordo. Lo annuncia la stessa Ong su Twitter spiegando che sul natante ci sono "69 uomini, 4 donne, 2 bimbi di 4 e 3 anni e 24 minori che viaggiavano soli".</p>
      <p>I volontari riportano anche "<b>casi di shock traumatico, ustioni di secondo e terzo grado, ferite da armi da fuoco, ipotermia grave, disidratazione</b>". </p>
      <p>Sul barcone soccorso questa mattina all'alba da Open Arms ci sono "tanti minori che stanno viaggiando completamente soli". A riferirlo sono due volontari di Emergency, Gabriella e Ahmed, rispettivamente infermiera e mediatore culturale a bordo dell'imbarcazione dell'ong spagnola che ha tratto in salvo 73 persone al largo della Libia, a 50 miglia a nord di Az Zawiya. </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>