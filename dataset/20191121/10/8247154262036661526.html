<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kremenchucki-uchni-vchilisya-korisnomu-perekusu-ta-zdorovomu-harchuvannyu-u-shkoli"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T10:30:00+00:00"/>
    <meta property="og:title" content="Кременчуцькі учні вчилися корисному перекусу та здоровому харчуванню у школі"/>
    <meta property="og:description" content="Їм провели інтерактивний урок про правильне харчування та вітаміни."/>
  </head>
  <body>
    <article>
      <h1>Кременчуцькі учні вчилися корисному перекусу та здоровому харчуванню у школі</h1>
      <address>
        <time datetime="2019-11-21T10:30:00+00:00">21 Nov 2019, 10:30</time>
      </address>
      <p>
        <b>Їм провели інтерактивний урок про правильне харчування та вітаміни.</b>
      </p>
      <p>Сьогодні учні Кременчуцької загальноосвітньої школи №12 1-Г класу поглиблювали свої знання про здоровий спосіб життя, правильне харчування та вітаміни. Про це написали у<a href="https://www.facebook.com/groups/1688938884470397/permalink/2881705488527058/"> групі школи у Фейсбуці.</a></p>
      <p>Їм у формі інтерактивну провели урок здорової їжі. На ньому діти доводили перевагу натуральних продуктів; розповідали про негативний вплив «швидкої» та великої кількості солодкої їжі; створювали колажі про користь ведення здорового способу життя.</p>
      <blockquote><i>«Завдяки цьому уроку у дітей з’явилася мотивація дотримуватися правил здорового харчування, займатися спортом та формувати корисні звички»,</i> - підсумувала вчитель початкових класів Інна Гармаш.</blockquote>
      <p>Нагадаємо, нещодавно у Кременчуці активісти піднімали питання щодо різноманітності меню у міських школах та питання зарплат кухарів. Після перевірок їдалень журналістами та депутатом Тетяною Сідерко вирішили створити <b><a href="https://kg.ua/news/u-kremenchuci-stvoryuyut-robochu-grupu-iz-rozrobki-novogo-menyu-dlya-shkil-i-ditsadkiv">робочу групу із розробки нового меню для шкіл і дитсадків</a>.</b> </p>
      <p>Однак згодом віце-мер Ольга Усанова інформувала, що процес організації дитячого харчування знаходиться під постійною увагою керівників міста та фахівців департаменту освіти. І суттєвих змін до процесу харчування <b><a href="https://kg.ua/news/usanova-3">у їдальнях шкіл Кременчука після цього не вводили.</a></b></p>
      <p>Разом із тим, як ми повідомляли раніше, деякі школи міста почали корегувати шкільне меню, вводячи нові страви. Зокрема, із меню «Нового шкільного харчування».</p>
      <p>Нагадаємо, <b><a href="https://kg.ua/news/nagetsi-kotleta-abo-zapecheniy-hek-menyu-u-shkolah-kremenchuka-mozhna-uriznomanitniti">Нагетси, котлета або запечений хек – меню у школах Кременчука можна урізноманітнити</a>.</b></p>
      <p>
        <b><a href="https://kg.ua/news/u-kremenchuci-stvoryuyut-robochu-grupu-iz-rozrobki-novogo-menyu-dlya-shkil-i-ditsadkiv">У Кременчуці створюють робочу групу із розробки нового меню для шкіл і дитсадків</a>. </b>
      </p>
      <p> <b><a href="https://kg.ua/news/zbilshiti-finansuvannya-bezkoshtovnih-snidankiv-ta-zarplat-kuhariv-u-shkolah-proponuyut">Збільшити фінансування безкоштовних сніданків та зарплат кухарів у школах – пропонують кременчуцькі депутати</a></b></p>
      <p>Нагадаємо, велике судилище депутата-ревізора Сідерки і журналістів: <b><a href="https://kg.ua/news/bolshoe-sudilishche-deputata-revizora-siderko-i-zhurnalistov-pedagogam-i-povaram-ne-nravitsya">педагогам і кухарям не подобається, коли пхають ніс в їх кухню.</a></b></p>
      <p>
        <a href="https://kg.ua/news/tayna-za-semyu-zamkami-zhurnalistam-zapretili-uznat-chem-pitayutsya-deti-kremenchuzhan">
          <b>Таємниця за сімома замками: журналістам заборонили дізнаватися, чим харчуються діти кременчужан.</b>
        </a>
      </p>
      <p> </p>
      <p> </p>
      <p>Ліна Романченко</p>
    </article>
  </body>
</html>