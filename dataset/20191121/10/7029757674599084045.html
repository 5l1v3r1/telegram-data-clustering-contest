<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/nato-prishporva-stranite-chlenki-da-osiguryat-poveche-resursi-na-ukrayna-i-gruziya.html"/>
    <meta property="og:site_name" content="News.bg"/>
    <meta property="article:published_time" content="2019-11-21T10:16:24+00:00"/>
    <meta property="og:title" content="НАТО пришпорва страните членки да осигурят повече ресурси на Украйна и Грузия"/>
    <meta property="og:description" content="&quot;За да им предоставим по-практическа подкрепа&quot;"/>
  </head>
  <body>
    <article>
      <h1>НАТО пришпорва страните членки да осигурят повече ресурси на Украйна и Грузия</h1>
      <address>
        <time datetime="2019-11-21T10:16:24+00:00">21 Nov 2019, 10:16</time>
      </address>
      <p>Генералният секретар на НАТО Йенс <b>Столтенберг призова страните членки на алианса да осигурят повече ресурси, за да подкрепят Украйна и Грузия</b>, съобщава "Гласът на Америка".</p>
      <p>"Призовавам съюзниците да осигурят <b>всички необходими ресурси и личен състав</b>, за да можем да им предоставим (на Украйна и Грузия) по-практическа подкрепа", подчерта Столтенберг.</p>
      <p>Той също така припомнил значението на двете страни като партньори на НАТО в Черноморския регион.</p>
      <p>"Този април догорихме пакет от мероприятия, за да извършим повече обучение и да увеличим обмена на информация", уточни генералният секретар на западния военен алианс.</p>
      <p>По време на неотдавнашното си посещение в Одеса Столтенберг обеща подкрепата на алианса за Украйна в организирането на военно командване, логистика и киберсигурност.</p>
      <p>"Ще ви помогнем с командването и контрола, киберсигурността и логистиката. Съюзниците подкрепят Военната академия в Одеса за повишаване и подобряване на качеството на военноморското образование", обеща генералният секретар на НАТО по време на среща с вицепремиера Дмитро Кулеба.</p>
      <p>Според Столтенберг алианса осъжда агресивните действия на Русия в Черноморския регион.</p>
    </article>
  </body>
</html>