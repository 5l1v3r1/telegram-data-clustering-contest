<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082066-kremenchuzhanina-namagalisya-spaliti-a-potm-porubali-vikinuli-u-dnpro-stali-vdom-podrobic-zhahlivogo-vbivstva.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-21T10:13:00+00:00"/>
    <meta property="og:title" content="Кременчужанина намагалися спалити, а потім порубали і викинули у Дніпро: стали відомі подробиці жахливого вбивства"/>
    <meta property="og:description" content=" Щоб приховати сліди злочину, дружина нібито намагалася спалити тіло. Але це не вийшло, тож жінка порубала тіло та викинула у Дніпро  Програма «Надзвичайні новини» з'ясувала подробиці жахливого"/>
  </head>
  <body>
    <article>
      <h1>Кременчужанина намагалися спалити, а потім порубали і викинули у Дніпро: стали відомі подробиці жахливого вбивства</h1>
      <address><time datetime="2019-11-21T10:13:00+00:00">21 Nov 2019, 10:13</time> by <a rel="author">Євгенія Каблучка</a></address>
      <figure>
        <img src="https://www.telegraf.in.ua/uploads/posts/2019-11/1574322755_screenshot_2.jpg"/>
      </figure>
      <p>
        <b>Щоб приховати сліди злочину, дружина нібито намагалася спалити тіло. Але це не вийшло, тож жінка порубала тіло та викинула у Дніпро</b>
      </p>
      <p>Програма «Надзвичайні новини» з'ясувала подробиці жахливого вбивства, яке трапилося на початку листопада у Кременчуці. Нагадаймо, 12 листопада <a href="https://www.telegraf.in.ua/accidents/10081933-rozchlenuvalita-vikinuli-u-rchku-u-zhorstokomu-vbivstvkremenchuzhaninapdozryuyut-druzhinu.html">з Дніпра дістали фрагменти чоловічого тіла.</a> Вбитим чоловіком виявився 64-річний кременчужанин, котрий зник на початку листопада цього року. У вбивстві підозрюють 53-річну дружину.</p>
      <p>Про місце, де варто шукати зниклого чоловіка, розповіла його жінка Наталя. Під натиском родичів та нібито зізналася, що вбила власного чоловіка Володимира.</p>
      <figure>
        <img src="https://www.telegraf.in.ua/uploads/posts/2019-11/1574322755_screenshot_2.jpg"/>
      </figure>
      <blockquote>- Під час побутового конфлікту вона (дружина - автор) завдала один удар ножем в груди, від якого чоловік помер. Вона розповіла обставини, які підтвердилися об'єктивними даними, - розповів Дмитро Демченко, керівник Кременчуцької місцевої прокуратури.</blockquote>
      <figure>
        <img src="https://www.telegraf.in.ua/uploads/posts/2019-11/1574322712_screenshot_3.jpg"/>
      </figure>
      <p>Коли жінка зрозуміла, що вбила чоловіка, перетягла тіло у садок. Там спробувала спалити у купі листя. Але це виявилося не так легко, тому дружина вирішила порізати чоловіка на шматки. Повністю позбутися тіла все одно не вдавалося. Тож жінка знайшла старий дитячий візок і «пішла на прогулянку». Наталя склала у візок обвуглені рештки людини і пішла до набережної, де у воді намагалася приховати злочин.</p>
      <figure>
        <img src="https://www.telegraf.in.ua/uploads/posts/2019-11/1574322734_screenshot_4.jpg"/>
      </figure>
      <p>Подружжя прожило у шлюбі більш як 30 років. Що стало причиною такого звірства - родичі не знають.</p>
      <p>53-річна Наталя перебуває в ізоляторі. Їй загрожує до 15 років тюрми.</p>
      <p>Слідчі з'ясовуватимуть, чи була жінка сповна розуму. Планують провести психіатричну експертизу. Та родичі не вірять, що жінка психічно хвора. Мовляв, неадекватна людина не буде так затято і старанно приховувати свій злочин.</p>
      <figure>
        <iframe src="https://www.youtube.com/embed/jrGFDLk0y7M" width="640" height="360" data-service="Youtube" scrolling="no"/>
      </figure>
      <p>Автор: <a href="https://www.telegraf.in.ua/user/%AA%E2%E3%E5%ED%B3%FF+%CA%E0%E1%EB%F3%F7%EA%E0/">Євгенія Каблучка</a> Источник фото: youtube Надзвичайні новини Источник видео: youtube Надзвичайні новини</p>
    </article>
  </body>
</html>