<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109310-Psihichno-bolen-zaklal-sina-na-bivshiya-prezident-na-Germaniya"/>
    <meta property="og:site_name" content="Канал 3"/>
    <meta property="article:published_time" content="2019-11-21T10:43:00+00:00"/>
    <meta property="og:title" content="Психично болен заклал сина на бившия президент на Германия"/>
    <meta property="og:description" content="57-годишният нападател изпитвал трайна неприязън към семейство Фон Вайцзекер"/>
  </head>
  <body>
    <article>
      <h1>Психично болен заклал сина на бившия президент на Германия</h1>
      <h2>57-годишният нападател изпитвал трайна неприязън към семейство Фон Вайцзекер</h2>
      <address>
        <time datetime="2019-11-21T10:43:00+00:00">21 Nov 2019, 10:43</time>
      </address>
      <p><b>Психично болен е убиецът на Фритц фон Вайцзекер, син на бившия президент на Германия Рихард фон Вайцзекер, съобщи "Шпигел". 59-годишният лекар бе прободен смъртоносно с нож Берлин, докато изнасял лекция в частната болница "Шлоспарк" в западния столичен квартал Шарлотенбург. <br/></b> </p>
      <p>Около 19 ч. местно време във вторник мъж се приближил до Фон Вайцзекер и го промушил с нож. Въпреки усилията на лекарите да го спасят, Фритц фон Вайцзекер починал на място.</p>
      <p> <br/><a href="http://kanal3.bg/news/world"><i><b>Още новини от Европа и света ще намерите тук<br/></b></i></a> <br/><b>57-годишният убиец е задържан благодарение на самоотвержената намеса на 33-годишен полицай, който в този момент не бил на работа, за да присъства на лекцията. При схватката той бил сериозно ранен и веднага приет в спешното отделение, но без опасност за живота.<br/></b> </p>
      <p>Покойният Фритц фон Вайцзекер специализирал гастроентерология и вътрешни болести.</p>
      <p> <br/><b>Според "Шпигел" нападателят, който е с остро психично разстройство и е настанен в клиника, изпитвал трайна неприязън към семейството на убития.  Той разбрал за лекцията на Фритц фон Вайцзекер от интернет, купил си билет за влака и по пътя закупил и ножа за престъплението.<br/></b> <br/><b>Причината за смъртоносната атака са събития отпреди десетилетия, свързани с бащата на жертвата - Рихард фон Вайцзекер. <br/></b> <br/><i>През 1993 г . докато изнасял реч в Хамбург президентът бил нападнат от културист заради производството на отровния хербицид "Ейджънт Ориндж", използван масово от американската армия по време на войната във Виетнам. През 60-те години именно Рихард фон Вайцзекер бил изпълнителен директор на фармацевтичната компания Boehringer Ingelheim, която произвеждала смъртоносни токсини за печално известния "Ейджънт Ориндж". <br/></i> </p>
      <p>Тогава Рихард фон Вайцзекер се отървал с разкървавени устна и нос. </p>
      <p> </p>
      <related>
        <h4>Още по темата</h4>
        <a href="http://kanal3.bg/news/comments/109304-Napanite-na-Makron-izcherpaha-tarpenieto-na-Germaniya"/>
      </related>
    </article>
  </body>
</html>