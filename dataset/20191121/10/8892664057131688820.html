<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/politika/igy-kotheto-ossze-poczik-jozsef-valogatott-focista-borkai-szexturajaval/h459s31"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T10:56:24+00:00"/>
    <meta property="og:title" content="Így köthető össze a válogatott focista Borkai szextúrájával"/>
    <meta property="og:description" content="Az Index már októberben megírta, hogy a Borkairól készült felvételekről már jóval a botrány kirobbanása előtt tudtak a videón szereplők. Akkor még nem nevezte meg a lap, csak annyit írt, hogy egy hozzátartózón került el hozzájuk az információ. Most a lap megnevezte ezt a hozzátartozót, Póczik Józsefről volt szó, akit gyanúsítottként hallgattak ki nemrég a Borkai-botránnyal összeköthető zsarolási ügyben. Azt írják, Póczik élettársa annak az F. Gábornak az anyja, aki a felvételeken látható lányokat közvetítette a hajóra."/>
  </head>
  <body>
    <article>
      <h1>Így köthető össze a válogatott focista Borkai szextúrájával</h1>
      <address><time datetime="2019-11-21T10:56:24+00:00">21 Nov 2019, 10:56</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Az <a href="https://index.hu/belfold/2019/11/21/nehez_lesz_poczikon_keresztul_eljutni_az_ordog_ugyvedjehez/">Index</a> már októberben megírta, hogy a Borkairól készült felvételekről már jóval a botrány kirobbanása előtt tudtak a videón szereplők. Akkor még nem nevezte meg a lap, csak annyit írt, hogy egy hozzátartózón került el hozzájuk az információ. Most a lap megnevezte ezt a hozzátartozót, Póczik Józsefről volt szó, akit gyanúsítottként hallgattak ki nemrég a Borkai-botránnyal összeköthető zsarolási ügyben. Azt írják, Póczik élettársa annak az F. Gábornak az anyja, aki a felvételeken látható lányokat közvetítette a hajóra.</b>
        </i>
      </p>
      <p>Azt már korábban leírták, hogy az adriai orgiáról készült felvételeket egy, a hajón tartózkodó pár készítette: a lányokat közvetítő férfin keresztül került aztán más kezekbe a botrányt kirobbantó felvétel. Úgy tudják, a felvétel egyrészt egy fiatal, ügyvédekből álló társasághoz került, valamint a nőket a hajóra közvetítő férfi egyik hozzátartozójához: ő Póczik József.</p>
      <p>
        <b>A volt válogatott labdarúgót a rendőrség a Borkai Zsoltról készül szexvideók és képek ügye kapcsán zsarolás miatt indított eljárásban a rendőrség előállította. Ő csak futár volt – </b>
        <a href="https://www.blikk.hu/aktualis/krimi/poczik-jozsef-volt-valogatott-focista-a-borkai-ugy-gyanusitottja-blikknek-mondta/hqstmdz">ezt mondta a Blikknek!</a>
      </p>
      <p>Ha a nyomozás során bebizonyosodik, hogy F. Gábornak köze van a felvételek készítéséhez és ott volt a hajóúton, Póczik verziója is megdőlhet. A volt focista szerint ugyanis egy számára ismeretlen személy rábízott egy csomagot azzal, hogy juttassa el Borkai Zsolthoz.</p>
      <p>A <a href="https://24.hu/belfold/2019/11/21/poczik-jozsef-borkai-zsolt-dk-zsarolas-szexvideo/">24.hu </a>szerint egy másik verzió is lehetséges. Eszerint először nem Póczik József zsarolta meg a győri polgármestert, hanem a felvételeket ténylegesen készíttető személy – azt írja a lap, hogy az információjuk szerint ő szintén gyanúsítottja a zsarolási ügynek –, akinek Borkaiék fizettek is. Póczik csak ez után bukkant fel, és tényleg nem kapott pénzt.</p>
    </article>
  </body>
</html>