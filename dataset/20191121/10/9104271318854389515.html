<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/ottimo-traguardo-per-il-comune-di-migliano-arriva-in-finale-a-piemonte-innovazione-2019"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-21T10:58:08+00:00"/>
    <meta property="og:title" content="Ottimo traguardo per il comune di Migliano arriva in finale a Piemonte Innovazione 2019"/>
    <meta property="og:description" content="Erano oltre 150 i partecipanti"/>
  </head>
  <body>
    <article>
      <h1>Ottimo traguardo per il comune di Migliano arriva in finale a Piemonte Innovazione 2019</h1>
      <h2>Erano oltre 150 i partecipanti</h2>
      <address>
        <time datetime="2019-11-21T10:58:08+00:00">21 Nov 2019, 10:58</time>
      </address>
      <p>Il Comune di Miagliano arriva in finale a Piemonte Innovazione 2019 il premio di ANCI Piemonte dedicato alla pubblica amministrazione, iniziativa che mira a valorizzare e mettere a sistema le esperienze, i progetti e le buone prassi della PA in materia di innovazione.</p>
      <p>Nell’edizione del 2018 l’Amministrazione era stata premiata a Roma, in seno al Forum PA, aggiudicandosi il premio nella categoria Piccoli Comuni (sezione riservata ai Comuni sotto i 5.000 abitanti) con il progetto #MiaglianoRigenera; nel secondo anno di partecipazione al prestigioso concorso,  in cui si sono presentati oltre 150 partecipanti, il Comune di Miagliano, pur non salendo sul podio dei premiati, è rientrato nella “shortlist”, ossia il paniere di Comuni finalisti.</p>
      <p>“Un bel risultato – commenta il Consigliere Alessandro Boggio – che testimonia la potenzialità e la capacità progettuale della nostra squadra e il valore delle buone pratiche avviate ed in pianificazione.  E’ inoltre un peccato non essere riusciti a presenziare all’assemblea nazionale dell’ANCI svoltasi ad Arezzo, all’interno della quale si è tenuta la premiazione del concorso, purtroppo però non è sempre facile coniugare gli impegni istituzionali con quelli lavorativi”.</p>
      <p>“Facciamo tesoro di questo risultato – conclude il Vice Sindaco Vinetti – considerandolo un nuovo stimolo per poter proseguire nella nostra azione amministrativa, il 2020 sarà infatti un anno ricco di nuove operazioni che il nostro team stà già progettando”.</p>
      <p>
        <i>Nella foto il Vice Sindaco Vinetti</i>
      </p>
    </article>
  </body>
</html>