<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/epithesi-erntogan-kata-mitsotaki-gia-to-prosfygiko-synergasteite-kai-stamatiste-tin-apanthropi-metacheirisi-metanaston/"/>
    <meta property="og:site_name" content="europost.gr"/>
    <meta property="article:published_time" content="2019-11-21T10:45:33+00:00"/>
    <meta property="og:title" content="Επίθεση Ερντογάν κατά Μητσοτάκη για το προσφυγικό: «Συνεργαστείτε και σταματήστε την απάνθρωπη μεταχείριση μεταναστών…»"/>
    <meta property="og:description" content="Ο εκπρόσωπος του τουρκικού υπουργείου Εξωτερικών, Χαμί Ακσόι, επιτίθεται προσωπικά στον Κυριάκο Μητσοτάκη για το προσφυγικό. Αφορμή, το σχέδιο που παρουσίασε η Ελλάδα για την αντιμετώπισή του. Στην ανακοίνωση, καλεί την ελληνική κυβέρνηση να μην"/>
  </head>
  <body>
    <article>
      <h1>Επίθεση Ερντογάν κατά Μητσοτάκη για το προσφυγικό: «Συνεργαστείτε και σταματήστε την απάνθρωπη μεταχείριση μεταναστών…»</h1>
      <address>
        <time datetime="2019-11-21T10:45:33+00:00">21 Nov 2019, 10:45</time>
      </address>
      <p>Ο εκπρόσωπος του τουρκικού υπουργείου Εξωτερικών, Χαμί Ακσόι, επιτίθεται προσωπικά στον Κυριάκο Μητσοτάκη για το προσφυγικό. Αφορμή, το σχέδιο που παρουσίασε η Ελλάδα για την αντιμετώπισή του. Στην ανακοίνωση, καλεί την ελληνική κυβέρνηση να μην χρησιμοποιεί όπλα κατά των μεταναστών και να μην ξεχνά τα δικαιώματα και τις ελευθερίες τους.</p>
      <p>Το σχέδιο της Ελλάδας για το προσφυγικό εξόργισε την Τουρκία, όπως φαίνεται από την σημερινή ανακοίνωση που εξέδωσε ο εκπρόσωπος του τουρκικού υπουργείου Εξωτερικών, Χαμί Ακσόι. Στην ανακοίνωση του, εξαπολύει σκληρή επίθεση στον Κυριάκο Μητσοτάκη, χαρακτηρίζοντας “αβάσιμες και ατυχείς” τις δηλώσεις που έκανε ο Έλληνας πρωθυπουργός, στο συνέδριο του ΕΛΚ στο Ζάγκρεμπ.<br/>Την ώρα που στέλνει… καραβιές προσφύγων στην Ελλάδα, η Τουρκία εμφανίζεται ξαφνικά προστάτης τους και θυμήθηκε να λάβει υπ όψιν της τα ανθρώπινα δικαιώματα, κατηγορώντας για άλλη μία φορά την ελληνική κυβέρνηση για απάνθρωπη μεταχείριση μεταναστών.</p>
      <p>Αναλυτικά η ανακοίνωση του Ακσόι</p>
      <p>“Το πιο πρόσφατο παράδειγμα χειραγώγησης της κοινής γνώμης που επιχειρεί η Ελλάδα μέσω διαστρέβλωσης των γεγονότων, είναι οι αβάσιμες και ατυχείς δηλώσεις δηλώσεις του πρωθυπουργού Κυριάκου Μητσοτάκη. Συγκριτικά με την μεταναστευτική κρίση του 2015, όταν 850.000 παράτυποι μετανάστες έφτασαν στην Ευρώπη, το σημερινό ποσοστό διέλευσης έχει μειωθεί στο 94% χάρη στα μέτρα που έχουν ληφθεί από την Τουρκία.</p>
      <p>Δεν είναι ανθρώπινο για αυτές τις χώρες που βρίσκονται σε μεταναστευτικά περάσματα όπως η Ελλάδα, να εφαρμόζουν “μηδενική μεταναστευτική πολιτική” και να αγνοούν τα δικαιώματα αυτών των ανθρώπων. Η Ελλάδα και οι χώρες που πλήττονται από το προσφυγικό πρέπει να επικεντρωθούν κυρίως στην αντιμετώπιση των αιτιών που προκαλούν τη μετανάστευση στις χώρες προέλευσης.<br/>Η Τουρκία φιλοξενεί περισσότερους από 4 εκατομμύρια εκτοπισμένους. Οι Έλληνες εταίροι μας ,καθώς και η διεθνής κοινότητα, πρέπει να καταλάβουν ότι δεν είναι δίκαιο να αναλάβει η Τουρκία το βάρος της μετανάστευσης, το οποίο αποτελεί παγκόσμιο πρόβλημα.</p>
      <p>Παρά το γεγονός ότι ο πρωθυπουργός της Ελλάδας αρνείται να δει και να αναγνωρίσει την κατάσταση, οι παράνομοι μετανάστες συνεχίζουν να πιέζονται στα σύνορα από τις ελληνικές αρχές. Αγνοώντας τις ευρωπαϊκές αξίες, αυτοί οι άνθρωποι υποβάλλονται σε απάνθρωπη μεταχείριση.<br/>Θεωρούμε σκόπιμο να υπενθυμίσουμε στην Ελλάδα ότι η επιλογή συνεργασίας με την Τουρκία θα αποφέρει πιο σημαντικά αποτελέσματα από αυτά της προπαγάνδας κατά της Τουρκίας.</p>
      <p>Καλούμε την ελληνική κυβέρνηση να</p>
      <p>– Επανορθώσει τις απάνθρωπες συνθήκες που αντιμετωπίζουν οι μετανάστες, που καταγράφονται επίσης από διεθνείς οργανισμούς.</p>
      <p>– Φροντίσει για την πρόληψη θανάτων των μεταναστών, των ανηλίκων καθώς και των μεταναστών που δεν μπορούν να λάβουν την απαιτούμενη βοήθεια.</p>
      <p>– Να μην ξεχνά ότι αυτοί οι άνθρωποι έχουν δικαιώματα και ελευθερίες που απορρέουν από το διεθνές δίκαιο.</p>
      <p>– Να τερματιστεί η πρακτική προώθησης των μεταναστών, βάσει του Διεθνούς Δικαίου.</p>
      <p>– Να μην χρησιμοποιούν όπλα εναντίον μεταναστών και να μην τα αντιμετωπίζουν απάνθρωπα</p>
      <p>– Να δείξουν σεβασμό στις πεποιθήσεις των μεταναστών, καθώς και στις κοινές αξίες της Ευρώπης και της ανθρωπότητας”.</p>
    </article>
  </body>
</html>