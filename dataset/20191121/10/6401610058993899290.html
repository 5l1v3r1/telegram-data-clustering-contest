<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/amnesty-international-luidt-de-noodklok-en-vindt-dat-google-en-facebook-een-bedreiging-vormen-voor-het-recht-op-vrije-meningsuiting/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T10:00:52+00:00"/>
    <meta property="og:title" content="Amnesty International luidt de noodklok en vindt dat Google en Facebook een ‘bedreiging vormen voor het recht op vrije meningsuiting’"/>
    <meta property="og:description" content="De kornuiten van Amnesty International uiten stevige kritiek op Google en Facebook. Zij zijn namelijk van mening dat het op surveillance gebaseerde bedrijfsmodel van deze giganten, een gevaar vormt voor mensenrechten. De mensenrechtenorganisatie vindt daarom dat het ‘bedrijfsmodel’ radicaal moet veranderen.  Volgens Amnesty International vormen Facebook en Google namelijk een bedreiging voor verschillende rechten: het recht op vrije meningsuiting, de vrijheid van denken, het recht op gelijkheid en het principe van non-discriminatie. De organisatie is niet bang om stevige taal te gebruiken om dit duidelijk te maken. Zo wordt er zelfs gesproken over ‘geniepige controle‘. “Google en Facebook domineren ons moderne bestaan en verwerven ongeëvenaarde macht over de digitale wereld door de persoonlijke gegevens van miljarden mensen te verzamelen. Hun geniepige controle over onze digitale levens holt onze privacy uit en is een van de belangrijkste uitdagingen op het vlak van mensenrechten in deze tijd’’, zegt secretaris…"/>
  </head>
  <body>
    <article>
      <h1>Amnesty International luidt de noodklok en vindt dat Google en Facebook een ‘bedreiging vormen voor het recht op vrije meningsuiting’</h1>
      <address><time datetime="2019-11-21T10:00:52+00:00">21 Nov 2019, 10:00</time> by <a rel="author">Olivier Smits</a></address>
      <p>
        <b>De kornuiten van Amnesty International uiten stevige kritiek op Google en Facebook. Zij zijn namelijk van mening dat het op surveillance gebaseerde bedrijfsmodel van deze giganten, een gevaar vormt voor mensenrechten. De mensenrechtenorganisatie vindt daarom dat het ‘bedrijfsmodel’ radicaal moet veranderen. </b>
      </p>
      <p>Volgens Amnesty International vormen Facebook en Google namelijk een bedreiging voor verschillende rechten: het recht op vrije meningsuiting, de vrijheid van denken, het recht op gelijkheid en het principe van non-discriminatie. De organisatie is niet bang om stevige taal te gebruiken om dit duidelijk te maken. Zo wordt er zelfs gesproken over ‘<a href="https://www.ad.nl/tech/amnesty-international-facebook-en-google-vormen-gevaar-voor-mensenrechten~abd79daf/"><b>geniepige controle</b></a>‘.</p>
      <blockquote>“Google en Facebook domineren ons moderne bestaan en verwerven ongeëvenaarde macht over de digitale wereld door de persoonlijke gegevens van miljarden mensen te verzamelen. Hun geniepige controle over onze digitale levens holt onze privacy uit en is een van de belangrijkste uitdagingen op het vlak van mensenrechten in deze tijd’’, zegt secretaris-generaal Kumi Naidoo.”</blockquote>
      <p>Amnesty International roept dan ook verschillende regeringen op ‘om dringend actie ondernemen’. Dit alles om de burger te beschermen, zo valt te lezen in het Algemeen Dagblad:</p>
      <blockquote>“Dat kan onder meer door sterke wetten voor gegevensbescherming te doen naleven en ‘Big Tech’ effectief aan regels te onderwerpen, in lijn met de mensenrechten’’, luidt het. ,,De technologie achter het internet is niet onverenigbaar met onze rechten, maar het zakenmodel dat Facebook en Google hebben gekozen, is dat wel.’”</blockquote>
      <p>In ieder geval goed om te vernemen dat een mensenrechtenorganisatie als Amnesty International zich hard maakt voor de vrijheid van meningsuiting. Het is tenslotte één van de belangrijkste rechten die we hebben. Misschien zelfs wel de belangrijkste!</p>
    </article>
  </body>
</html>