<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215909/Raad-hoeveel-peuken-worden-gedropt-op-carpoolplaats-in-Meeden"/>
    <meta property="og:site_name" content="RTV Noord"/>
    <meta property="article:published_time" content="2019-11-21T10:31:00+00:00"/>
    <meta property="og:title" content="Raad hoeveel peuken worden gedropt op carpoolplaats in Meeden"/>
    <meta property="og:description" content="Hoeveel sigarettenpeuken worden jaarlijks weggegooid op de carpoolplaats langs de N33 bij Meeden? De gemeente Midden-Groningen zocht het tot op de bodem uit."/>
  </head>
  <body>
    <article>
      <h1>Raad hoeveel peuken worden gedropt op carpoolplaats in Meeden</h1>
      <address>
        <time datetime="2019-11-21T10:31:00+00:00">21 Nov 2019, 10:31</time>
      </address>
      <p>Dit heeft te maken met de voordurende strijd tegen zwerfafval. Op de carpoolplaats Meeden liep het de spuigaten uit, stelde de gemeente vast. Vooral de parkeervlakken en de berm lagen bezaaid met peuken en ander afval, zoals plastic, blik en fastfoodverpakkingen.</p>
      <h3>Peukenbak en blikmikker</h3>
      <p>Hoogste tijd voor maatregelen dus. De carpoolplaats is helemaal schoongemaakt. Bovendien wordt vanaf volgend jaar de grasberm langs de parkeervlakken wekelijks gemaaid.</p>
      <p>Verder zijn er nieuwe afvalbakken geplaatst. Voor de rokers is er een speciale peukenafvalbak. En wie zijn wegwerpvaardigheden extra wil trainen, kan zijn lol op met een 'blikmikker'. In deze afvalkorf kunnen behendige bezoekers vanuit hun auto bij het wegrijden hun afval mikken.</p>
      <h3>Alle beetjes helpen</h3>
      <p>Wethouder Peter Verschuren: 'Het zal niet in één keer allemaal lukken, maar ik denk dat alle kleine beetjes helpen. Je moet mensen niet alleen aanspreken van: je moet het doen. Maar je moet het ze ook makkelijker maken om het te dóén.'</p>
      <p>Tot slot nog het antwoord op de vraag in de eerste zin: 4730 peuken (ongeveer dan), oftewel 197 peuken per parkeervlak per jaar. Wat je noemt grondig onderzoek.</p>
    </article>
  </body>
</html>