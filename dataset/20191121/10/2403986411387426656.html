<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/donalda_tuska_obrali_golovoyu_naybilshoyi_politichnoyi_sili_yevropi_n1237140"/>
    <meta property="og:site_name" content="24 Канал"/>
    <meta property="article:published_time" content="2019-11-21T10:19:00+00:00"/>
    <meta property="og:title" content="Дональда Туска обрали головою найбільшої політичної сили Європи"/>
    <meta property="og:description" content="Дональда Туска офіційно обрали головою Європейської народної партії. Він є першим східноєвропейцем, який обійме цю посаду."/>
  </head>
  <body>
    <article>
      <h1>Дональда Туска обрали головою найбільшої політичної сили Європи</h1>
      <address><time datetime="2019-11-21T10:19:00+00:00">21 Nov 2019, 10:19</time> by <a rel="author" href="https://24tv.ua/nataliya_pristanska_tag7230/" target="_blank">Наталія Пристанська</a></address>
      <p>
        <b>Дональда Туска офіційно обрали головою Європейської народної партії. Він є першим східноєвропейцем, який обійме цю посаду.</b>
      </p>
      <p>Туска обрали головою партії на конгресі у хорватському Загребі. За нього проголосували 93% делегатів, повідомили у твіттері ЄНП.</p>
      <blockquote>Читайте також: <a href="https://24tv.ua/rosiya__ne_strategichniy_partner_ale_strategichna_problema__tusk_n1233777">Росія – не стратегічний партнер, але стратегічна проблема, – Туск</a></blockquote>
      <p>Він був єдиним кандидатом на цю посаду. А також першим східноєвропейцем, який очолить найбільшу політичну силу Європи.</p>
      <aside>Дякую за підтримку та довіру. Для мене честь офіційно прийняти ваше рішення,<cite>– сказав Туск.</cite></aside>
      <blockquote>Дональд Туск завершує каденцію на посту президента Європейської ради 1 грудня. Його замінить бельгійський прем’єр-міністр Шарль Мішель.</blockquote>
      <p>Чимало членів партії вірять, що лише такий кандидат як Туск зможе допомогти ЄНП виграти у своїх конкурентів і зменшити напругу між західними та східними членами партії щодо верховенства права, зміни клімату та міграції.</p>
      <p><b>Що відомо про Європейську народну партію?</b> Об’єднує консервативні та центристські політичні сили, зокрема Християнсько-демократичний союз, який донедавна очолювала канцлерка Німеччини Ангела Меркель.<br/><br/>За останні 20 років ЄНП мала найбільше представництво в Європейському парламенті.<br/><br/>На останніх виборах у травні 2019 року вона посіла перше місце й здобула 179 місць із 751.</p>
      <p>Що відомо про Дональда Туска</p>
      <ul>
        <li>Польський політик, у 1980-х роках брав участь у діяльності руху "Солідарність".</li>
        <li>З 2007 до 2014 року був прем'єр-міністром Польщі.</li>
        <li>З грудня 2014 року обіймав посаду голови Європейської Ради, у березні 2017 року був переобраний на цю ж посаду.</li>
      </ul>
      <figure>
        <iframe data-src="https://twitter.com/EPP/status/1197237285852459013?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>