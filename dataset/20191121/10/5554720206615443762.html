<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/shiv-sena-mla-abdul-sattar-says-we-will-break-his-head-and-leg/273256/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-21T10:38:53+00:00"/>
    <meta property="og:title" content="VIDEO: शिवसेना नेता बोले- जो कोई हमारे विधायकों को तोड़ने की कोशिश करेगा, हम उसका सिर फोड़ देंगे, पांव भी तोड़ देंगे"/>
    <meta property="og:description" content="शिवसेना नेता और विधायक अब्दुल सत्तार ने कहा कि पार्टी के विधायकों को तोड़ने की कोशिश अगर हुई तो ऐसा करने वाले का सिर फोड़ दिया जाएगा।"/>
  </head>
  <body>
    <article>
      <h1>VIDEO: शिवसेना नेता बोले- जो कोई हमारे विधायकों को तोड़ने की कोशिश करेगा, हम उसका सिर फोड़ देंगे, पांव भी तोड़ देंगे</h1>
      <address><time datetime="2019-11-21T10:38:53+00:00">21 Nov 2019, 10:38</time> by <a rel="author">JKR Staff</a></address>
      <p>महाराष्ट्र में सरकार गठन को लेकर मचे सियासी घमासान के बीच गुरुवार को शिवसेना नेता और विधायक अब्दुल सत्तार ने कहा कि पार्टी के विधायकों को तोड़ने की कोशिश अगर हुई तो ऐसा करने वाले का सिर फोड़ दिया जाएगा। अब्दुल सत्तार ने कहा कि अगर ऐसा करने की कोई कोशिश करता है तो उसके सिर के साथ-साथ पांव भी तोड़ दिया जाएगा।</p>
      <figure>
        <img src="http://www.jantakareporter.com/wp-content/uploads/2019/11/Abdul-Sattar.png"/>
      </figure>
      <p>समाचार एजेंसी ANI से बात करते हुए शिवसेना विधायक अब्दुल सत्तार ने कहा, “कोई भी अगर शिवसेना के विधायक (MLA) को फोड़ने की कोशिश करेगा तो हम उनका सर फोड़ देंगे, उसके साथ-साथ उसका पांव भी तोड़ देंगे, लेकिन दवाखाने का भी इंतजाम शिवसेना करेगी। उसके लिए एंबुलेंस भी तैयार रहेगी।”</p>
      <p>उनका यह बयान कथित तौर पर भाजपा के खिलाफ था। पार्टी को लग रहा है कि भाजपा विधायकों को तोड़ सकती है। बता दें कि, अब्दुल सत्तार का यह बयान उस बीच में आया है जब महाराष्ट्र में शिवसेना, एनसीपी और कांग्रेस से गठबंधन वाली सरकार बनने के आसार एक बार फिर दिखने लगे हैं।</p>
      <figure>
        <iframe data-src="https://twitter.com/ANI/status/1197446239752785921?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>मीडिया रिपोर्ट के मुताबिक, शिनसेना, एनसीपी और कांग्रेस के बीच सरकार बनाने को लेकर तैयारी लगभग पूरी हो चुकी है। इन तीनों पार्टियों के विधानसभा में सीटों के अनुसार मंत्री पद को लेकर भी सहमति हो चुकी है और इस पूरे फॉर्मूले को लेकर जल्द ही घोषणा कर दी जाएगी।</p>
    </article>
  </body>
</html>