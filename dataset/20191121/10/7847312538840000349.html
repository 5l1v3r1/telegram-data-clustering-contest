<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473975-premier-powolal-kierownictwo-kprm-sprawdz"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T10:19:47+00:00"/>
    <meta property="og:title" content="Premier powołał kierownictwo KPRM: &quot;Praca, którą wykonujecie, przypomina często maraton, ale daje dużo satysfakcji&quot;. SPRAWDŹ"/>
    <meta property="og:description" content="Szefem kancelarii został ponownie Michał Dworczyk, poseł PiS Krzysztof Kubów - szefem gabinetu politycznego premiera, a Piotr Müller ponownie został powołany na stanowisko rzecznika rządu."/>
  </head>
  <body>
    <article>
      <h1>Premier powołał kierownictwo KPRM: "Praca, którą wykonujecie, przypomina często maraton, ale daje dużo satysfakcji". SPRAWDŹ</h1>
      <address><time datetime="2019-11-21T10:19:47+00:00">21 Nov 2019, 10:19</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Premier Mateusz Morawiecki powołał w czwartek kierownictwo KPRM, szefem kancelarii został ponownie Michał Dworczyk, poseł PiS Krzysztof Kubów - szefem gabinetu politycznego premiera, a Piotr Müller ponownie został powołany na stanowisko rzecznika rządu.</b>
      </p>
      <figure>
        <iframe data-src="https://twitter.com/PremierRP/status/1197454028298473473" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1197454351775752192" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podczas czwartkowej uroczystości premier Morawiecki wręczył też akty powołania Łukaszowi Schreiberowi, który będzie kierował Komitetem Stałym Rady Ministrów.</p>
      <figure>
        <iframe data-src="https://twitter.com/PremierRP/status/1197455071761620992" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1197455717168533504" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1197456020035047424" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Akt powołania otrzymał też Paweł Szrot, który podobnie jak w poprzedniej kadencji będzie pełnił funkcję zastępcy szefa KPRM.</p>
      <blockquote>
        <b>Praca, którą wykonujecie jest niezwykle ważna. Przypomina ona często maraton i sprint, ale daje dużo satysfakcji</b>
      </blockquote>
      <p>— podkreślił premier Morawiecki.</p>
      <figure>
        <iframe data-src="https://twitter.com/PremierRP/status/1197456706449608709" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Jesteśmy w miejscu, gdzie możemy usprawnić działanie aparatu całego państwa polskiego, a to jest niebagatelna sprawa. To ogromne zobowiązanie, które spoczywa na naszych barkach</blockquote>
      <p>— powiedział premier.</p>
      <p>Morawiecki stwierdził, że w pierwszej kadencji jego rząd „w dużym stopniu zlikwidował deficyty solidarności poprzednich 25 lat”, zaś celem drugiej kadencji - jak mówił - będzie bardzo mocny nacisk na jakość usług publicznych, by obywatelom państwo kojarzyło się z przyjazną i pomocną instytucją.</p>
      <blockquote>Bardzo wielka odpowiedzialność na waszych barkach</blockquote>
      <p>— dodał premier zwracając się do pracowników KPRM.</p>
      <p>wkt/PAP/TT</p>
    </article>
  </body>
</html>