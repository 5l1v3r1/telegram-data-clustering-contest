<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/silno-toksichna-otrova-za-grizachi-ubila-deteto-v-kardam.html"/>
    <meta property="og:site_name" content="News.bg"/>
    <meta property="article:published_time" content="2019-11-21T10:26:03+00:00"/>
    <meta property="og:title" content="Силно токсична отрова за гризачи убила детето в Кардам"/>
    <meta property="og:description" content="По думите на Цацаров това е водещата версия към момента"/>
  </head>
  <body>
    <article>
      <h1>Силно токсична отрова за гризачи убила детето в Кардам</h1>
      <address>
        <time datetime="2019-11-21T10:26:03+00:00">21 Nov 2019, 10:26</time>
      </address>
      <p>9-годишното дете от село Кардам починало от<b> силно токсични отрови срещу гризачи. </b>Това стана ясно от думите на Сотир Цацаров в парламента. </p>
      <p>Той обясни, че условията в дома му не били добри.</p>
      <p><b>В отвори в стената са иззети химически препарати с изключително силно действие.</b> Те се използвали с промишлени цели за борба с вредителите. <b>Отворите били зазидани с кал в стената.</b> <b>Леглото на детето било много близо до отровите. То се отровили от вдишването на отровите.</b> Това е водещата версия за момента, посочи Цацаров.</p>
      <p>Припомняме, <a href="https://news.bg/regions/tretoklasnik-pochina-v-dobrichko-podozirat-natravyane-s-hrana.html"><b>9-годишното дете почина на 29 октомври.</b></a> Предполага се, че то и сестрите му, които бяха приети в болница в тежко състояние, са се натровили от храна, купена в местния магазин.</p>
      <p>Ден по-късно стана ясно, че <b><a href="https://news.bg/regions/semeystvoto-na-natrovenite-detsa-ot-kardam-meni-versiite-si.html">семейството постоянно мени версиите си за инцидента</a></b> и не дава конкретна информация какво точно са яли децата, възпрепятствайки по този начин разследването.</p>
    </article>
  </body>
</html>