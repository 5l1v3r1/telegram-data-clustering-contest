<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/renginiai/kalediniai-ericos-jennings-pasirodymai-bus-pirmieji-tvarus-koncertai-baltijos-salyse-1751465/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T10:54:00+00:00"/>
    <meta property="og:title" content="Kalėdiniai Ericos Jennings pasirodymai bus pirmieji tvarūs koncertai Baltijos šalyse"/>
    <meta property="og:description" content="Reklama"/>
  </head>
  <body>
    <article>
      <h1>Kalėdiniai Ericos Jennings pasirodymai bus pirmieji tvarūs koncertai Baltijos šalyse</h1>
      <address><time datetime="2019-11-21T10:54:00+00:00">21 Nov 2019, 10:54</time> by <a rel="author">Aivaras Gelžinis</a></address>
      <p>Reklama</p>
      <p>
        <b>Ericos Jennings abu Kalėdoms skirti koncertai „Coming Home For Christmas“ taps pirmasiais tvariais koncertais Baltijos šalyse. Žinoma dainininkė ėmėsi iniciatyvos įgyvendinti jau kurį laiką brandintą idėją – surengti planetos klimatą tausosiančius koncertus.</b>
      </p>
      <p>„Kreipiausi į koncertų sales, kuriose vyks mano kalėdiniai koncertai, papasakojau savo idėją surengti tvarius pasirodymus. Tiek Kongresų rūmų Vilniuje, tiek Palangos koncertų salės atstovai nuo pat pradžių palaikė mano iniciatyvą“, – sako Erica Jennings. „Nenaudoti vienkartinių plastiko gaminių yra savaime suprantama, todėl didelį dėmesį skyrėme skaičiavimams, kiek koncertų metu bus išskirta anglies dvideginio ir ką daryti, kad sumažintume jo kiekį, ar kaip nors kompensuotume“.</p>
      <p>Tai bus pirmieji tvarūs koncertai Baltijos šalyse, todėl Erica Jennings tikisi, kad jos pavyzdžiu paseks ir kiti atlikėjai bei grupės. Dainininkė dalį surinktų lėšų skirs koncertų metu išsiskyrusio anglies dvideginio kompensacijai. Atlikėja lėšas perves įmonėms, kurios pasodins reikiamą skaičių medžių padarinių žalai kompensuoti.</p>
      <p>Erica Jennings nežada apsiriboti tik savo koncertais. Dainininkė teigia, kad kitais metais su šeima keliaudama į Kolumbiją taip pat aukos lėšas, kurios bus skirtos skrydžių metu susidariusio anglies dvideginio kompensacijai.</p>
      <p>„Jei kiekvienas iš mūsų darytų tai, ką gali ir žengtų tuos nedidelius žingsnius, pasiekimas būtų ženklus. Labai stipriai tai jaučiu, tačiau kur kas svarbiau yra ne kalbėti, o imti ir veikti“, – apie savo sprendimą sako Erica Jennings. „Aš pradedu nuo savo koncertų. Taip bus ne tik su artėjančiais Kalėdų koncertais, bet visais mano pasirodymais ateityje. Turime pasaulinę klimato krizę, todėl privalome veikti“.</p>
      <p>Erica Jennings kalėdinius koncertus surengs Vilniuje, bet Palangoje. Viena mylimiausių Lietuvos dainininkių gerbėjus pakvies į šou „Coming Home For Christmas“, kuriuose visas geriausias kalėdines dainas atliks su orkestru „Retro Orchestra“. Gruodžio 7 d. išskirtinis koncertas įvyks Kongresų rūmuose Vilniuje, o gruodžio 21 d. Erica Jennings ir „Retro Orchestra“ pasirodys Palangos koncertų salėje.</p>
      <p>Reklama</p>
      <p>Bilietus į Ericos Jennings kalėdinius koncertus „Coming Home For Christmas“ Vilniuje ir Palangoje galima įsigyti visose „Bilietai.lt“ kasose ir internete: <a href="http://www.bilietai.lt/">www.bilietai.lt</a>.</p>
      <figure>
        <iframe src="https://www.youtube.com/embed/UeUlwb0qOn8" width="646" height="340" data-service="Youtube" scrolling="no"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/vakaru-lietuva/erika-dzenings-atves-kaledas-i-palanga-1745086/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/erica-jennings-pristato-nauja-daina-ir-vaizdo-klipa-shades-of-blue-1700699/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/su-reformatu-skvero-atnaujinimo-ideja-nesutinkanti-erica-jennings-nejuokauju-prisirisiu-su-seima-prie-medziu-1656188/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/erica-jennings-skelbia-raudonplaukes-albumo-pristatymo-tura/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/klaipeda-viena-pirmuju-tures-proga-susipazinti-su-naujaja-erica-jennings/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/klaipedoje---erikos-jennings-akustinis-koncertas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/spalvingas-duetas---apie-koncerta-klaipedoje/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/45-metu-senumo-mamos-suknele-erica-didziulis-saugos-ateities-kartoms/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>