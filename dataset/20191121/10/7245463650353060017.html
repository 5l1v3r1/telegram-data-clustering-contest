<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58737/soulcalibur-vi-rozpoczyna-sie-sezon-drugi-hilde-wkracza-do-akcji-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-21T10:18:00+00:00"/>
    <meta property="og:title" content="SoulCalibur VI: Rozpoczyna się sezon drugi, Hilde wkracza do akcji [WIDEO]"/>
    <meta property="og:description" content="Nowe ruchy, areny i stroje, a niedługo także gościnny występ bohatera z Samurai Shodown."/>
  </head>
  <body>
    <article>
      <h1>SoulCalibur VI: Rozpoczyna się sezon drugi, Hilde wkracza do akcji [WIDEO]</h1>
      <address><time datetime="2019-11-21T10:18:00+00:00">21 Nov 2019, 10:18</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Nowe ruchy, areny i stroje, a niedługo także gościnny występ bohatera z Samurai Shodown.</p>
      <p>Pamiętacie jeszcze o wydanej w końcówce 2018 bijatyce Bandai Namco? Przyznaję, tyle się działo od tego czasu w gatunku, iż można było nieco zapomnieć o SoulCaliburze. Że nie jest to rozsądne, potwierdzają <b>bardzo dobre oceny gry</b>, a i w sercach naszych rodaków produkcja winna zajmować pocieszne miejsca z powodu gościnnego występu niejakiego Białego Wilka.</p>
      <p>Rok (z groszami) to jednak w tej branży sporo czasu, stąd legendarna seria musi o sobie przypomnieć. Już w przyszłym tygodniu rozpocznie się drugi sezon, w ramach którego do produkcji zawitają nowi bohaterowie, ciuchy, areny, ataki czy battle systemy. No i najważniejsze: jeszcze bardziej zostaną poszerzone możliwości tworzenia własnych wojowników Odnowiony zostanie również interfejs (pojawi się chociażby czat) czy system rankingowy (także wizualnie).</p>
      <p>Pierwszą postacią dołączającą do obsady będzie obecna w serii od „czwórki” Hildegarda von Krone (znana także jako Hilde). W późniejszym czasie udostępniony zostanie Haohmaru z Samurai Shodown. Drugi sezon SoulCalibur VI rozpocznie się <b>25 listopada</b>, DLC z Hilde i kosmetycznymi dodatkami w sklepie znajdziemy dzień później. Wszystko to trafi także do „przepustki sezonowej 2”.</p>
      <figure>
        <iframe src="https://www.youtube.com/embed/yXb2hDneZ3U" width="615" height="346" data-service="Youtube" scrolling="no"/>
      </figure>
      <p>A jeżeli przegapiliście wideo poświęcone samej Hilde:</p>
      <figure>
        <iframe src="https://www.youtube.com/embed/RQMdRFzDat0" width="615" height="346" data-service="Youtube" scrolling="no"/>
      </figure>
      <related>
        <h4>Podobne newsy</h4>
        <a href="https://www.cdaction.pl/news-54969/soulcalibur-vi-bohaterka-niera-przylozy-geraltowi-wideo.html"/>
        <a href="https://www.cdaction.pl/news-54905/soulcalibur-vi-zwiastun-premierowy-i-przeglad-ocen-wideo.html"/>
        <a href="https://www.cdaction.pl/news-54817/soulcalibur-vi-film-dokumentalny-z-okazji-dwudziestolecia-serii-wideo.html"/>
        <a href="https://www.cdaction.pl/news-54698/soulcalibur-vi-beta-juz-dostepna.html"/>
        <a href="https://www.cdaction.pl/news-54401/soulcalibur-vi-w-grze-pojawi-sie-kampania-w-ktorej-wcielimy-sie-we-wlasnorecznie-stworzonego-zawodnika-wideo.html"/>
      </related>
    </article>
  </body>
</html>