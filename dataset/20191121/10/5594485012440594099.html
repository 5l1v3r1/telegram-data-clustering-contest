<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zdraveopazvane/300-speshni-proverki-za-smrtonosna-bakteriya-v-meso-sirena-kolbasi-riba-izteglyat-khrani-ot-magazinite_news710541.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T10:07:00+00:00"/>
    <meta property="og:title" content="300 спешни проверки за смъртоносна бактерия в месо, сирена, колбаси, риба, изтеглят храни от магазините"/>
    <meta property="og:description" content="Извънредните инспекции са проведени заради зачестили случаи на листерия в хранителни продукти."/>
  </head>
  <body>
    <article>
      <h1>300 спешни проверки за смъртоносна бактерия в месо, сирена, колбаси, риба, изтеглят храни от магазините</h1>
      <h2>Извънредните инспекции са проведени заради зачестили случаи на листерия в хранителни продукти.</h2>
      <address>
        <time datetime="2019-11-21T10:07:00+00:00">21 Nov 2019, 10:07</time>
      </address>
      <p>https://blitz.bg/obshtestvo/zdraveopazvane/300-speshni-proverki-za-smrtonosna-bakteriya-v-meso-sirena-kolbasi-riba-izteglyat-khrani-ot-magazinite_news710541.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574320603-sir.jpg"/>
        <figcaption>Снимка: shutterstock</figcaption>
      </figure>
      <p><b>Българската агенция по безопасност на храните извърши проверки за листерия.</b><br/><br/>Извънредно са взети 300 проби от три групи продукти, готови за консумация - месни сурово-сушени продукти - 143 проби, сирена с кратък период на зреене - 78 проби, и пушени, веяни и мариновани рибни продукти 79 - проби.<br/><br/>Продуктите са с произход България, Европейски съюз и трети страни.<br/><br/>Установени са две несъответствия и е предприето изтегляне от пазара на засегнатите храни, за да се предотвратят нови случаи на замърсяване. В единия случай бактерията е открита в пушена скумрия на шайби, произведена у нас, а във втория - в домашен свински суджук, също българско производство.<br/><br/>Извънредните проверки са проведени заради зачестили случаи на листерия в храни.<br/><br/>От БАБХ съобщават, че провеждат регулярен мониторинг на храните на пазара, за да следят за ефективността на прилаганите от производителите и търговците мерки за спазването на микробиологичните критерии. В случай на констатирани несъответствия незабавно се предприемат всички законови мерки за защитата на здравето на потребителите, уверяват от Агенцията по храните.</p>
    </article>
  </body>
</html>