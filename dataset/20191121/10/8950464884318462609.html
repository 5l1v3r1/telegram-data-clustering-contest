<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/xiaomi-predstavuje-mi-reader/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-21T10:14:47+00:00"/>
    <meta property="og:title" content="Xiaomi predstavuje Mi Reader: Čítačku s 6-palcovým displejom a zabudovaným LED podsvietením"/>
    <meta property="og:description" content="Čínsky výrobca Xiaomi prináša na trh svoj vôbec prvý eReader. Produkt známy pod názvom Mi Reader ponúka 6-palcový displej a 24-stupňové LED svietenie."/>
  </head>
  <body>
    <article>
      <h1>Xiaomi predstavuje Mi Reader: Čítačku s 6-palcovým displejom a zabudovaným LED podsvietením</h1>
      <h2>Pohodlné čítanie vo dne i v noci.</h2>
      <address><time datetime="2019-11-21T10:14:47+00:00">21 Nov 2019, 10:14</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Čínsky výrobca <a href="https://www.techbyte.sk/2019/11/xiaomi-telefony-5g-siete/">Xiaomi</a> prináša na trh svoj vôbec prvý eReader. Produkt známy pod názvom Mi Reader ponúka 6-palcový displej a 24-stupňové LED svietenie. Téme sa venoval web <a href="https://www.fonearena.com/blog/298355/xiaomi-mi-reader-price-features.html">fonearena.com</a>.</b>
      </p>
      <p>E-ink displej tohto zariadenia ponúka rozlíšenie o veľkosti <b>1 024 x 768 pixelov</b> s hustotou <b>221 PPI</b>. Mnohých taktiež poteší aj už spomenuté <b>24-úrovňové LED svietenie</b>, vďaka ktorému sa vám bude dobre čítať či už za svetla alebo za tmy. Ďalším skvelým plusom pre Mi Reader je aj jeho <b>antireflexný povrch</b>.</p>
      <p>Čítačka váži len<b> 178 gramov</b>, a tak ju bez problémov udržíte len v jednej ruke. Je poháňaná <b>4-jadrovým</b> <b>procesorom</b> Allwinner B300 s taktom <b>1,8 GHz</b>, <b>1 GB</b> operačnej pamäte<b> RAM</b>, pričom k dispozícii máte aj <b>16 GB interného úložiska</b>, čo zodpovedá približne <b>5 000 e-knihám</b>. Čo sa týka softvéru, Mi Reader beží na <b>Android 8.1 Oreo</b>.</p>
      <figure>
        <img src="https://www.techbyte.sk/wp-content/uploads/2019/11/xiaomi-citacka-2.jpg"/>
        <figcaption>Zdroj: <a href="https://www.fonearena.com/blog/298355/xiaomi-mi-reader-price-features.html">fonearena.com</a></figcaption>
      </figure>
      <p>Medzi podporované formáty patrí <b>.txt</b>, <b>.epub</b>, <b>.pdf</b> a <b>Office dokumenty</b>. O výdrž sa stará <b>1 800 mAh batéria</b>, ktorú budete nabíjať prostredníctvom <b>USB-C portu</b>. Mali by sme ešte poznamenať, že zariadenie na jedno nabitie dokáže vydržať<b> niekoľko týždňov</b>.</p>
      <p>Čo sa týka ceny, tá sa aktuálne pohybuje na hranici<b> 82 USD</b>. Na európskom trhu tak môžeme rátať s cenou okolo <b>74 až 88 EUR</b>.</p>
    </article>
  </body>
</html>