<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152694-volynianyn-u-zanedbanij-budivli-oblashtuvav-pidpilnu-zapravku"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T10:25:00+00:00"/>
    <meta property="og:title" content="Волинянин у занедбаній будівлі облаштував підпільну заправку"/>
    <meta property="og:description" content="На Волині викрили та припинили діяльність нелегальної автозаправної станції."/>
  </head>
  <body>
    <article>
      <h1>Волинянин у занедбаній будівлі облаштував підпільну заправку</h1>
      <address>
        <time datetime="2019-11-21T10:25:00+00:00">21 Nov 2019, 10:25</time>
      </address>
      <p>На Волині викрили та припинили діяльність нелегальної автозаправної станції.<br/><br/>Про це інформують в ГУ ДФС у Волинській області.<br/><br/>Відтак, правоохоронці встановили, що місцевий житель, в одному з занедбаних нежитлових приміщень селища Благодатне Іваничівського району організував діяльність, пов’язану з реалізацією паливно-мастильних матеріалів з порушенням вимог чинного законодавства.<br/><br/>В результаті виявили та вилучили з незаконного обігу 4 500 літрів дизельного пального та 3 480 літрів бензину А-92. Крім того, вилучили обладнання, зокрема паливно-роздавальний модуль та 18 єврокубів.<br/><br/>Орієнтовна вартість вилучених товарно-матеріальних цінностей становить 300 тисяч гривень. <br/><br/>Стосовно правопорушника склали протокол про адміністративне правопорушення за ч.1 ст. 164 КУпАП (Порушення порядку провадження господарської діяльності).</p>
    </article>
  </body>
</html>