<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/guida-da-50-anni-senza-patente-donna-%C3%A8-stata-scoperta-seguito-di-un-tamponamento-219678"/>
    <meta property="og:site_name" content="Oggi Treviso"/>
    <meta property="article:published_time" content="2019-11-21T10:22:34+00:00"/>
    <meta property="og:title" content="Guida da 50 anni senza patente: la donna è stata scoperta a seguito di un tamponamento"/>
    <meta property="og:description" content="VITTORIO VENETO - Guidava da 50 anni senza patente. Per questa ragione una anziana, di 77 anni,  è stata multata dalla polizia locale"/>
  </head>
  <body>
    <article>
      <h1>Guida da 50 anni senza patente: la donna è stata scoperta a seguito di un tamponamento</h1>
      <address>
        <time datetime="2019-11-21T10:22:34+00:00">21 Nov 2019, 10:22</time>
      </address>
      <p><b>VITTORIO VENETO -</b> Guidava <b>da 50 anni senza patente</b>. Per questa ragione una anziana, di 77 anni, di Pravisdomini, in provincia di Pordenone, è stata multata dalla polizia locale con<b> una contravvenzione di 5.110 euro</b>, oltre <b>al fermo del veicolo</b>. E' stato scoperto soltanto dopo un tamponamento di lieve entità nel quale la donna è rimasta coinvolta insieme con altre due auto. Lo riporta il quotidiano friulano <i>Messaggero Veneto</i> oggi in edicola. La donna si è difesa sostenendo di <b>aver smarrito tanto tempo fa il documento</b>.<br/><br/> <br/><br/>Lunedì mattina a Longhere è intervenuta la polizia locale in seguito a un tamponamento <b>tra tre auto</b>, una delle quali era una Suzuki sw di una signora di 77 anni la quale, alla richiesta della patente, avrebbe tentato di guadagnare tempo. I vigili però, come riporta il <i>Messaggero Veneto</i>, avrebbero accertato che negli archivi informatici del permesso di guida della donna non ci sarebbe traccia.<br/><br/> <br/><br/>Come riporta il quotidiano, la guida senza patente è stato depenalizzato da reato penale in illecito amministrativo. Intervistata dal quotidiano l'anziana non si è persa d'animo: "Non capisco questo clamore, chiarirò", ha detto. "Ma non è vero che non ce l'ho! Ora andrò a Udine a dimostrarlo". </p>
      <related>
        <h4>Dello stesso argomento</h4>
        <a href="http://oggitreviso.it/vede-polizia-fa-inversione-scappa-non-aveva-patente-n%C3%A9-lassicurazione-205984"/>
        <a href="http://oggitreviso.it/alla-guida-senza-aver-conseguito-patente-bloccato-denunciato-192509"/>
        <a href="http://oggitreviso.it/non-ha-patente-ruba-l%E2%80%99auto-al-padre-si-fa-inseguire-dai-carabinieri-si-schianta-184639"/>
        <a href="http://oggitreviso.it/due-carte-di-circolazione-denunciato-151241"/>
        <a href="http://oggitreviso.it/mai-avuto-patente-guida-unauto-senza-assicurazione-n%C3%A9-revisione-136722"/>
        <a href="http://oggitreviso.it/auto-ribaltata-pieno-centro-136391"/>
        <a href="http://oggitreviso.it/coneglianese-guida-senza-patente-beccato-quinta-volta-130996"/>
        <a href="http://oggitreviso.it/pizzicato-senza-patente-scatta-maximulta-128615"/>
        <a href="http://oggitreviso.it/attento-circolare-senza-patente-ora-multa-pu%C3%B2-arrivare-fino-30000-euro-126137"/>
        <a href="http://oggitreviso.it/senza-patente-n%C3%A9-assicurazione-n%C3%A9-revisione-fermato-23enne-116823"/>
      </related>
    </article>
  </body>
</html>