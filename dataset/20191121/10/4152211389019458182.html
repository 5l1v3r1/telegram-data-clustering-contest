<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/592601/%E0%A6%8F%E0%A6%B8%E0%A6%8F-%E0%A6%97%E0%A7%87%E0%A6%AE%E0%A6%B8-%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F%E0%A7%87-%E0%A6%AE%E0%A7%87%E0%A7%9F%E0%A7%87%E0%A6%A6%E0%A7%87%E0%A6%B0-%E0%A6%A6%E0%A6%B2-%E0%A6%98%E0%A7%8B%E0%A6%B7%E0%A6%A3%E0%A6%BE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T10:57:00+00:00"/>
    <meta property="og:title" content="এসএ গেমস ক্রিকেটে মেয়েদের দল ঘোষণা"/>
    <meta property="og:description" content="দক্ষিণ এশিয়ান (এসএ) গেমসের ১৩তম আসরে প্রায় এক দশক পর অন্তর্ভুক্ত করা হয়েছে ক্রিকেটকে। ২০১০ সালে সবশেষ ছেলেরা খেললেও এবারই প্রথম মেয়েরাও খেলতে যাচ্ছে। বৃহস্পতিবার সালমা খাতুনকে অধিনায়ক করে নেপালের এই আসরের দল ঘোষণা করেছে বাংলাদেশ ক্রিকেট বোর্ড (বিসিবি)। মেয়েদের ১৫ জনের দলের সঙ্গে..."/>
  </head>
  <body>
    <article>
      <h1>এসএ গেমস ক্রিকেটে মেয়েদের দল ঘোষণা</h1>
      <address><time datetime="2019-11-21T10:57:00+00:00">21 Nov 2019, 10:57</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/21/0a767fcf68216bff47d5df971d3f0207-5dd66d4a834d2.jpg"/>
      </figure>
      <p>
        <b>দক্ষিণ এশিয়ান (এসএ) গেমসের ১৩তম আসরে প্রায় এক দশক পর অন্তর্ভুক্ত করা হয়েছে ক্রিকেটকে। ২০১০ সালে সবশেষ ছেলেরা খেললেও এবারই প্রথম মেয়েরাও খেলতে যাচ্ছে। বৃহস্পতিবার সালমা খাতুনকে অধিনায়ক করে নেপালের এই আসরের দল ঘোষণা করেছে বাংলাদেশ ক্রিকেট বোর্ড (বিসিবি)।</b>
      </p>
      <p>মেয়েদের ১৫ জনের দলের সঙ্গে স্ট্যান্ডবাই খেলোয়াড় থাকছেন ৫ জন। ইমার্জিং এশিয়া কাপ শেষে ছেলেদের দল ঘোষণা করা হবে। বৃহস্পতিবার আফগানিস্তানকে হারিয়ে পাকিস্তানের বিপক্ষে ফাইনাল নিশ্চিত করেছেন নাজমুল হোসেন শান্তরা।</p>
      <p>আগামী ১ থেকে ১০ ডিসেম্বর নেপালের কাঠমান্ডু ও পোখারায় হতে যাওয়া এসএ গেমসে মেয়েদের ক্রিকেট হবে টি-টোয়েন্টি ফরম্যাটে। দুই গ্রুপে ভাগ হয়ে ৭ দল খেলবে। ‘বি’ গ্রুপে বাংলাদেশের প্রতিপক্ষ পাকিস্তান ও মালদ্বীপ। স্বাগতিক নেপালের সঙ্গে ‘এ’ গ্রুপে ভারত, শ্রীলঙ্কা ও ভুটান।</p>
      <p>মালদ্বীপের বিপক্ষে বাংলাদেশ প্রথম ম্যাচ খেলবে ২ ডিসেম্বর। পোখারায় তাদের শেষ গ্রুপ ম্যাচ ৫ ডিসেম্বর পাকিস্তানের বিপক্ষে। গ্রুপের দুই শীর্ষ দল খেলবে সেমিফাইনাল। ৯ ডিসেম্বর হবে ফাইনাল।</p>
      <p><b>বাংলাদেশ দল:</b> সালমা খাতুন (অধিনায়ক), নিগার সুলতানা, জাহানারা আলম, আয়েশা রহমান, ফারজানা হক, মুর্শিদা খাতুন, সানজিদা ইসলাম, শবনম মোস্তারি, ফাহিমা খাতুন, শামীমা সুলতানা, নাহিদা আক্তার, খাদিজা তুল কুবরা, রিতু মনি, পূজা চক্রবর্তী, রাবেয়া।</p>
      <p><b>স্ট্যান্ডবাই:</b> মিমতা হেনা হাসনাত, ফারিহা ইসলাম, সুরাইয়া আজিম, পান্না ঘোষ, শায়লা শারমীন।</p>
      <footer>/এফএইচএম/</footer>
    </article>
  </body>
</html>