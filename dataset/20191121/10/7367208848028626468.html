<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/economia-7/articolo/i-big-delle-banche-cuneesi-a-milano-per-future-bancassurance-awards.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T10:45:00+00:00"/>
    <meta property="og:title" content="I big delle banche cuneesi a Milano per Future Bancassurance Awards"/>
    <meta property="og:description" content="L’evento, giunto alla quinta edizione, si è tenuto ieri sera all’hotel Principe di Savoia alla presenza di oltre 400 invitati. Premiate Bcc Cherasco e Bene Banca. Riconoscimento speciale a Camillo Venesio della Banca del..."/>
  </head>
  <body>
    <article>
      <h1>I big delle banche cuneesi a Milano per Future Bancassurance Awards</h1>
      <h2>L’evento, giunto alla quinta edizione, si è tenuto ieri sera all’hotel Principe di Savoia alla presenza di oltre 400 invitati. Premiate Bcc Cherasco e Bene Banca. Riconoscimento speciale a Camillo Venesio della Banca del Piemonte</h2>
      <address><time datetime="2019-11-21T10:45:00+00:00">21 Nov 2019, 10:45</time> by <a rel="author">redazione</a></address>
      <p>Future Bancassurance Awards ha celebrato ieri sera, mercoledì 20 novembre, a Milano le eccellenze nel mercato della bancassicurazione in Italia.</p>
      <p>Si tratta della quinta edizione di un evento che conferisce riconoscimenti a società e personalità del mondo bancario e assicurativo.</p>
      <p>All’hotel Principi di Savoia, dove si è svolta la kermesse, hanno preso parte  anche parecchi uomini della finanza cuneese.</p>
      <p>Vari i direttori di istituti di credito locali presenti tra cui <b>Pierpaolo Ravera</b>, della Bcc Cherasco, <b>Emanuele Regis</b>, della Cassa di Risparmio di Savigliano, <b>Simone Barra</b> di Bene Banca e <b>Simone Azzoaglio</b> dell’omonimo Banco.</p>
      <p>Un premio è stato assegnato a Bcc Cherasco e a Bene Banca “per essere  Benchmark di Eccellenza nel proporre Protection Assicurativa”.</p>
      <p>Un particolare riconoscimento è stato conferito a <b>Camillo Venesio</b>, vicepresidente Ab e principale azionista della Banca del Piemonte.</p>
      <p>Della giuria, presieduta dal professor <b>Giovanni Manghetti</b>, presidente della Cassa di Risparmio di Volterra, faceva parte anche il cuneese <b>Beppe Ghisolfi</b>, vicepresidente del Gruppo Europeo delle Casse di Risparmio.</p>
      <p>Con lui il saviglianese <b>Marco Buttieri</b>, vicepresidente dell’Accademia dell’Educazione Finanziaria recentemente costituitasi a Torino.</p>
      <slideshow>
        <figure>
          <img src="http://www.targatocn.it/typo3temp/pics/R_d302e1a271.jpg"/>
        </figure>
        <figure>
          <img src="http://www.targatocn.it/typo3temp/pics/G_0abbb6419f.jpg"/>
        </figure>
      </slideshow>
    </article>
  </body>
</html>