<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/rasprava-veka-mesi-je-bio-bolji-ronaldo-lepsi-ali-sve-se-promenilo-ovo-su-stvari-koje-nikad-nisu-ispricane-u-javnosti-393331.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T10:54:00+00:00"/>
    <meta property="og:title" content="Rasprava veka, Mesi je bio bolji, Ronaldo lepši! Ali, sve se promenilo, ovo su stvari koje nikad nisu ispričane u javnosti!"/>
    <meta property="og:description" content="Mnogo stvari sada je otkriveno, deo su govorkanja, deo istina, ali ono u čemu se svi slažu je da je Mesi talentovaniji."/>
  </head>
  <body>
    <article>
      <h1>Rasprava veka, Mesi je bio bolji, Ronaldo lepši! Ali, sve se promenilo, ovo su stvari koje nikad nisu ispričane u javnosti!</h1>
      <h2>Mnogo stvari sada je otkriveno, deo su govorkanja, deo istina, ali ono u čemu se svi slažu je da je Mesi talentovaniji.</h2>
      <address><time datetime="2019-11-21T10:54:00+00:00">21 Nov 2019, 10:54</time> by <a rel="author">Vladimir Stojanović</a></address>
      <p>Rasprava koja je obeležila ovaj vek, ko je bolji, Ronaldo ili Mesi?<br/><br/>Dobija ponekad i bizarne obrise, juče je održana tribina na kojoj su učestvovali bivši igrači i treneri, sada komentatori u Engleskoj, u pitanju su Hari Rednap, Krauč, Martin Kion, moderirao je slavni Pirs Morgan.<br/><br/>Čuli smo neke zanimljive stvari.<br/><br/>Recimo, Krauč je ispričao ono što je čuo od igrača Junajteda sa kojima je nastupao za Englesku.<br/><br/>Oni su često provocirali Ronalda da je Mesi bolji, ali je Portugalac imao spreman odgovor.<br/><i><br/>"Jeste, ali ko je bolje izgleda"</i>, odgovarao je portugalski narcis.<br/><br/>Sa druge strane, svi se slažu da je Mesi neuporedivo talentovaniji, ali recimo Krauč i Rednap, ali i nemali broj trenera smatra da je Ronaldo radom uspeo da stigne i prestigne Argentinca.<br/><i><br/>"Mesi je bio noćna mora za Gvardiolu, kasnio je na trening, šutnuo par lopti i odlazio, jednostavno, on je Bog u Barsi, Pep nije uspevao da ga drži pod kontrolom"</i>, otkrio je Rednap priču dva kondiciona trenera.<br/><br/>Uz ovo ide legendarna priča koju je otkrio Giljem Balag, kada je Pep zabranio gazirana pića u svlačionici, Argentinac je namerno pio "Koka-Kolu" pred trenerom (reklamira inače Pepsi).<br/><br/>Za Ronalda treneri imaju običaj da kažu, prvi dolazi, poslednji odlazi, manijak je kada je u pitanju trening, to je u stvari doprinelo da postigne više od Mesija, makar na evropskom planu, u Ligi šampiona, ali i sa reprezentacijom Portugala koja je ipak značajno slabiji tim, odnosno ima lošije igrače od Argentine.<br/><br/>Martin Kion se ne slaže.<br/><i><br/>"Za mene je Mesi i talentovaniji i bolji, prolazi igrače kao da ih nema, sada je našao drugu mladost, kao Rajan Gigs svojevremeno. Ronaldo ne može da uradi ništa ni blizu toga"</i>, smatra nekadašnji štoper Arsenala.<br/><br/>Ako se pogleda broj golova, Ronaldo postiže više od gola po meču, ali Mesi ima mnogo više asistencija. Klupske titule nisu za poređenje, i tu je Argentinac bolji, u Španiji, ali Ronaldo je osvojio pet puta Ligu šampiona i u tom takmičenju porušio sve moguće rekorde.<br/><br/>Bilo kako bilo, ostaće dilema, ako Mesi ne osvoji Mundijal ili bilo šta sa reprezentacijom. Sa druge strane, čini se da ima više vremena, dve godine je mlađi, ali je Ronaldo mnogo spremniji i verovatno će duže trajati. <br/><br/>Postoji i priča o ljudskim kvalitetima.<br/><br/>Naime, mnogi smatraju da Mesi ima bolju sliku u javnosti nego što zaslužuje, često su stizale priče o pritisku na trenere, pomeranju, odnosno teranju nekih igrača iz Barselone, za Davida Vilju neke stvari se znaju i konkretno. <br/><br/>Ronaldo je eskcentrik, ali na njega saigrači nikada nemaju primedbu. Naime, tačno je da Portugalac voli da se ističe, da ume da bude sebičan, ali kada je odnos sa fudbalerima u timu u pitanju, većina se slaže da je sjajan saigrač, uvek spreman da pomogne. <br/><br/>Sad, odlučite se i vi...</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/poketino-ostavio-poruku-igracima-hoce-li-pogaziti-rec-kao-naslednik-murinjo-393330.html"/>
        <a href="https://www.sportske.net/vest/transferi/real-doneo-odluku-bejl-ce-pobesneti-393328.html"/>
        <a href="https://www.sportske.net/vest/transferi/milan-se-uzda-u-bosmanovo-pravilo-jure-tri-potpisa-medju-zeljama-i-srbin-393308.html"/>
        <a href="https://www.sportske.net/vest/transferi/murinjova-prva-velika-kupovina-bice-obavljena-u-madridu-393288.html"/>
        <a href="https://www.sportske.net/vest/medjunarodni-fudbal/poketinove-cetiri-opcije-jedna-verovatnija-od-drugih-mora-da-ceka-odluku-drugog-trenera-393249.html"/>
      </related>
    </article>
  </body>
</html>