<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/fotel-prezydencki-pozbawilby-donalda-tuska-fortuny-jako-szef-epl-bedzie-zarabial-znacznie-wiecej-niz-andrzej-duda/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T10:40:41+00:00"/>
    <meta property="og:title" content="Fotel prezydencki pozbawiłby Donalda Tuska fortuny. Jako szef EPL będzie zarabiał znacznie więcej niż Andrzej Duda"/>
    <meta property="og:description" content="W ciągu pięcioletniej kadencji na stanowisku przewodniczącego Rady Europejskiej, Donald Tusk zarobił niespełna 7 mln złotych. Jako szef Europejskiej Partii Ludowej będzie inkasował 30 tysięcy złotych miesięcznie. To półtora raza więcej niż zarabia prezydent Rzeczypospolitej Polskiej."/>
  </head>
  <body>
    <article>
      <h1>Fotel prezydencki pozbawiłby Donalda Tuska fortuny. Jako szef EPL będzie zarabiał znacznie więcej niż Andrzej Duda</h1>
      <address><time datetime="2019-11-21T10:40:41+00:00">21 Nov 2019, 10:40</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>W ciągu pięcioletniej kadencji na stanowisku przewodniczącego Rady Europejskiej, Donald Tusk zarobił niespełna 7 mln złotych. Jako szef Europejskiej Partii Ludowej będzie inkasował 30 tysięcy złotych miesięcznie. To półtora raza więcej niż zarabia prezydent Rzeczypospolitej Polskiej.</b>
      </p>
      <p>„Super Express” donosi, że Donald Tusk na stanowisku szefa Europejskiej Partii Ludowej (w skład której wchodzi m.in. PO) będzie rocznie zarabiał ok. 360 tysięcy złotych.</p>
      <p>Przewodniczącemu EPL przysługuje również limuzyna z szoferem i fundusz reprezentacyjny (garderoba etc.).</p>
      <p>Nic więc dziwnego, że były polski premier zrezygnował z walki o prezydenturę.</p>
      <p>Jako „prezydent” UE Tusk również zarobił niezłą sumkę. Tusk jako szef Rady Europejskiej wzbogacił się o 6,7 mln złotych. Co ciekawe, jest to kwota, o którą rzeczywiście wzbogacił się Tusk i, o ile nie był zbyt rozrzutny, może mieć ją zgromadzoną na swoim koncie. Podczas kadencji bowiem szef Rady Europejskiej nie musiał „ruszać” tych pieniędzy.</p>
      <p><i>„Fortuny nie za bardzo miał gdzie wydawać, bo jako szefowi RE przysługuje mu również dieta na pokrycie kosztów wynajmu mieszkania, nie mówiąc o budżecie reprezentacyjnym, dzięki któremu nie musi się martwić o garderobę czy nawet limuzynę z szoferem”</i> – mogliśmy przeczytać w SE.</p>
      <p>Natomiast „biedny” prezydent Polski zarabia zaledwie 20 tysięcy złotych miesięcznie. Co prawda nie ma żadnych wydatków, ale w porównaniu z intratnymi stanowiskami jakie oferuje UE, to rzeczywiście nie są żadne atrakcyjne pieniądze.</p>
      <p>Źródło: SE</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/makabryczne-odkrycie-w-warszawie-brutalne-morderstwo-zwloki-zwisaly-z-maszyny-na-silowni-plenerowej/"/>
        <a href="https://nczas.com/2019/11/21/w-po-juz-sie-zra-ostry-komentarz-borysa-budki-po-zgloszeniu-kandydatury-jaskowiaka/"/>
        <a href="https://nczas.com/2019/11/21/co-on-robil-w-sejmie-kurski-odpowiada-kocham-tvp/"/>
        <a href="https://nczas.com/2019/11/21/chca-zlikwidowac-pgz-w-jej-miejsce-powstanie-nowa-panstwowa-agencja-powodem-przepychanki-wewnatrz-partii/"/>
        <a href="https://nczas.com/2019/11/21/autor-slepnac-od-swiatel-ostro-atakuje-stanislaw-michalkiewicz-przenikliwie-odpowiada/"/>
        <a href="https://nczas.com/2019/11/21/skandal-smieszne-wysokosci-kaucji-za-bosow-mafii-slowik-wyjdzie-za-400-tys-zl/"/>
        <a href="https://nczas.com/2019/11/21/tylko-u-nas-nowy-rzecznik-partii-korwin-kto-zastapil-grabarczyka/"/>
        <a href="https://nczas.com/2019/11/21/hakerzy-czyszcza-konta-polakow-policja-ostrzega-przed-oszustwami-na-1-euro/"/>
        <a href="https://nczas.com/2019/11/21/ks-gniadek-svd-ostrzega-przed-planami-ministra-finansow-kosciol-powinien-byc-przeciwko/"/>
      </related>
    </article>
  </body>
</html>