<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/agritechnica-2019-poshtovh-dlya-tehnichnogo-progresu-v-ukra%d1%97nskomu-apk/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Agritechnica-2019 — поштовх для технологічного прогресу в українському АПК"/>
    <meta property="og:description" content="Аграрний світ підбиває підсумки Agritechnica-2019. Цей масштабний захід, який організувала Міжнародна асоціація сільського господарства і продовольства( DL"/>
  </head>
  <body>
    <article>
      <h1>Agritechnica-2019 — поштовх для технологічного прогресу в українському АПК</h1>
      <address>
        <time datetime="2019-11-21T10:00:00+00:00">21 Nov 2019, 10:00</time>
      </address>
      <figure>
        <img src="https://infoindustria.com.ua/wp-content/uploads/2019/11/IMG_10871.jpg"/>
      </figure>
      <p>
        <b>Аграрний світ підбиває підсумки Agritechnica-2019. Цей масштабний захід, який організувала Міжнародна асоціація сільського господарства і продовольства( DLG), побила рекорди всіх попередніх заходів в Ганновері за кількістю відвідувачів, експонентів та інновацій. На ній побували 450 тис відвідувачів, 130 000 із них зі 152 країн, найчисельнішими були делегації з Нідерландів, Данії, Австрії, Італії, Росії, Швейцарії, Франції, Великобританії, США, Аргентини, України, Польщі.</b>
      </p>
      <p>Частка іноземних експонентів зросла до понад 60 відсотків. 2820 компаній із 53 країн, включаючи провідних світових виробників, продемонстрували повний спектр тракторів, машин, агрегатів, запчастин та аксесуарів. Майже вдвічі, до 32, збільшилася кількість українських експонентів, що свідчить про прагнення вітчизняного сільгоспмашинобудування закріпитися на ринках Східної Європи та близького зарубіжжя.</p>
      <p>Що думають про виставку українські аграрії та експерти?</p>
      <p>«Головний напрямок виставки — діджиталізація та автоматизація аграрного виробництва, зараз потужністю та іншими механічними наворотами здивувати важко, а от у штучний інтелект ідуть серйозні інвестиції, пробуються різні концепти, — говорить відомий аграрний блогер та ноу-тілер Михайло Драганчук, — для машинобудівних компаній це майданчик, де можна поспілкуватися з аграріями, вислухати їхні претензії та рекомендації, завдяки цьому інженери дивляться, які ідеї сприймаються, а які – ні. Збільшується кількість виробників, які бачать майбутнє в тому, щоб не обробляти ґрунт, а максимально його оберігати, всі засоби для внесення ЗЗР стають більш точними і обережними щодо довкілля, обприскувачі стають розумними, вони працюють не суцільною обробкою, а точковим внесенням на бур’ян, що дає змогу економити 40-80% ЗЗР. Було дуже багато наших аграріїв, які дуже уважно вивчали всі інновації, а це вселяє надію на швидкий технологічний прогрес в українському АПК».</p>
      <p>
        <b>Інфоіндустрія</b>
      </p>
    </article>
  </body>
</html>