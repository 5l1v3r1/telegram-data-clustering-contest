<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/futbol/mhkdan-skandal-suat-arslanboga-karari"/>
    <meta property="og:site_name" content="FotoMaç"/>
    <meta property="article:published_time" content="2019-11-21T10:32:00+00:00"/>
    <meta property="og:title" content="MHK'dan skandal Suat Arslanboğa kararı!"/>
    <meta property="og:description" content="Süper Lig'de hakem Suat Arslanboğa'nın Beşiktaş-Başakşehir ve Alanyaspor-Fenerbahçe (VAR) maçlarında verdiği bazı kararlar bir hayli tartışılmıştı. Türkiye Futbol Federasyonu (TFF) Yönetim Kurulu'nun TFF Riva Hasan Doğan Tesisleri'nde toplanması sonucunda çıkan karar ile 41 yaşındaki hakemin sözleşmesi feshedilmişti. MHK, Suat Arslanboğa ile ilgili skandal bir karara imza attı. İşte detaylar..."/>
  </head>
  <body>
    <article>
      <h1>MHK'dan skandal Suat Arslanboğa kararı!</h1>
      <address>
        <time datetime="2019-11-21T10:32:00+00:00">21 Nov 2019, 10:32</time>
      </address>
      <p>
        <b>Süper Lig'de hakem Suat Arslanboğa'nın Beşiktaş-Başakşehir ve Alanyaspor-Fenerbahçe (VAR) maçlarında verdiği bazı kararlar bir hayli tartışılmıştı. Türkiye Futbol Federasyonu (TFF) Yönetim Kurulu'nun TFF Riva Hasan Doğan Tesisleri'nde toplanması sonucunda çıkan karar ile 41 yaşındaki hakemin sözleşmesi feshedilmişti. MHK, Suat Arslanboğa ile ilgili skandal bir karara imza attı. İşte detaylar...</b>
      </p>
      <figure>
        <img src="https://iaftm.tmgrup.com.tr/6bfc05/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321457385.jpg&amp;mw=1000&amp;l=1"/>
        <figcaption>Son olarak 16 Eylül'de oynanan Aytemiz Alanyaspor - Fenerbahçe müsabakasında VAR hakemi olarak, 23 Eylül'de oynanan Beşiktaş - Medipol Başakşehir müsabakasında ise birinci hakem olarak görev yapan Suat Arslanboğa, bu karşılaşmaların ardından kızağa çekilmişti.</figcaption>
      </figure>
      <figure>
        <img src="https://iaftm.tmgrup.com.tr/43ca6e/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321461827.jpg&amp;mw=1000&amp;l=1"/>
        <figcaption>Aytemiz Alanyaspor - Fenerbahçe müsabakasındaki tartışmalı kararlara müdahale etmemesi ve Beşiktaş-Medipol Başakşehir maçındaki kötü performansı nedeniyle bir süredir futbol kamuoyunun eleştirilerinin odak noktası olan Suat Arslanboğa, TFF Yönetim Kurulu Toplantısı ile birlikte profesyonel hakemlik hayatını sonlandırılmıştı.</figcaption>
      </figure>
      <figure>
        <img src="https://iaftm.tmgrup.com.tr/2fac28/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321460456.jpg&amp;mw=1000&amp;l=1"/>
        <figcaption>1 Eylül 2019'da TFF ile yeni sözleşme imzalayan Arslanboğa, Merkez Hakem Kurulu'nun (MHK) önerisi sonucunda sözleşme feshiyle karşı karşıya kalmıştı.</figcaption>
      </figure>
      <figure>
        <img src="https://iaftm.tmgrup.com.tr/67cc0a/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321455174.jpg&amp;mw=1000&amp;l=1"/>
        <figcaption><b>BU SEZON 5 MAÇTA GÖREV ALDI<br/></b>Suat Arslanboğa, bu sezon 5 Süper Lig maçında görev almıştı.</figcaption>
      </figure>
      <figure>
        <img src="https://iaftm.tmgrup.com.tr/83ed8a/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321465673.jpg&amp;mw=1000&amp;l=1"/>
        <figcaption>Arslanboğa, Göztepe - Antalyaspor maçında VAR hakemi, Medipol Başakşehir - Fenerbahçe maçında 4'üncü hakem, Göztepe - Yukatel Denizlispor maçında birinci hakem, Aytemiz Alanyaspor - Fenerbahçe maçında VAR hakemi ve son olarak Beşiktaş - Medipol Başakşehir mücadelesinde birinci hakem olarak görev aldı.</figcaption>
      </figure>
      <figure>
        <img src="https://iaftm.tmgrup.com.tr/2245df/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321465878.jpg&amp;mw=1000&amp;l=1"/>
        <figcaption><b>BEŞİKTAŞ - BAŞAKŞEHİR MAÇINDAKİ KARARI BARDAĞI TAŞIRAN SON DAMLA OLMUŞTU<br/></b>Beşiktaş ile Medipol Başakşehir arasında oynanan Süper Lig 5'inci haftasında müsabakasında birinci hakem olarak görev yapan Suat Arslanboğa, karşılaşmanın ilk yarısının bitiminde yaşanan ve Medipol Başakşehirli futbolcuların yoğun bir itirazla penaltı beklediği pozisyonda ilk yarıyı bitirerek büyük tepki çekmişti.</figcaption>
      </figure>
      <figure>
        <img src="https://iaftm.tmgrup.com.tr/5c3a68/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321465126.jpg&amp;mw=1000&amp;l=1"/>
        <figcaption>Arslanboğa bu maçın ardından Süper Lig, TFF 1'inci Lig, TFF 2'nci Lig ve TFF 3'üncü Lig'de haftanın karşılaşmalarında görev almamıştı.</figcaption>
      </figure>
      <figure>
        <img src="https://iaftm.tmgrup.com.tr/d8cb91/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321465941.jpg&amp;mw=1000&amp;l=1"/>
        <figcaption><b>MHK'DAN SUAT ARSLANBOĞA'YA GÖREV<br/></b>Merkez Hakem Kurulu'ndan hakem Suat Arslanboğa'ya görev geldi.</figcaption>
      </figure>
      <figure>
        <img src="https://iaftm.tmgrup.com.tr/7f7903/0/0/0/0/0/0?u=https://iftm.tmgrup.com.tr/album/2019/11/21/mhkdan-skandal-suat-arslanboga-karari-1574321470584.jpg&amp;mw=1000&amp;l=1"/>
        <figcaption>Sabah'ın haberine göre; ligde 23 Eylül'de oynanan Beşiktaş-Başakşehir maçına kararlarıyla damga vuran ve profesyonel hakemlik sözleşmesi feshedilen Suat Arslanboğa 2 ay sonra ilk maçına TFF 1. Lig'de Menemenspor-Balıkesirspor mücadelesiyle çıkacak.</figcaption>
      </figure>
    </article>
  </body>
</html>