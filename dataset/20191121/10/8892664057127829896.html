<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/teszteles-kozben-robbant-fel-a-spacex-starship-raketaja/sm4jfy5"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T10:07:30+00:00"/>
    <meta property="og:title" content="Tesztelés közben robbant fel a SpaceX Starship rakétája – videó"/>
    <meta property="og:description" content="Drámai pillanatok zajlottak le a Staship névre keresztel Mk1 egyik tesztelésén: felrobbant az űrrakéta."/>
  </head>
  <body>
    <article>
      <h1>Tesztelés közben robbant fel a SpaceX Starship rakétája – videó</h1>
      <address><time datetime="2019-11-21T10:07:30+00:00">21 Nov 2019, 10:07</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Drámai pillanatok zajlottak le a Staship névre keresztel Mk1 egyik tesztelésén: felrobbant az űrrakéta.</b>
        </i>
      </p>
      <p>A SpaceX vállalata a Starship-program során olyan űrhajót próbál kifejleszteni, ami alkalmas lesz eszközök és emberek szállítására a Holdra, avagy akár a Marsra is. Ráadásul Elon Musk csapata nem aprózza el, a járműveket úgy tervezik, hogy akár száz utast is képesek legyenek befogadni.</p>
      <p>(<a href="https://www.blikk.hu/legfrissebb">A legfrissebb hírek itt</a>) </p>
      <p>E program során, még szeptemberben mutatták be az Mk1 nevű rakétát, amivel azóta számos próbarepülést hajtottak végre. Csakhogy Texasban szerda délután valami nagyon rosszul alakult – számolt be <a href="https://index.hu/techtud/2019/11/21/felrobbant_a_spacex_starship_raketaja/">az Index oldala.</a></p>
      <p><b>Amikor a Starship tesztrakétáját maximális nyomásnak vetették alá, annak teteje szó szerint felrobbant, a törmelék szanaszét repült, sőt, különféle gázok is szivárogni kezdtek belőle. </b>Ezzel a fiaskóval teljesen megpecsételődött a sorsa az 50 méter magas, acélból készült Mk1-nek.</p>
      <p>A történtekről egy rövid felvétel is felkerült az internetre:</p>
      <p>Később az a bejelentés érkezett a fejlesztőktől, hogy <b>következő lépésként nem javítják majd a tesztrakétát, hanem egy teljesen új építésébe kezdenek</b>, ami már jóval fejlettebb lesz. Elon Musk sem hagyta szó nélkül a történteket: a robbanás után arról számolt be, hogy értékes tapasztalatokat szereztek a gyártáshoz az első prototípusból.</p>
      <p>Ennek eredményeként – egy lépcsőfokot átugorva – a következő Mk3-as változatot már tényleg Föld körüli pályára tudják majd állítani. Azt is hozzátette: a jövőben elkészülő űrhajó, ami alkalmas lesz az űrutazásra, egészen más dizájnt kap majd.</p>
    </article>
  </body>
</html>