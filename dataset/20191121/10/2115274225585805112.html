<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/maltempo_piogge_weekend-6592081/news/2019-11-21/"/>
    <meta property="og:site_name" content="Agi"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Piogge e temporali rovineranno il week-end in tutta Italia"/>
    <meta property="og:description" content="Fine settimana all'insegna del maltempo da Nord a Sud a causa di un ciclone atlantico proveniente dalla Francia"/>
  </head>
  <body>
    <article>
      <h1>Piogge e temporali rovineranno il week-end in tutta Italia</h1>
      <h2>Fine settimana all'insegna del maltempo da Nord a Sud a causa di un ciclone atlantico proveniente dalla Francia</h2>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author">AGI - Agenzia Giornalistica Italia</a></address>
      <p>Ancora <b>pioggia</b> sull'Italia, prima al Nordovest e sulle regioni tirreniche, poi su tutta Italia. A prevederlo sono gli esperti del sito<b> ilMeteo.it</b>, secondo cui nel weekend un <b>ciclone atlantico</b> proveniente dalla Francia punterà la Sardegna e poi il Sud generando un'ondata di maltempo a tratti violento.</p>
      <p>In particolare, sabato "la posizione del vortice nei pressi della Sardegna favorirà piogge intense e continue su tutto il Piemonte e sulla Liguria di ponente; in Liguria il <b>forte vento di scirocco</b> impedirà ai corsi d'acqua di defluire creando delle potenziali piene".</p>
      <p>Tempo cattivo anche sul resto del Nord, specie sul Triveneto, e in Sardegna mentre nel pomeriggio peggiorerà anche al Sud. A <b>Venezia</b> prevista <b>acqua alta</b> con una marea sostenuta di circa 115 cm.</p>
      <p>Domenica, sempre secondo ilMeteo.it, il ciclone raggiungerà il Sud dando vita a una <b>violenta ondata di maltempo</b> che dalla Sicilia si dirigerà verso la Calabria e la Basilicata dove venti di scirocco a 110 km orari flagelleranno le coste, con continue piogge abbondanti o molto abbondanti. Sulla Calabria il rischio di nubifragi intensi e alluvioni sara' elevato. Le precipitazioni colpiranno anche tutte le regioni adriatiche dalle Marche alla Puglia, mentre al Nord il tempo andrà progressivamente migliorando.</p>
    </article>
  </body>
</html>