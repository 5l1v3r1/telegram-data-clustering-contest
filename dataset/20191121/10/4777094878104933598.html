<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/rshennja-pro-skasuvannja-granichnih-tarifv-na-sam-tarifi-ne-vpline---goncharuk-58076"/>
    <meta property="og:site_name" content="Україна Комунальна"/>
    <meta property="article:published_time" content="2019-11-21T10:24:00+00:00"/>
    <meta property="og:title" content="Рішення про скасування граничних тарифів на самі тарифи не вплине - Гончарук"/>
    <meta property="og:description" content="Прем'єр-міністр Олексій Гончарук заявив, що скасування урядом обмеження на тарифи на опалення і гарячу воду ніяк на самі тарифи не вплине"/>
  </head>
  <body>
    <article>
      <h1>Рішення про скасування граничних тарифів на самі тарифи не вплине - Гончарук</h1>
      <address>
        <time datetime="2019-11-21T10:24:00+00:00">21 Nov 2019, 10:24</time>
      </address>
      <p><b>Прем'єр-міністр Олексій Гончарук заявив, що скасування урядом обмеження на тарифи на опалення і гарячу воду ніяк на самі тарифи не вплине<br/><br/></b>Прем'єр-міністр Олексій Гончарук заявив, що скасування урядом обмеження на тарифи на опалення і гарячу воду ніяк на самі тарифи не вплине.<br/> <br/>Про це він сказав на брифінгу після засідання уряду.<br/> <br/>Гончарук заявив, що попередній уряд вирішив "зробити хороший інфопривід", ухваливши таке рішення. При цьому впродовж усіх двох місяців роботи нового уряду органи місцевого самоврядування зверталися в Київ, аргументуючи, що це рішення доводить їхні підприємства до банкрутства.<br/> <br/>"З приводу того, як це вплине на тарифи. Ніяк це не вплине. Навіть якби ми його не відмінили, все одно це ніяк на тарифи не вплинуло б, тому що це рішення протизаконне, і його окремі представники місцевого самоврядування не збиралися виконувати і збиралися його оскаржити в суді", - сказав Гончарук.<br/> <br/>За словами Гончарука, протягом двох місяців мери міст “били на сполох” і повідомляли, що якщо такі обмеження будуть збережені, вони “будуть банкрутами та будуть змушені припинити опалювальний сезон”.<br/> <br/>Нагадаємо, Кабмін на засіданні 15 листопада скасував постанову від 26 червня 2019 р. № 560, якою було встановлено граничні тарифи на тепло і гарячу воду.<br/> </p>
      <p>Наприкінці червня 2019 року Урядом Гройсмана було запроваджено граничний тариф на опалення та гаряче водопостанчання, а саме: на теплопостачання - 1400 грн за 1 Гкал за наявності лічильника і 35,21 грн за квадратний метр без лічильника; на гарячу воду на рівні 83,66 грн за 1 куб. м за наявності рушникосушарки і 75,74 грн - за її відсутності. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/novorozdlska-ta-novojavorvska-tec-perejshli-pd-kontrol-naftogaz-teplo-58071"/>
        <a href="http://jkg-portal.com.ua/ua/publication/one/stanom-na-20-listopada-na-100-pdkljuchen-do-opalennja-14-oblastej-58066"/>
        <a href="http://jkg-portal.com.ua/ua/publication/one/vdpovd-na-zapitannja-pro-novu-sistemu-viplati-plg-na-komunaln-poslugi-58064"/>
      </related>
    </article>
  </body>
</html>