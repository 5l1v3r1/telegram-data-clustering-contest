<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/ektakto-%ce%b5%ce%bb%ce%bb%ce%b7%ce%bd%ce%b9%ce%ba%cf%8c-%cf%85%cf%80%ce%b5%ce%be-%cf%83%ce%b5-%cf%84%ce%bf%cf%85%cf%81%ce%ba%ce%af%ce%b1-%ce%b4%ce%b5%ce%bd-%ce%b4%ce%b5%cf%87%cf%8c%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T10:46:04+00:00"/>
    <meta property="og:title" content="Ελληνικό ΥΠΕΞ σε Τουρκία: «Δεν δεχόμαστε μαθήματα από κανέναν»"/>
    <meta property="og:description" content="Απάντηση έδωσε ο εκπρόσωπος του ελληνικού ΥΠΕΞ στον Τούρκο ομόλογό του. «Η Ελλάδα ως ευνομούμενη και δημοκρατική χώρα δεν δέχεται μαθήματα από κανέναν. Η Τουρκία αντί να κάνει υποδείξεις καλό θα είναι να εφαρμόσει πλήρως τις πρόνοιες της κοινής δήλωσης ΕΕ- Τουρκίας και να πάψει να χρησιμοποιεί τους πρόσφυγες ως μέσο πίεσης στην Ελλάδα αλλά και την Ευρώπη», αναφέρει σχετικά."/>
  </head>
  <body>
    <article>
      <h1>Ελληνικό ΥΠΕΞ σε Τουρκία: «Δεν δεχόμαστε μαθήματα από κανέναν»</h1>
      <address>
        <time datetime="2019-11-21T10:46:04+00:00">21 Nov 2019, 10:46</time>
      </address>
      <p>
        <b>Απάντηση έδωσε ο εκπρόσωπος του ελληνικού ΥΠΕΞ <a href="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%b5%cf%80%ce%af%ce%b8%ce%b5%cf%83%ce%b7-%ce%ac%ce%b3%ce%ba%cf%85%cf%81%ce%b1%cf%82-%cf%83%ce%b5-%ce%bc%ce%b7%cf%84%cf%83%ce%bf%cf%84%ce%ac%ce%ba%ce%b7.html">στον Τούρκο ομόλογό του</a>. «</b>
        <i>Η Ελλάδα ως ευνομούμενη και δημοκρατική χώρα δεν δέχεται μαθήματα από κανέναν. Η Τουρκία αντί να κάνει υποδείξεις καλό θα είναι να εφαρμόσει πλήρως τις πρόνοιες της κοινής δήλωσης ΕΕ- Τουρκίας και να πάψει να χρησιμοποιεί τους πρόσφυγες ως μέσο πίεσης στην Ελλάδα αλλά και την Ευρώπη</i>
        <b>», αναφέρει σχετικά.</b>
      </p>
      <p>Το θέμα ξεκίνησε έπειτα την κληρή επίθεση στον Έλληνα πρωθυπουργό Κυριάκο Μητσοτάκη που εξαπέλυσε το τουρκικό υπουργείο Εξωτερικών, εξαιτίας των δηλώσεών του για το προσφυγικό και την Άγκυρα.</p>
      <p>Η ανακοίνωση:</p>
      <p>«<b><i>Το τελευταίο παράδειγμα χειραγώγησης της κοινής γνώμης που επιχειρεί η Ελλάδα μέσω διαστρέβλωσης των γεγονότων, είναι οι αβάσιμες και ατυχείς δηλώσεις του πρωθυπουργού Κυριάκου Μητσοτάκη.</i></b></p>
      <p>
        <b>
          <i>Συγκριτικά με τη μεταναστευτική κρίση του 2015, όταν 850.000 παράτυποι μετανάστες έφτασαν στην Ευρώπη, το σημερινό ποσοστό διέλευσης έχει μειωθεί στο 94% χάρη στα μέτρα που έχουν ληφθεί από την Τουρκία.</i>
        </b>
      </p>
      <p>
        <b>
          <i>Δεν είναι ανθρώπινο για αυτές τις χώρες που βρίσκονται σε μεταναστευτικά περάσματα όπως η Ελλάδα, να εφαρμόζουν «μηδενική μεταναστευτική πολιτική» και να αγνοούν τα δικαιώματα αυτών των ανθρώπων. Η Ελλάδα και οι χώρες που πλήττονται από το προσφυγικό πρέπει να επικεντρωθούν κυρίως στην αντιμετώπιση των αιτιών που προκαλούν τη μετανάστευση στις χώρες προέλευσης.</i>
        </b>
      </p>
      <p>
        <b>
          <i>Η Τουρκία φιλοξενεί περισσότερους από 4 εκατομμύρια εκτοπισμένους. Οι Έλληνες εταίροι μας, καθώς και η διεθνής κοινότητα, πρέπει να καταλάβουν ότι δεν είναι δίκαιο να αναλάβει η Τουρκία το βάρος της μετανάστευσης, το οποίο αποτελεί παγκόσμιο πρόβλημα.</i>
        </b>
      </p>
      <p>
        <b>
          <i>Παρά το γεγονός ότι ο πρωθυπουργός της Ελλάδας αρνείται να δει και να αναγνωρίσει την κατάσταση, οι παράτυποι μετανάστες συνεχίζουν να πιέζονται στα σύνορα από τις ελληνικές αρχές. Αγνοώντας τις ευρωπαϊκές αξίες, αυτοί οι άνθρωποι υποβάλλονται σε απάνθρωπη μεταχείριση.</i>
        </b>
      </p>
      <p>Θεωρούμε σκόπιμο να υπενθυμίσουμε στην Ελλάδα ότι η επιλογή συνεργασίας με την Τουρκία θα αποφέρει πιο σημαντικά αποτελέσματα από αυτά της προπαγάνδας κατά της Τουρκίας.</p>
      <p>Καλούμε την ελληνική κυβέρνηση να</p>
      <p>
        <b>
          <i>– Επανορθώσει για τις απάνθρωπες συνθήκες που αντιμετωπίζουν οι μετανάστες, που καταγράφονται επίσης από διεθνείς οργανισμούς.</i>
        </b>
      </p>
      <p>
        <b>
          <i>– Φροντίσει για την πρόληψη θανάτων των μεταναστών, των ανηλίκων καθώς και των μεταναστών που δεν μπορούν να λάβουν την απαιτούμενη βοήθεια.</i>
        </b>
      </p>
      <p>
        <b>
          <i>– Να μην ξεχνά ότι αυτοί οι άνθρωποι έχουν δικαιώματα και ελευθερίες που απορρέουν από το διεθνές δίκαιο.</i>
        </b>
      </p>
      <p>
        <b>
          <i>– Να τερματιστεί η πρακτική προώθησης των μεταναστών, βάσει του Διεθνούς Δικαίου.</i>
        </b>
      </p>
      <p>
        <b>
          <i>– Να μη χρησιμοποιεί όπλα εναντίον μεταναστών και να μην τα αντιμετωπίζουν απάνθρωπα</i>
        </b>
      </p>
      <p><b><i>– Να δείξουν σεβασμό στις πεποιθήσεις των μεταναστών, καθώς και στις κοινές αξίες της Ευρώπης και της ανθρωπότητας</i></b>».</p>
    </article>
  </body>
</html>