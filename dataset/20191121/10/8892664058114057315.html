<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/parkapcsolatarol-es-a-gyerekvallalasrol-beszelt-bestiak-somorjai-ilona-miss-bee/jf1mn57"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T10:04:59+00:00"/>
    <meta property="og:title" content="Mi történt vele? Párkapcsolatáról és a gyerekvállalásról is kitálalt a Bestiák egykori énekesnője"/>
    <meta property="og:description" content="A Konyhafőnök VIP-ben feltűnt szőke énekes, Miss Bee a gyerekvállalásról, a párkapcsolatáról és a Bestiákról is mesélt a Storynak."/>
  </head>
  <body>
    <article>
      <h1>Mi történt vele? Párkapcsolatáról és a gyerekvállalásról is kitálalt a Bestiák egykori énekesnője</h1>
      <address><time datetime="2019-11-21T10:04:59+00:00">21 Nov 2019, 10:04</time> by <a rel="author" href="https://www.blikk.hu/szerzo/lendvai-andras" target="_blank">Lendvai András</a></address>
      <p>
        <i>
          <b>
            <b>A Konyhafőnök VIP-ben feltűnt szőke énekes, Miss Bee a gyerekvállalásról, a párkapcsolatáról és a Bestiákról is mesélt a </b>
            <a href="https://www.facebook.com/storymagazin/">
              <b>Storynak</b>
            </a>
            <b>.</b>
          </b>
        </i>
      </p>
      <p>A Bestiák formáció bár már közel 20 éve feloszlott, de a 90'-es éveket meghatározó, a <i>Reggel túl messze van</i> című dalukra a mai fiatalság is élvezettel bulizik.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A lányok 2001 után váltak el egymástól, majd kezdték a saját útjaikat egyengetni: Honey egy szépségszalont nyitott, Bedhy pedig azóta két középiskolás fiú édesanyja lett. Ennek ellenére remek kapcsolatot ápolnak egymással. <b>Somorjai Ilona, művésznevén Miss Bee</b> azt mondta:</p>
      <p>
        <i>Bedhy idősebb fiának a keresztanyja vagyok, legjobb barátnők vagyunk, de Honey-val is tartjuk a kapcsolatot.</i>
      </p>
      <p>A Konyhafőnök VIP című műsor miatt a tévéképernyőn feltűnő Bee kitanulta a sminkes szakmát, dolgozott lakberendezőként és újságíróként is, de számára mindig az éneklés marad az igaz szerelem, nem véletlen, hogy korábban az X-Faktorban is próbára tette magát. Emiatt döntött úgy, hogy rendezvényeken, eseményeken, hajókon énekel.</p>
      <p>A 43 éves retro-díva rendkívül jól tartja magát, ám a fantasztikus kinézetért meg is dolgozik: konditerembe és különböző kezelésekre jár, valamint az őssejtes-vérplazmás beavatkozás híve is.</p>
      <p>Sugárzó külsejét a sok edzés és kezelés mellett szerelmének, Váczi Ferencnek köszönheti, aki 8 évvel idősebb, mint Miss Bee. Párkapcsolatukat nyugodtnak, kiegyensúlyozottnak és boldognak tartja.</p>
      <p>A gyermekvállalás kérdése természetesen már megfordult a fejében, és érzi, ha szeretnének közös gyereket, arra már csak záros idejük van.</p>
      <p>
        <i>Korábbi kapcsolataimban sosem éreztem úgy, hogy szülnék. Most sem központi kérdés, a természetre bízzuk magunkat, de akárhogy is alakul, nem érzem úgy, hogy lemaradtam volna valamiről</i>
      </p>
      <p>– zárta le az interjút az énekes, aki a lombikprogram és a hormonkezelések lehetőségét is kizárja.</p>
      <p>
        <u>A Bestiák leghíresebb számát itt hallhatjátok:</u>
      </p>
      <figure>
        <iframe src="https://www.youtube.com/embed/Kcl30b0uU5E" width="640" height="360" data-service="Youtube" scrolling="no"/>
      </figure>
    </article>
  </body>
</html>