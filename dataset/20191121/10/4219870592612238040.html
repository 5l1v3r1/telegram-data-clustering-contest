<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831500-Moskva-se-oglasila-povodom-spijunske-afere-Nista-ne-moze-da-narusi-odnose-Srbije-i-Rusije"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T10:16:00+00:00"/>
    <meta property="og:title" content="Moskva se oglasila povodom špijunske afere: Ništa ne može da naruši odnose Srbije i Rusije"/>
    <meta property="og:description" content="Odnosi su partnerski, bratski, saveznički da na to ništa ne može da utiče, naveo je Peskov"/>
  </head>
  <body>
    <article>
      <h1>Moskva se oglasila povodom špijunske afere: Ništa ne može da naruši odnose Srbije i Rusije</h1>
      <address><time datetime="2019-11-21T10:16:00+00:00">21 Nov 2019, 10:16</time> by <a rel="author">Novosti Online</a></address>
      <p>
        <b>Odnosi su partnerski, bratski, saveznički da na to ništa ne može da utiče, naveo je Peskov</b>
      </p>
      <p>Odnosi Rusije i Srbije toliko su posebni da nikakvi skandali sa navodnim vrbovanjem srpskog oficira od strane vojske Rusije ne mogu da utiču na njih, izjavio je portparol Kremlja Dmitrij Peskov, prenosi Sputnjik.</p>
      <p>„Prvo, ne znamo kakav je to incident i to tek treba da se utvrdi. To nije pitanje predsedničke administracije, ali siguran sam da su odnosi Rusije i Srbije toliko posebni – partnerski, bratski, saveznički da na to ništa ne može da utiče“, odgovorio je Peskov na pitanje da li će ovaj incident uticati na dalje odnose dveju zemalja.</p>
      <related>
        <a href="https://www.novosti.rs/vesti/naslovna/drustvo/aktuelno.290.html:831337-BIA-potvrdila-Na-snimku-se-nalazi-ruski-obavestajac-VIDEO"/>
      </related>
      <p>Video-snimak u kome navodno ruski obaveštajac srpskom oficiru predaje novac, a koji je u sredu objavljen, uzburkao je srpsku javnost.</p>
      <p>Tim povodom se predsednik Srbije Aleksandar Vučić sastao sa ruskim ambasadorom Aleksandrom Bocan-Harčenkom, a za popodne je zakazana sednica Saveta za nacionalnu bezbednost.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831322-Stefanovic-s-Patrusevim-o-saradnji-KiM-bezbednosnim-izazovima"/>
        <a href="http://www.novosti.rs/vesti/naslovna/drustvo/aktuelno.290.html:828897-Najskuplji-srpski-spot-Balada-na-koju-plesu-migovi-raznezila-stroge-ruske-generale-VIDEO"/>
        <a href="http://www.novosti.rs/vesti/naslovna/drustvo/aktuelno.290.html:828592-Rusi-potvrdili-Kada-se-zavrsi-obuka-srpskih-vojnika-Pancir-stize-u-nasu-zemlju"/>
      </related>
    </article>
  </body>
</html>