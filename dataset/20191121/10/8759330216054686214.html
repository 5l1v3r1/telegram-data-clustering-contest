<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904593/nieuwe-wending-spelen-de-rode-duivels-toch-niet-tegen-rusland-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T10:45:00+00:00"/>
    <meta property="og:title" content="Nieuwe wending: spelen de Rode Duivels toch niet tegen Rusland?"/>
    <meta property="og:description" content="De Rode Duivels moeten op het EK 2020 normaal gezien uitkomen tegen Rusland, het team dat ze in de kwalificaties al twee keer klopten. Mogelijk steekt het WADA daar echter een stokje voor, vertelt"/>
  </head>
  <body>
    <article>
      <h1>Nieuwe wending: spelen de Rode Duivels toch niet tegen Rusland?</h1>
      <address>
        <time datetime="2019-11-21T10:45:00+00:00">21 Nov 2019, 10:45</time>
      </address>
      <p>
        <b>De Rode Duivels moeten op het EK 2020 normaal gezien uitkomen tegen Rusland, het team dat ze in de kwalificaties al twee keer klopten. Mogelijk steekt het WADA daar echter een stokje voor, vertelt <i><a href="https://www.nieuwsblad.be/cnt/dmf20191121_04728601">Het Nieuwsblad</a>.</i></b>
      </p>
      <p>Het internationale dopingagentschap houdt Rusland namelijk al een tijdje in het oog. Het lijkt geneigd om alle Russische sporters te schorsen uit internationale competities zolang er problemen zijn met het Russische dopingagentschap.</p>
      <p>In 2018 werden de Russen al geweerd van de Olympische Spelen vanwege georganiseerd dopinggebruik. Na die Spelen werd de schorsing opgeheven onder voorwaarden, maar die zijn geschonden. Er werden opnieuw manipulaties vastgesteld bij de dopingstalen, waarbij volgens WADA positieve stalen zijn achtergehouden.</p>
      <p>Op 9 december velt het Uitvoerend Comité zijn oordeel, maar de Russen kunnen nog beroep aantekenen bij het TAS. Als Rusland geweerd wordt, dan kan Schotland naar het EK gaan. Dat is voorlopig echter nog niet aan de orde.</p>
      <aside>Lees meer<br/><a href="https://www.voetbalprimeur.be/nieuws/904573/martinez-spreekt-duidelijke-taal-over-toekomst-bij-rode-duivels-nu-is-het-anders.html?itm_source=www.voetbalprimeur.be&amp;itm_medium=highlighted-content">Martinez is duidelijk over toekomst bij Rode Duivels: “Nu is het anders"</a></aside>
    </article>
  </body>
</html>