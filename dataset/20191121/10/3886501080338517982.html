<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119603-arms-voc-minobacacke-mine-iz-krusika-koriscene-protiv-proruskih-snaga-u-donbasu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-21T10:30:12+00:00"/>
    <meta property="og:title" content="Arms voč: Mine iz Krušika korišćene protiv proruskih snaga u Donbasu. Kremlj: Ništa ne može da naškodi odnosima Srbije i Rusije"/>
    <meta property="og:description" content="Ukrajinska vojska u ratu u Donbasu koristila je krijumčareno oružje proizvedeno u Srbiji, javio je danas bugarski portal Arms voč (Arms Watch).Autorka teksta &quot;Srpsko oružje prodavano Ukrajini: dokazi o prokrijumčarenim granatama korišćenim protiv Donbasa&quot; je bugarska istraživačka novinarka Dilijana Gajtandžijeva koja je na istom portalu pisala o umešanosti oca ministra unutrašnjih poslova Srbije u prodaju naoružanja i hapšenju uzbunjivača iz valjevske fabrike Krušik.Portal je nedugo po objavljivanja današnjeg teksta privremeno bio oboren.U tekstu se navodi da iako Srbija zvanično ne izvozi oružje u Ukrajinu od početka oružanog sukoba izmedju Ukrajine i samoproglašene Donjecke Narodne Republike (DNR), čini se da je srpsko oružje proizvedeno 2016. ukrajinska vojska koristila u ratu u Donbasu.Tekst je ilustrovan brojnim fotografijama koje je objavilo Ministarstvo odbrane Donbasa 9. novembra. Na jednoj od njih, kako se navodi, prikazana je srpska minobacačka mina M73 HE KV, kalibra 60 milimetara, koju su pronašli…"/>
  </head>
  <body>
    <article>
      <h1>Arms voč: Mine iz Krušika korišćene protiv proruskih snaga u Donbasu. Kremlj: Ništa ne može da naškodi odnosima Srbije i Rusije</h1>
      <address>
        <time datetime="2019-11-21T10:30:12+00:00">21 Nov 2019, 10:30</time>
      </address>
      <p><b>Ukrajinska vojska u ratu u Donbasu koristila je krijumčareno oružje proizvedeno u Srbiji, javio je danas bugarski portal Arms voč (Arms Watch).</b><br/><br/>Autorka teksta "Srpsko oružje prodavano Ukrajini: dokazi o prokrijumčarenim granatama korišćenim protiv Donbasa" je bugarska istraživačka novinarka Dilijana Gajtandžijeva koja je na istom portalu pisala o umešanosti oca ministra unutrašnjih poslova Srbije u prodaju naoružanja i hapšenju uzbunjivača iz valjevske fabrike Krušik.<br/><br/>Portal je nedugo po objavljivanja današnjeg teksta privremeno bio oboren.<br/><br/>U tekstu se navodi da iako Srbija zvanično ne izvozi oružje u Ukrajinu od početka oružanog sukoba izmedju Ukrajine i samoproglašene Donjecke Narodne Republike (DNR), čini se da je srpsko oružje proizvedeno 2016. ukrajinska vojska koristila u ratu u Donbasu.<br/><br/>Tekst je ilustrovan brojnim fotografijama koje je objavilo Ministarstvo odbrane Donbasa 9. novembra. Na jednoj od njih, kako se navodi, prikazana je srpska minobacačka mina M73 HE KV, kalibra 60 milimetara, koju su pronašli vojici DNR u Donbasu a koju je, kako se dodaje, ispalila ukrajisnka vojska, ali nije eksplodirala.<br/><br/>To nije prvi dokumentovani slučaj da ukrajinska vojska koristi srpske minobacačke mine. Prema dokumentaciji do koje je došao Arms voč tokom 2016. godine, tri strane vlade su naručile i nabavile takve mine M73HE od srpske fabrike oružja Krušik vlade SAD, Saudijske Arabaije i Ujedinjenih Arapskih Emirata.<br/><br/>Saudijska Arabija, prema javno dostupnim podacima, zvanično ne izvozi oružje u Ukrajinu. Američka vlada je zvanično odobrila izvoz smrtonosnog oružja u Ukrajinu, ali godinu dana kasnije, u decembru 2017.<br/><br/>UAE, medjutim, prema ukrajinskim podacima, izvoze oružje u tu zemlju, navodi se u tekstu.<br/><br/>Ukrajina i UAE potpisali su 24. februara 2015. u Abu Dabiju vojni sporazum koji je, po rečima tadašnjeg predsednika Petra Porošenka, trebalo da ojača odbrambene sprosobnosti Ukrajine.<br/><br/>Posle potpisianja sporazuma savetnik ukrajinskog ministra unutrašnjih poslova Arsena Avakova, Anton Gerašneko je objavio da će ta saradnju značiti da će UAE "snabedevati Ukrajinu odredjenim tripom oružja i vojne opreme" ali da, kako je dodao, "vrste i količine isporuka... nisu dostupne na Fejsbuku" .<br/><br/>On je naglasio i da se Arapi, za razliku od Evropljana i Amerikanaca, ne plaše Putinovih pretnji otpočinjanjem trećeg svetskog rata u slučaju isporuka oružja i municije Ukrajini.<br/><br/>Dokumenti otkrivaju da su 2016. UAE nabavili ukupno 120.000 komada minobacačkih ganata proizvedenih u Krušiku, a medju njima i 60 mm M73 HE minobacačke mine kakve su pronadjene u Donbasu, navodi Arms voč.<br/><br/>Izvoznik je, dodaje se u tekstu, bio privatna srpska kompanija GIM koju je, prema pismu upućenom Krušiku, predstavljao otac srpskog minuistra unutrašnjih poslova Branko Stefanović.<br/><br/><b>Kremlj uveren da ništa ne može da naškodi odnosima Rusije i Srbije</b><br/><br/>Iz Kremlja su danas poručili da su uvereni da ništa ne može da naškodi odnosima Rusije i Srbije, uprkos tome što je predsednik Srbije Aleksandar Vučić otvorio istragu povodom navodne špijunske afere u koju je umešan ruski obaveštajac.<br/><br/>"Odnosi sa Srbijom su partnerski, bratskog karaktera. Ništa na to ne može da utiče", rekao je novinarima portparol Kremlja Dmitrij Peskov, objavila je agencija Rojters na svom sajtu.<br/><br/>Povodom objavljivanja video snimka i navoda da Rusija vrbuje pripadnike bezbednosnih službi Srbije za danas je u Beogradu zakazana sednica Saveta za nacionalnu bezbednost.<br/><br/><b>Antić: Za malverzacije u trgovni oružjem iz Srbije odgovorno Ministarstvo odbrane</b><br/><br/>Predsednik Vojnog sindikata Srbije (VSS) Novica Antić izjavio je danas da je za malverzacije u trgovini oružjem iz Srbije nadležno Ministarstvo odbrane, u čije ime namenskom industrijom upravlja v.d. pomoćnika ministra odbrane za materijalne resurse Nenad Miloradović.<br/><br/>Antić je za na konferenciji za novinare u Skupštini Srbije kazao da Agencija za borobu protiv korupcije ima otvoren predmet o Miloradoviću zbog, kako je naveo, sukoba interesa.<br/><br/>On je pozvao Vojno-bezbednosnu agenciju (VBA) i ministra odbrane Aleksandra Vulina da obaveste javnost o poslovanju namenske industrije i o kontroli zloupotreba u njoj za koju je zaduženo ministarstvo.<br/><br/>"Zahtevamo od ministra odbrane da obavesti javnost kako su poslovale namenske fabrike i da vidimo da li je opravdan Zakonom o proizvodnji i prometu naoružanja i vojne opreme kojim je omogućen upliv 49 odsto privatnog kapitala u vojnu industriju", kazao je Antić.<br/><br/>Antić je za direktora VBA Djura Jovanića kazao da je od 2012. godine četiri puta vanredno unapredjen, što je u suprotnosti sa Zakonom o vojsci koji propisuje proceduru unapredjenja.<br/><br/>"Djuro Jovanić je na poziciju postavljen da bi učestvovao u prikrivanju malverzacija", istakao je Antić.<br/><br/>Potpredsednik Demokratske stranke Srbije (DSS) Dejan Šulkić je rekao da je promenjenim Zakonom o proizvodnji i prometu naoružanja i vojne opreme omogućen upliv kapitala do 49 odsto u namensku industriju čime se, kako je ocenio, otvara put korupciji.</p>
    </article>
  </body>
</html>