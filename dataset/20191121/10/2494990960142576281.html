<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/21/news/corruzione-lavori-pubblici-arresti-roma-napoli-frosinone-appalti-tribunale-piazzale-clodio-viale-giulio-cesare-carceri-1243745/"/>
    <meta property="og:site_name" content="Il Tempo"/>
    <meta property="article:published_time" content="2019-11-21T10:30:00+00:00"/>
    <meta property="og:title" content="Corruzione e appalti, 14 arresti. Nel mirino anche lavori nei tribunali di Roma"/>
    <meta property="og:description" content="Operazione della finanza, nei guai imprenditori e funzionari pubblici"/>
  </head>
  <body>
    <article>
      <h6 class="kicker">SCATTANO LE MANETTE</h6>
      <h1>Corruzione e appalti, 14 arresti. Nel mirino anche lavori nei tribunali di Roma</h1>
      <h2>Operazione della finanza, nei guai imprenditori e funzionari pubblici</h2>
      <address>
        <time datetime="2019-11-21T10:30:00+00:00">21 Nov 2019, 10:30</time>
      </address>
      <p>Aggirando i regolamenti affidavano i lavori pubblici sempre agli stessi soggetti in cambio di soldi e migliorie nelle proprie abitazioni. Per questo la <b>Guardia di finanza</b> ha eseguito venti misure cautelari tra <b>Roma, Napoli e Frosinone</b> nei confronti di <b>funzionari pubblici e imprenditori</b>. Nel mirino anche alcuni lavori svolti nella sede della <b>Corte d'Appello di Roma in viale Giulio Cesare</b> e all'interno del <b>Palazzo di giustizia di Piazzale Clodio</b>.</p>
      <p>I militari del Nucleo Speciale Anticorruzione, su delega della Procura della Repubblica di Roma, nell’ambito delle attività tese a contrastare il fenomeno della corruzione nella P.A., hanno dato esecuzione a un’ordinanza di applicazione dimisure cautelari personali, emessa dal G.I.P. di Roma, nei confronti di 20 soggetti, tra cui 8 funzionari pubblici e 12 privati imprenditori.</p>
      <p>In particolare, sono stati effettuati 14 arresti, di cui 4 in carcere, 38 perquisizioni nei pubblici uffici, nelle società e nelle abitazioni, e sono stati notificati 6 obblighi di presentazione alla polizia giudiziaria.</p>
      <p>Le complesse attività investigative, effettuate anche attraverso l’esecuzione dimolteplici intercettazioni telefoniche e ambientali e acquisizioni documentali, hanno messo in luce un sistema basato su accordi collusivi tramite il quale svariati contratti pubblici sarebbero stati affidati a imprenditori compiacenti.</p>
      <p>I funzionari pubblici, che <b>in cambio di denaro o altra utilità</b>, hanno compiuto atti contrari ai doveri d’ufficio, risultano prestare servizio presso il Provveditorato Interregionale delle<b> Opere Pubbliche del Ministero delle Infrastrutture</b>, il Provveditorato dell’<b>Amministrazione Penitenziaria</b>, l’<b>ATER della Provincia di Roma</b>, l’Istituto Centrale di Formazione per il Personale della <b>Giustizia Minorile</b> e l’Ufficio peri Servizi Tecnico-Gestionali del <b>Ministero dell’Interno</b>.</p>
      <p>Tra i numerosi contratti finiti sotto la lente degli investigatori figurano quelli che hanno riguardato i lavori di completamento e adeguamento dell’impianto di climatizzazione e antincendio presso gli uffici della Corte d’Appello di Roma, viale Giulio Cesare, e altri lavori edili realizzati all’interno del palazzo di giustizia di Piazzale Clodio.</p>
      <p>Gli imprenditori e i funzionari pubblici coinvolti avevano ideato uno schema atto a celare la mancata applicazione del principio di rotazione degli affidamenti, poiché i lavori, formalmente assegnati a diverse società, sono risultati essere stati eseguiti dallo stesso imprenditore.</p>
      <p>I funzionari pubblici preposti all’espletamento delle gare e/o degli atti inerenti alle procedure di somma urgenza sono risultati aver beneficiato dagli imprenditori di <b>utilità consistenti non solo in denaro</b>, ma anche nell’esecuzione e/o pagamento di lavori effettuati nelle proprie abitazioni, in condizioni vantaggiose nell’acquisto diappartamenti, in sponsorizzazioni per trasferimenti d’ufficio nonché nell’assunzione di familiari.</p>
      <related>
        <h4>Articoli Correlati</h4>
        <a href="https://tv.iltempo.it/tv-news/2019/11/21/video/blitz-gdf-tra-roma-e-napoli-20-arresti-per-corruzione-1243847/"/>
      </related>
    </article>
  </body>
</html>