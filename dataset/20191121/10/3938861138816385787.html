<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_ponevoleni-moskvoyu-obyednalisya-u-blok/939149"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T10:48:00+00:00"/>
    <meta property="og:title" content="Поневолені Москвою об'єдналися у блок"/>
    <meta property="og:description" content="Конференція поневолених народів Східної Європи і Азії розпочала свою роботу 21 листопада 1943-го у селищі Будераж - тепер Рівненської області. На ній створили Антибільшовицький блок народів - АБН. Ініціатором виступила ОУН (б). Охорону учасників конференції здійснювали загони УПА. До АБН ..."/>
  </head>
  <body>
    <article>
      <h1>Поневолені Москвою об'єдналися у блок</h1>
      <address><time datetime="2019-11-21T10:48:00+00:00">21 Nov 2019, 10:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939149_w_300.jpg?v=0"/>
        <figcaption>Ярослав Стецько відкрив плакету в Англії до 40-річчя існування АБН. Закликала до звільнення поневолених націй Фото: wikimedia</figcaption>
      </figure>
      <p>Конференція поневолених народів Східної Європи і Азії розпочала свою роботу <b>21 листопада 1943-го</b> у селищі Будераж - тепер Рівненської області. На ній створили Антибільшовицький блок народів - АБН.</p>
      <p>Ініціатором виступила ОУН (б). Охорону учасників конференції здійснювали загони УПА. До АБН увійшли політичні організації народів, що перебували під владою та впливом СРСР.</p>
      <p>Активно діяти в період Другої світової війни блок не міг. Видали лише резолюцію, в якій проголосили спільну боротьбу проти двух імперій - III Рейху та СРСР. За рік після офіційного завершення війни блок реорганізували в Західній Німеччині, а вже в 1948-му лідером обрали активного діяча ОУН та емігранта <b>Ярослава Стецька</b>. До президії увійшли словак, білорус та литовець.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_arhimandrit-ugkc-zaginuv-u-moskovskij-tyurmi/938541"/>
      </related>
      <p>Організація влаштовувала антибільшовицькі демонстрації, організовувала прес-конференції на яких знайомила іноземців із реальним становищем поневолених в СРСР, надсилала меморандуми до видних політичних діячів. Мала власне періодичне видання "АБН Кореспонденс", що виходило 3-ма мовами.</p>
      <p>Активну участь в організації брали майже усі слов'янські народи, а також вірмени, грузини, представники прибалтійських країн, туркмени та угорці. Пізніше, долучились навіть представники В'єтнаму та Куби. Поляки від участі відмовились. У 1967 АБН став співзасновником Всесвітньої антикомуністичної ліги, яка відстоювала право всіх народів СРСР та його "політичних заручників" на незалежність.</p>
      <p>АБН саморозпустився у 1996-му, так як було визнано, що основні завдання виконано.</p>
      <blockquote>Головний командир УПА <a href="https://gazeta.ua/articles/history/_voyaki-zvernulisya-do-ukrayinciv-za-kordonom/925364">Роман Шухевич наказав розформатувати бойові загони і штаби УПА </a>3 вересня 1949-го. Відтоді повстанці перейшли до збройної боротьби в антикомуністичному підпіллі.<br/>За місяць Шухевич зініціював "Звернення воюючої України до всієї української еміграції". Закликав її всіма силами підтримати революційно-визвольний рух в Україні. Але спроби зазнали невдачі.</blockquote>
    </article>
  </body>
</html>