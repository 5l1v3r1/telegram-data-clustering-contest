<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/economia/l-ocse-piu-ottimista-del-governo-crescita-0-2-debito-giu-dal-2021-638575.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T10:51:00+00:00"/>
    <meta property="og:title" content="L'Ocse più ottimista del governo. Crescita +0,2%. Debito giù dal 2021"/>
    <meta property="og:description" content="L'Ocse &amp;egrave; leggermente pi&amp;ugrave; ottimista del governo quanto a prospettive dell'economia italiana. Nel suo economic outlook,..."/>
  </head>
  <body>
    <article>
      <h1>L'Ocse più ottimista del governo. Crescita +0,2%. Debito giù dal 2021</h1>
      <address>
        <time datetime="2019-11-21T10:51:00+00:00">21 Nov 2019, 10:51</time>
      </address>
      <p>L'Ocse è leggermente più ottimista del governo quanto a prospettive dell'economia italiana. Nel suo economic outlook, l'organizzazione parigina ha infatti rivisto al rialzo le stime di crescita del Paese portandole da zero a +0,2% nel 2019. Resta invariata al +0,4% quella relativa al 2020 mentre per il 2021 il Pil dovrebbe avanzare dello 0,5%. Il governo nella propria nota di aggiornamento al Def ha indicato una crescita dello 0,1%.</p>
      <p>Anche l'Ocse punta il dito sul nodo de debito pubblico, che nelle sue stime salirebbe al 136% del Pil nel 2019 e  al 136,1% nel 2020, salvo poi tornare a scendere nel 2021, al 135,6%. L'organizzazione invita quindi l'Italia a ridurre il debito in "modo sostenibile" e a "favorire la crescita specie nelle aree in ritardo", attraverso un "piano di bilancio credibile a medio termine" e ad "ambiziose riforme strutturali".</p>
    </article>
  </body>
</html>