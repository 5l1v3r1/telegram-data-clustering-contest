<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/74-yasindaki-esini-dusta-baskasiyla-aldatti-haber-fotograf-2220941"/>
    <meta property="og:site_name" content="Posta"/>
    <meta property="article:published_time" content="2019-11-21T10:10:17+00:00"/>
    <meta property="og:title" content="74 yaşındaki eşini duşta başkasıyla aldattı"/>
    <meta property="og:description" content="Sırbistanda yayınlanan bir izdivaç programında tanışan 74 yaşındaki Milojko Bozic ve 21 yaşındaki Milijana Bozic, aralarındaki yaş farkında aldırış etmeden evlenme kararı almışlardı. Çiftin evlenmesi, ülkede büyük bir sansasyona yol açmıştı. Ancak çiftin evlilik macerası 2 ay sürdü. Canlı yayındayken Milijananın duşta başka biriyle öpüşmesi, bomba etkisi yarattı. Çift şimdi boşanma aşamasında."/>
  </head>
  <body>
    <article>
      <h1>74 yaşındaki eşini duşta başkasıyla aldattı</h1>
      <address>
        <time datetime="2019-11-21T10:10:17+00:00">21 Nov 2019, 10:10</time>
      </address>
      <h3><a href="https://www.posta.com.tr/haberler/sirbistan">Sırbistan</a>'da yayınlanan bir <a href="https://www.posta.com.tr/haberler/izdivac">izdivaç</a> programında tanışan 74 yaşındaki Milojko Bozic ve 21 yaşındaki Milijana Bozic, aralarındaki yaş farkında aldırış etmeden evlenme kararı almışlardı. Çiftin evlenmesi, ülkede büyük bir sansasyona yol açmıştı. Ancak çiftin <a href="https://www.posta.com.tr/haberler/evlilik">evlilik</a> macerası 2 ay sürdü. Canlı yayındayken Milijana'nın duşta başka biriyle öpüşmesi, bomba etkisi yarattı. Çift şimdi boşanma aşamasında.</h3>
      <figure>
        <img src="https://i.pstimaj.com/img/78/700x0/5dd6621e66a97c288bb9b7ce"/>
      </figure>
      <p>Geçtiğimiz eylül ayında bir izdivaç programında dünya evine giren 74 yaşındaki <b>Milojko Bozic </b>ve 21 yaşındaki <b>Milijana Bozic</b> çifti, aralarındaki yaş farkı sebebiyle tüm dünyanın dikkatini çekmişti.</p>
      <p>Nikah tarihinden bu yana yalnızca 2 ay geçmesine rağmen 74 yaşındaki Milojko Bozic, kendisinden 53 yaş küçük eşi Milijana Bozic'ten boşanma kararı aldı.</p>
      <p>74 yaşındaki adam, Sırbistan'da yayınlanan 'Parovi' (Çiftler) adlı bir izdivaç programında 21 yaşındaki eşinin 60 yaşındaki Nemanja Stamatovic Zabac'la duşta öpüşmesi sebebiyle bu kararı aldı.</p>
      <figure>
        <img src="https://i.pstimaj.com/img/78/700x0/5dd6621eae298b968fcdb8b5"/>
      </figure>
      <h4>Programın çekildiği evi terk etti</h4>
      <p>Sırbistan basınında yer alan haberlere göre 60 yaşındaki Nemanja Stamatovic Zabac, duşta öpüştüğü 21 yaşındaki Milijana'ya boşanması durumunda alacağı tazminattan kendisine 50 bin dolar vermesi için baskı yapıyor.</p>
      <p>74 yaşındaki Milojko Bozic, 53 yaş küçük eşinin 60 yaşındaki bir başka adamla duşta öpüşmesinin ardından sağlık sorunları sebebiyle Parovi programının çekildiği evi terk etti.</p>
      <figure>
        <img src="https://i.pstimaj.com/img/78/700x0/5dd6621eae298b9690ee5069"/>
      </figure>
      <p>Avukatından yapılan açıklamada 74 yaşındaki Milojko Bozic'in boşanma sürecini başlattığı bilgisi verildi.</p>
      <p>Programın prodüktörü, 74 yaşındaki Milojko Bozic'in zor zamanlar yaşadığını ve bu sebeple hastanede tedavi altına alındığını bildirdi.</p>
      <p>74 yaşındaki Milojko Bozic'in programdaki yakın arkadaşı Aleksandra Jaksic'e avukat aradığını söylediği aktarıldı.</p>
      <figure>
        <img src="https://i.pstimaj.com/img/78/700x0/5dd6621e66a97c2770e692b3"/>
      </figure>
      <h4>Müstehcen görüntüleri ortaya çıkmıştı</h4>
      <p>Aleksandra Jaksic, 74 yaşındaki Milojko Bozic'in boşanma işlemlerini programın çekildiği villada sürdürmek istediğini ifade etti.</p>
      <p>Çiftin boşanma süreci şimdiden merak konusu oldu.</p>
      <p>21 yaşındaki Milijana Bozic'in daha önce de aynı programda başka isimlerle de yakınlaştığı ve müstehcen görüntülerinin ortaya çıktığı biliniyor.</p>
      <p>Kaynak: Hürriyet</p>
      <figure>
        <img src="https://i.pstimaj.com/img/78/90x50/5dd4d9b2ae298b537c469230"/>
      </figure>
      <p>SIRADAKİ HABER Kollarına kimyasal enjekte eden Kirill Tereshin ameliyat oldu</p>
    </article>
  </body>
</html>