<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/bk-zaporizhzhja-spovna-koristuietsja-prihilnistju-doli-zherebkuvannja/"/>
    <meta property="og:site_name" content="МИГ"/>
    <meta property="article:published_time" content="2019-11-21T10:12:49+00:00"/>
    <meta property="og:title" content="БК «Запоріжжя» сповна користується прихильністю долі жеребкування"/>
    <meta property="og:description" content="Довгоочікуване повернення Мироненка. Конкурс ударів згори серед молоді. Легка перемога господарів. &quot;КСЛІ-Київ-Баскет&quot; - БК &quot;Запоріжжя&quot;БК - 40:97 (10-29, 6-23, 13-26, 11-19) &quot;КСЛІ-Київ-Баскет&quot;: Швець (11 + 3 підбирання + 3 втрати), Попов (9 + 4 підбирання), Ковальчук (8 + 7 підбирань), Іванов ("/>
  </head>
  <body>
    <article>
      <h1>БК «Запоріжжя» сповна користується прихильністю долі жеребкування</h1>
      <address><time datetime="2019-11-21T10:12:49+00:00">21 Nov 2019, 10:12</time> by <a rel="author" href="https://mig.com.ua/author/stomko/" target="_blank">Сергей Томко</a></address>
      <p>
        <i>
          <b>Довгоочікуване повернення Мироненка. Конкурс ударів згори серед молоді. Легка перемога господарів.</b>
        </i>
      </p>
      <p>
        <b>«КСЛІ-Київ-Баскет» — БК «Запоріжжя»БК — 40:97 (10-29, 6-23, 13-26, 11-19)</b>
      </p>
      <p><b>«КСЛІ-Київ-Баскет»:</b> Швець (11 + 3 підбирання + 3 втрати), Попов (9 + 4 підбирання), Ковальчук (8 + 7 підбирань), Іванов (6 + 6 підбирань + 3 передачі + 4 втрати), Пошабля (6)</p>
      <p><b>Головний тренер: </b>Андрій Харчинський</p>
      <p><b>БК «Запоріжжя»: </b>Нємцу (21 + 4 підбирання), Тітов (15 + 6 підбирань + 4 передачі + 2 перехоплення), Буц (13 + 4 підбирання + 3 передачі), Шевченко (13 + 3 підбирання + 2 передачі), Сіммонс (11 + 4 підбирання), Столлворт (8 + 7 підбирань), Мироненко (8 + 3 передачі), Соколенко (5), Міхєєв (3)</p>
      <p><b>Головний тренер:</b> Валерій Плеханов</p>
      <p>
        <b>
          <a href="https://www.fibalivestats.com/u/UBF/1446397/bs.html">ПОВНА СТАТИСТИКА</a>
        </b>
      </p>
      <p>Очікувано матч із дублем “Київ-Баскета” пройшов без сюрпризів. Щоправда, участь у грі не зміг взяти Андрій Кожемякін, який отримав травму. Втім, є низка і приємних фактів. Уболівальники БК “Запоріжжя” нарешті дочекалися відновлення капітана улюбленої команди. Вихід Андрія Мироненка на паркет після довготривалої травми не минув безрезультатно. Сьогодні наш лідер набрав 8 очок (з них 2 влучних трюльників). Стосовно інших – було помітно, що перерва пішла на користь. Як українці, так і легіонери виглядали свіжими, повними сил, і головне – такими, хто справді скучив за баскетболом. Усі максимально вкладалися до процесу і вже за підсумком стартової чверті фактично зняли формальне питання переможця – 10:29.</p>
      <p>Друга десятихвилинка стала насолодою для поціновувачів слем-данків. Ними публіку щиро частували Яків Тітов та Ілля Нємцу. Не жадібними господарі були і на тричокові. Зокрема, не на жарт розігнався згаданий четвертий номер.</p>
      <p>Хоч другу половину гри підопічні Валерія Плеханова і почали з розгромним 16:52, молода кров «Запоріжжя» продовжила кипіти. Тітов яскраво прагнув статусу кращого бомбардира матчу.</p>
      <figure>
        <iframe src="https://www.youtube.com/embed/sJoKfUqzIkU" width="1170" height="658" data-service="Youtube" scrolling="no"/>
      </figure>
      <p>Лише після цифри 80 на табло “Плеханівська машина” трохи пригальмувала. Принаймні мету добити гостей морально в господарів не спостерігалось. А от внутрішня конкуренція мала місце бути. В погоні за особистою статистикою Якову Тітову добрячу компанію склав Ілля Нємцу. Таким чином, цілі поєдинку себе виправдали. Адже саме молодь сьогодні мала проявити свої найкращі якості. А кінцівка гри була символічно прикрашена трюльником Андрія Мироненка. Саме капітан, який вперше в поточному сезоні постав перед фанатами, встановив остаточну крапку в першій грі 1/8 фіналу Кубка України. Офіційний сайт БК Запоріжжя.</p>
      <p>У четвер відбудеться матч-відповідь. Початок о 14:00.</p>
      <figure>
        <iframe src="https://www.youtube.com/embed/r4A7CnT_v5c" width="1170" height="658" data-service="Youtube" scrolling="no"/>
      </figure>
    </article>
  </body>
</html>