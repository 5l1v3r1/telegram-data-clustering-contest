<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kurierlubelski.pl/skutki-palenia-papierosow-jak-nalog-tytoniowy-wplywa-na-twoj-wyglad-i-zdrowie/ga/c14-13918427/zd/34095617"/>
    <meta property="og:site_name" content="Kurier Lubelski"/>
    <meta property="article:published_time" content="2019-11-21T10:18:00+00:00"/>
    <meta property="og:title" content="Skutki palenia papierosów. Jak nałóg tytoniowy wpływa na Twój wygląd i zdrowie?"/>
    <meta property="og:description" content="Według szacunków nałóg tytoniowy jest jednym z najbardziej śmiercionośnych czynników na świecie. Światowa Organizacja Zdrowia (WHO) podaje, że papierosy pali aż"/>
  </head>
  <body>
    <article>
      <h1>Skutki palenia papierosów. Jak nałóg tytoniowy wpływa na Twój wygląd i zdrowie?</h1>
      <address>
        <time datetime="2019-11-21T10:18:00+00:00">21 Nov 2019, 10:18</time>
      </address>
      <figure>
        <img src="https://d-pt.ppstatic.pl/k/r/1/45/25/5c74febee37c3_p.jpg?1574342656"/>
        <figcaption>[<b>1</b>/11] Skutki palenia papierosów. Jak nałóg tytoniowy wpływa na Twój wygląd i zdrowie?</figcaption>
      </figure>
      <p>Według szacunków nałóg tytoniowy jest jednym z najbardziej śmiercionośnych czynników na świecie. Światowa Organizacja Zdrowia (WHO) podaje, że papierosy pali aż 25 proc. światowej populacji (1,3 mld ludzi). Z powodu chorób będących pośrednim lub bezpośrednim wynikiem palenia umiera w Polsce ok. 100 tys. osób rocznie. Co ważne, nałóg tytoniowy uznawany jest za jednostkę chorobową zaliczaną do zaburzeń psychicznych i zaburzeń zachowania. Już kilka sekund po zapaleniu papierosa na skutek przedostania się nikotyny do mózgu człowieka dochodzi do wydzielania dopaminy – substancji, która odpowiada za uczucie przyjemności. Z kolei dopamina pobudza wydzielanie noradrenaliny, która sprawia, że palacze są bardziej ożywieni i energiczni. To uczucie jest jednak chwilowe i żeby je potrzymać konieczne jest sięgnięcie po kolejnego papierosa — to prosta droga do uzależnienia, którego konsekwencje zdrowotne mogą być bardzo poważne.<br/><br/><b>Światowy Dzień Rzucania Palenia</b> przypada zawsze na trzeci czwartek listopada. Po raz pierwszy w Polsce taka inicjatywa miała miejsce w 1991 r. Za pomysłodawcę akcji uważa się dziennikarza Lynna Smitha, który w 1974 r. zaapelował do swoich czytelników o to, by rzucili palenie.</p>
      <p>
        <a href="https://kurierlubelski.pl/skutki-palenia-papierosow-jak-nalog-tytoniowy-wplywa-na-twoj-wyglad-i-zdrowie/ga/c14-13918427/zd/34094895">
          <b>Następne</b>
        </a>
      </p>
    </article>
  </body>
</html>