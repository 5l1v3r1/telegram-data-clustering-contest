<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/design_articles/259867/mia-oikologiki-poli-toy-mellontos-vythismeni-sto-nero"/>
    <meta property="og:site_name" content="LiFO"/>
    <meta property="article:published_time" content="2019-11-21T10:21:00+00:00"/>
    <meta property="og:title" content="Μια «οικολογική» πόλη του μέλλοντος βυθισμένη στο νερό"/>
    <meta property="og:description" content="Χώροι με πράσινο, ξενοδοχεία, γυμναστήρια και σπα περιλαμβάνονται μεταξύ άλλων σε ένα σύμπλεγμα κτιρίων με απίστευτο αρχιτεκτονικό ενδιαφέρον"/>
  </head>
  <body>
    <article>
      <h1>Μια «οικολογική» πόλη του μέλλοντος βυθισμένη στο νερό</h1>
      <h2>Χώροι με πράσινο, ξενοδοχεία, γυμναστήρια και σπα περιλαμβάνονται μεταξύ άλλων σε ένα σύμπλεγμα κτιρίων με απίστευτο αρχιτεκτονικό ενδιαφέρον</h2>
      <address><time datetime="2019-11-21T10:21:00+00:00">21 Nov 2019, 10:21</time> by <a rel="author">LIFOTEAM</a></address>
      <p>
        <b>Η αρχιτεκτονική εταιρία <b>Luca Carci Architects</b> παρουσίασε ένα πρότζεκτ μιας κάθετης πόλης του μέλλοντος, η οποία φαίνεται να είναι βυθισμένη μέσα στο νερό.</b>
      </p>
      <p>Μέσα σε αυτήν την πόλη θα μπορούν να κατοικούν περίπου 25.000 άνθρωποι, ενώ η βιωσιμότητά της θα στηρίζεται σε <b>ανανεώσιμες πηγές ενέργειας</b>, όπως ο άνεμος, οι τουρμπίνες νερού και τα ηλιακά πάνελ. Επιπλέον, χάρη στις λύσεις που θα εφαρμόσει αναφορικά με την ενέργεια, θα μπορεί να εξασφαλίζει στους κατοίκους της ένα πιο υγιές και βιώσιμο lifestyle.</p>
      <p>Συγκεκριμένα, ένας αρχιτέκτονας της εταιρίας εξηγεί σχετικά με τον στόχο του πρότζεκτ: «Θα δημιουργήσουμε έναν καινούργιο τρόπο ζωής, πιο βιώσιμο και με περισσότερα προγράμματα που να συνδέουν μεταξύ τους κοινότητες, στις οποίες δε θα υπάρχουν ούτε προάστια ούτε η τόση μεγάλη φτώχεια». Το πρότζεκτ συνδυάζει ένα μοντέλο υψηλής βιωσιμότητας για έναν πυκνοκατοικημένο πληθυσμό. στοχεύοντας στην κατασκευή ενός υβριδικού κτιρίου που θα παράγει μηδενικά απόβλητα.</p>
      <blockquote>Χάρη σε αυτό το εντυπωσιακό κτίριο, οι κάτοικοι δε θα έχουν απλώς τη δυνατότητα να ακολουθήσουν έναν πιο υγιή τρόπο ζωής, αλλά και να έρθουν πιο κοντά με στοιχεία της φύσης.</blockquote>
      <p>Το σχέδιο των αρχιτεκτόνων ξεκίνησε από μια ανάλυση ενός σύγχρονου ουρανοξύστη. Αυτό το μοντέρνο κτίριο θεωρείται ως ένα συμπαγές στοιχείο, που όμως είναι ομαλό και κάπως αποξενωμένο από το περιβάλλον του. Το περιβάλλον αυτό είναι επί της ουσίας μια ανοιχτή δομή με άπλετο φυσικό φως και εξαερισμό, αλλά και αρκετά σημεία με πράσινο.</p>
      <figure>
        <img src="https://www.lifo.gr/uploads/image/1569646/vertical-city-1_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <p>Χάρη σε αυτό το εντυπωσιακό κτίριο, <b>οι κάτοικοι δε θα έχουν απλώς τη δυνατότητα να ακολουθήσουν έναν πιο υγιή τρόπο ζωής, αλλά και να έρθουν πιο κοντά με στοιχεία της φύσης.</b> Έτσι, το κτίριο επανεφευρίσκει την παραδοσιακή έννοια της κοινότητας και της κοινωνίας. «Στόχος μας είναι να διασφαλίσουμε ότι οι κάθετες πόλεις θα είναι διαθέσιμες και προσιτές από οικονομική άποψη για όλους τους ανθρώπους», σημειώνει αρχιτέκτονας των Luca Carci Architects.</p>
      <p>Στο εξωτερικό του κτιρίου, η δομή του περιβάλλεται από μια μεμβράνη φωτοβολταϊκών τζαμιών, παρέχοντας έτσι ηλεκτρισμό σε ολόκληρο το κτίριο και κάνοντάς το να παράγει ενέργεια.</p>
      <figure>
        <img src="https://www.lifo.gr/uploads/image/1569647/vertical-city-2_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <p>Ο σχεδιασμός του κτιρίου είναι τέτοιος που επιτρέπει την ανεμπόδιστη διέλευση του αέρα και του φωτός σε κάθε επίπεδο, ενώ στα πιο ξεχωριστά του σημεία ανήκουν οι καταπράσινες ζώνες και οι κάθετοι κήποι. Το ύψος των κτιρίων φτάνει μέχρι και τα 750 μέτρα και αποτελούνται από 180 ορόφους, ενώ στην κορυφή τους υπάρχει μια πλατεία-κήπος.</p>
      <p>Καθένα από τα κτίρια έχει διάμετρο 155 μέτρα εκ των οποίων τα 120 είναι ανοιχτοί χώροι μέσα στο κτίριο.</p>
      <p>Τα θεμέλια του κτιρίου φτάνουν μέχρι και τον πυθμένα, με τους υποθαλάσσιους ορόφους να στεγάζουν χώρους, όπως πάρκινγκ, σπα, κέντρα meditation, γυμναστήρια και πολυτελή δωμάτια ξενοδοχείων με θέα τον βυθό.</p>
      <figure>
        <img src="https://www.lifo.gr/uploads/image/1569648/vertical-city-3_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <p>Οι κάτοικοι αλλά και οι επισκέπτες αυτής της πόλης θα μπορούν να φτάσουν εκεί μέσω θαλάσσης, ξηράς και δια αέρος. Το κυκλικό υπόγειο είναι εξοπλισμένο με εξωτερικές και εσωτερικές αποβάθρες, αλλά και τρεις ναυτικές εισόδους.</p>
      <p>Τα μεγάλα πλοία μπορούν να αγκυροβολήσουν μόνο στην εξωτερική πλευρά των κτιρίων, ενώ οι μικρές ιδιωτικές βάρκες μπορούν να διαπλεύσουν και στον εσωτερικό κόλπο. Η σύνδεση με τη στεριά γίνεται χάρη σε μια ημι-βυθισμένη γέφυρα, η οποία είναι κατάλληλη τόσο για πεζούς όσο και για τις δημόσιες συγκοινωνίες, συνδέοντας παράλληλα τη στεριά με το υποθαλάσσιο υπόγειο.</p>
      <figure>
        <img src="https://www.lifo.gr/uploads/image/1569649/vertical-city-4_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <figure>
        <img src="https://www.lifo.gr/uploads/image/1569650/vertical-city-5_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <figure>
        <img src="https://www.lifo.gr/uploads/image/1569651/vertical-city-6_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <figure>
        <img src="https://www.lifo.gr/uploads/image/1569652/vertical-city-7_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <figure>
        <img src="https://www.lifo.gr/uploads/image/1569653/vertical-city-8_Lifo.jpg"/>
        <figcaption>Φωτο: Luca Curci Architects</figcaption>
      </figure>
      <p>
        <i>Με πληροφορίες από design boom</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/design_articles/257640/ta-taxytata-kai-oikologika-trena-toy-mellontos-tha-exoyn-mexri-kai-soyper-market"/>
        <a href="https://www.lifo.gr/articles/environment_articles/258242/ta-prasina-ploia-toy-mellontos-diastimika-pania-vionika-skafi-kai-kaysima-apeytheias-apo-toys-okeanoys"/>
        <a href="https://www.lifo.gr/articles/design_articles/256727/spitia-galeres-etsi-tha-einai-ta-spitia-toy-mellontos-logo-tis-klimatikis-allagis"/>
      </related>
    </article>
  </body>
</html>