<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562603/ayxanontai-kai-plithynontai-oi-boyleytes-tis-nd-poy-theloyn-samara-gia-ptd"/>
    <meta property="og:site_name" content="NOOZ."/>
    <meta property="article:published_time" content="2019-11-21T10:18:00+00:00"/>
    <meta property="og:title" content="«Αυξάνονται και πληθύνονται» οι βουλευτές της Ν.Δ που θέλουν Σαμαρά για ΠτΔ"/>
    <meta property="og:description" content="Ένα ακόμα «κρούσμα» βουλευτή της Νέας Δημοκρατία που στήριξε δημοσίως την υποψηφιότητα του Αντώνη Σαμαρά για το Προεδρικό Μέγαρο."/>
  </head>
  <body>
    <article>
      <h1>«Αυξάνονται και πληθύνονται» οι βουλευτές της Ν.Δ που θέλουν Σαμαρά για ΠτΔ</h1>
      <address>
        <time datetime="2019-11-21T10:18:00+00:00">21 Nov 2019, 10:18</time>
      </address>
      <p>
        <b>Ένα ακόμα «κρούσμα» βουλευτή της Νέας Δημοκρατία που στήριξε δημοσίως την υποψηφιότητα του Αντώνη Σαμαρά για το Προεδρικό Μέγαρο.</b>
      </p>
      <p>Πρόκειται για τον <b>Ανδρέα Κατσανιώτη</b>, βουλευτή Αχαίας που δήλωσε μιλώντας σε τηλεοπτική εκπομπή πως «για μένα, ο καταλληλότερος για Πρόεδρος της Δημοκρατίας είναι ο Αντώνης Σαμαράς». Ο Ανδρέας Κατσανιώτης έρχεται να προστεθεί στους <b>Μάκη Βορίδη, Ανδρέα Καραγκούνη </b>αλλά και του ευρωβουλευτή <b>Γιώργου Κύρτσο π</b>ου επίσης προκρίνουν την υποψηφιότητα του πρώην πρωθυπουργού. </p>
      <p>Αυτά την ίδια στιγμή που η Νέα Δημοκρατία προωθεί πρόταση στην Συνταγματική Αναθεώρηση με την οποία δεν θα απαιτείται στην τελική ψηφοφορία ούτε κάν η απόλυτη πλειοψηφία της Βουλής δηλαδή οι 151 ψήφοι. Θα μπορεί δηλαδή να εκλεγεί πρόεδρος πρόσωπο που δεν θα είναι κατ’ ανάγκη «κοινής αποδοχής» μια θα αρκούν ακόμη και 130 ψήφοι, δηλαδή λιγότεροι και από την κοινοβουλευτική πλειοψηφία της Νέας Δημοκρατίας. Στο ίδιο άρθρο φυσικά προβλέπεται η αποσύνδεση της προεδρικής εκλογής από την συνέχιση του κυβερνητικού έργου.</p>
      <p>Να σημειωθεί πάντως ότι στον αντίποδα των βουλευτών της Ν.Δ που επιθυμούν την υποψηφιότητα Σαμαρά καταγράφονται και αυτοί που θα έβλεπαν θετικά την υποψηφιότητα του σημερινού ΠτΔ, Προκόπη Παυλόπουλου. ¨Ενας από αυτούς είναι ο <b>Νικήτας Κακλαμάνης </b>που πρόσφατα χαρακτήρισε «απολύτως επιτυχημένη» τη θητεία του Π. Παυλόπουλου και δήλωσε «από τα ονόματα που κυκλοφορούν για τη θέση του Προέδρου κανένα δεν υπερτερεί σε οτιδήποτε του κ. Παυλόπουλου».</p>
    </article>
  </body>
</html>