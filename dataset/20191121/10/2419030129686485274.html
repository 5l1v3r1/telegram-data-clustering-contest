<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191121/uitbarsting-vallende-sterren-slecht-te-zien/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T10:02:57+00:00"/>
    <meta property="og:title" content="Uitbarsting vallende sterren slecht te zien"/>
    <meta property="og:description" content="DEN HAAG (ANP) - Er worden vrijdagochtend tussen de 100 en 200 vallende sterren verwacht, maar die zijn in grote delen van het land waarschijnlijk niet goed te zien door de bewolking. Dat meldt Weeronline. De aarde gaat door een wolk met gruis die de naam Alpha Monocerotiden heeft. Dit veroorzaakt een meteorenstorm met vallende sterren. De laatste keer dat de aarde door deze wolk met gruis trok was in 1995."/>
  </head>
  <body>
    <article>
      <h1>Uitbarsting vallende sterren slecht te zien</h1>
      <address><time datetime="2019-11-21T10:02:57+00:00">21 Nov 2019, 10:02</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Er worden vrijdagochtend tussen de 100 en 200 vallende sterren verwacht, maar die zijn in grote delen van het land waarschijnlijk niet goed te zien door de bewolking. Dat meldt Weeronline. De aarde gaat door een wolk met gruis die de naam Alpha Monocerotiden heeft. Dit veroorzaakt een meteorenstorm met vallende sterren. De laatste keer dat de aarde door deze wolk met gruis trok was in 1995.</b>
      </p>
      <p>In het zuiden kan wel een glimp van de sterrenregen worden gezien. Daar is de kans op opklaringen namelijk het grootst. Elders is er te veel bewolking om de vallende sterren te zien. Wie vroeg op pad gaat om te kijken moet wel rekening houden met kou. Het is 3 tot 6 graden en de gevoelstemperatuur ligt nog wat lager.</p>
      <p>De Alpha Monocerotiden zijn stukjes ruimtepuin (meteoro√Øden), die oplichten wanneer ze met grote snelheid de dampkring binnendringen. Ze heten zo omdat ze uit het sterrenbeeld Monoceros (Eenhoorn) lijken te komen. Ze hebben een snelheid van 200.000 kilometer per uur en door de hoge snelheid wordt het pad elektrisch geladen en dat wordt door ons gezien als een vallende ster.</p>
    </article>
  </body>
</html>