<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/21_lystopada__den_desantnoshturmovyh_viysk_331297.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T10:45:00+00:00"/>
    <meta property="og:title" content="21 листопада - День десантно-штурмових військ"/>
    <meta property="og:description" content="Починаючи з 2017 року в Україні щорічно 21 листопада відзначається День десантно-штурмових військ."/>
  </head>
  <body>
    <article>
      <h1>21 листопада - День десантно-штурмових військ</h1>
      <h2>Починаючи з 2017 року в Україні щорічно 21 листопада відзначається День десантно-штурмових військ.</h2>
      <address>
        <time datetime="2019-11-21T10:45:00+00:00">21 Nov 2019, 10:45</time>
      </address>
      <figure>
        <img src="https://galinfo.com.ua/media/gallery/intxt/d/e/desantnoshturmovivviyska.jpg"/>
        <figcaption>Фото: Генштаб ЗСУ</figcaption>
      </figure>
      <p>Із переформуванням десантних військ як Десантно-штурмових, свято замінило собою день високомобільних десантних військ.</p>
      <p>Свято встановлено в Україні "…Ураховуючи хоробрість та героїзм воїнів-десантників, виявлені у боротьбі за свободу, незалежність та територіальну цілісність України, з метою відродження національної військової ідентичності, започаткування сучасних традицій вшанування звитяг українського війська та виховання у громадян патріотизму…" згідно з Указом Президента України "Про День Десантно-штурмових військ Збройних Сил України" від 21 листопада 2017 р. № 380/2017.</p>
      <p>З цієї нагоди начальника Генерального штабу ЗС України генерал-лейтенант Руслан Хомчак привітав бойових дрзів. </p>
      <p>"Щиро вітаю вас з професійним святом — Днем Десантно-штурмових військ Збройних Сил України!</p>
      <p>Сьогодні Десантно-штурмові війська Збройних Сил України є одним із наймобільніших і боєздатних компонентів Українського війська, які спроможні виконувати широкий спектр завдань у будь-яких умовах обстановки.</p>
      <p>Успадкувавши кращі національні бойові традиції, нинішнє покоління марунових беретів золотими літерами вписало свої імена в історію воєнного мистецтва. Особливо яскраво це було підтверджено під час стримування та відбиття російської агресії.</p>
      <p>Саме в ході бойових дій на сході України, кожним із вас були продемонстровані кращі якості українського десанту: незламність бойового духу, рішучість і патріотизм.</p>
      <p>Із нагоди професійного свята висловлюю кожному воїну-десантнику щиру вдячність за самовіддану службу Батьківщині, високий професіоналізм та громадянську позицію.</p>
      <p>Вічна пам’ять і слава полеглим у боях за незалежність та територіальну цілісність України героям-десантникам!</p>
      <p>Нехай небесний покровитель десантно-штурмових військ Збройних Сил України Архистратиг Михаїл, горде й нескорене гасло вітчизняного десанту — "Завжди перші" надалі оберігають та надихають Вас на нові звершення та перемоги!Слава Україні!"</p>
    </article>
  </body>
</html>