<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/oikonomia/katatethike-o-proypologismos-yperpleonasma-436-ekat-eyro-to-2019/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T10:14:26+00:00"/>
    <meta property="og:title" content="Κατατέθηκε ο προϋπολογισμός: Υπερπλεόνασμα 436 εκατ. ευρώ το 2019"/>
    <meta property="og:description" content="Κατατέθηκε, από τον υπουργό Οικονομικών Χρήστο Σταϊκούρα, ο προϋπολογισμός οικονομικού έτους 2020."/>
  </head>
  <body>
    <article>
      <h1>Κατατέθηκε ο προϋπολογισμός: Υπερπλεόνασμα 436 εκατ. ευρώ το 2019</h1>
      <address>
        <time datetime="2019-11-21T10:14:26+00:00">21 Nov 2019, 10:14</time>
      </address>
      <p><b>Κατατέθηκε</b>, από τον <b><a href="https://neaselida.gr/tag/ypourgos-ikonomikon/">υπουργό Οικονομικών</a> <a href="https://neaselida.gr/tag/christos-stekouras/">Χρήστο Σταϊκούρα</a>,</b> ο <b><a href="https://neaselida.gr/tag/proypologismos-2020/">προϋπολογισμός</a> οικονομικού έτους 2020.</b></p>
      <p>Ο <b>προϋπολογισμός</b> θα εισαχθεί για συζήτηση στη διαρκή επιτροπή οικονομικών υποθέσεων της <b><a href="https://neaselida.gr/tag/vouli/">Βουλής</a> </b>στις 25 Νοεμβρίου και θα γίνουν τέσσερις συνεδριάσεις, δηλαδή στις 25, 26, 27 και 28 Νοεμβρίου.</p>
      <p>Ρυθμό ανάπτυξης <b>2,8%</b> και πρωτογενές πλεόνασμα <b>3,6%</b> το 2020 προβλέπει ο νέος <b>προϋπολογισμός.</b> Ο νέος προϋπολογισμός υπερκαλύπτει τον στόχο του <b>3,5%</b> για το πρωτογενές πλεόνασμα και θέτει την ελληνική οικονομία σε τροχιά ισχυρότερης ανάπτυξης, όπως προκύπτει από τις προβλέψεις για τη πορεία των οικονομικών μεγεθών το 2020.</p>
      <p>Στον προϋπολογισμό προβλέπεται, μεταξύ άλλων, περαιτέρω πτώση της ανεργίας -στο <b>15,6%</b> το επόμενο έτος από <b>17,4%</b> φέτος. Ο ρυθμός ανάπτυξης φέτος αναμένεται να διαμορφωθεί το 2019 στο <b>2%</b> και το πρωτογενές πλεόνασμα στο <b>3,7%.</b></p>
      <p>Για το 2019 ο <b>προϋπολογισμός</b> προβλέπει δημοσιονομικό χώρο ύψους<b> 436 εκατ. ευρώ</b> -βάσει του οποίου η κυβέρνηση θα διανείμει κοινωνικό μέρισμα τον Δεκέμβριο- και <b>164 εκατ. ευρώ</b> για το 2020.</p>
      <p>Ο <b>προϋπολογισμός</b> θα συζητηθεί και θα ψηφιστεί από την Ολομέλεια προτού η <b>Βουλή</b> διακόψει τις εργασίες της για τις γιορτές των Χριστουγέννων. Τον προϋπολογισμό παρέδωσε ο κ. <b>Σταϊκούρας</b> στον Πρόεδρο της Βουλής σε στικάκι.</p>
      <related>
        <a href="https://neaselida.gr/efimerida/stin-teliki-eytheia-apo-to-ypoyrgeio-oikonomikon-3-ekplixeis-se-foroys-amp-daneia/"/>
      </related>
    </article>
  </body>
</html>