<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/n-charitopoylos-diethnopoiisame-to-thema-toy-chrysoy/"/>
    <meta property="og:site_name" content="ert.gr"/>
    <meta property="article:published_time" content="2019-11-21T10:14:05+00:00"/>
    <meta property="og:title" content="Ν. Χαριτόπουλος: «Διεθνοποιήσαμε το θέμα του Χρυσού»"/>
    <meta property="og:description" content="«Διεθνοποιήσαμε το θέμα του Χρυσού με την παρουσία μας στο Ευρωκοινοβούλιο των Βρυξελλών». Αυτό τόνισε μιλώντας στην ΕΡΤ Κομοτηνής ο Δήμαρχος Μαρώνειας-Σαππών, Ντίνος Χαριτόπουλος. Ο κ. Χαριτόπουλος συμμετείχε στην αποστολή Βουλευτών, Τοπικών Αρχών, Ακτιβιστών, Πολιτών, για την ενημέρωση του Ευρωκοινοβουλίου στις Βρυξέλλες για τις επιπτώσεις του Χρυσού σε Θράκη και Χαλκιδική, που διοργάνωσαν οι ευρωβουλευτές του ΣΥΡΙΖΑ, Στέλιος Κούλογλου και Κώστας Αρβανίτης. «Το κλίμα που συναντήσαμε και από άλλους ευρωβουλευτές, αλλά και ανθρώπους από Τουρκία και Βουλγαρία ήταν καταδικαστικό και αρνητικό για αυτές τις μεταλλευτικές δραστηριότητες, λόγω της καταστροφής του περιβάλλοντος. Όλοι δεσμεύθηκαν να παρακολουθούν το θέμα και να το προβάλλουν, ως κάτι πολύ αρνητικό για τη Ζωή και το Περιβάλλον. Το θέμα δεν σταματάει εδώ, ως προς την διεθνοποίηση». Επι πλέον ο κ. Χαριτόπουλος, στάθηκε και στις ενέργειες του επί…εθνικού εδάφους με την ενημέρωση αύριο στις 11 το πρωΐ στο γραφείο του Προέδρου της Δημοκρατίας, Προκόπη Παυλόπουλου…"/>
  </head>
  <body>
    <article>
      <h1>Ν. Χαριτόπουλος: «Διεθνοποιήσαμε το θέμα του Χρυσού»</h1>
      <address><time datetime="2019-11-21T10:14:05+00:00">21 Nov 2019, 10:14</time> by <a rel="author">Βασιλική Μαχαίρα</a></address>
      <p>«Διεθνοποιήσαμε το θέμα του Χρυσού με την παρουσία μας στο Ευρωκοινοβούλιο των Βρυξελλών». Αυτό τόνισε μιλώντας στην ΕΡΤ Κομοτηνής ο Δήμαρχος Μαρώνειας-Σαππών, Ντίνος Χαριτόπουλος.<br/>Ο κ. Χαριτόπουλος συμμετείχε στην αποστολή Βουλευτών, Τοπικών Αρχών, Ακτιβιστών, Πολιτών, για την ενημέρωση του Ευρωκοινοβουλίου στις Βρυξέλλες για τις επιπτώσεις του Χρυσού σε Θράκη και Χαλκιδική, που διοργάνωσαν οι ευρωβουλευτές του ΣΥΡΙΖΑ, Στέλιος Κούλογλου και Κώστας Αρβανίτης.<br/>«Το κλίμα που συναντήσαμε και από άλλους ευρωβουλευτές, αλλά και ανθρώπους από Τουρκία και Βουλγαρία ήταν καταδικαστικό και αρνητικό για αυτές τις μεταλλευτικές δραστηριότητες, λόγω της καταστροφής του περιβάλλοντος. Όλοι δεσμεύθηκαν να παρακολουθούν το θέμα και να το προβάλλουν, ως κάτι πολύ αρνητικό για τη Ζωή και το Περιβάλλον. Το θέμα δεν σταματάει εδώ, ως προς την διεθνοποίηση».<br/>Επι πλέον ο κ. Χαριτόπουλος, στάθηκε και στις ενέργειες του επί…εθνικού εδάφους με την ενημέρωση αύριο στις 11 το πρωΐ στο γραφείο του Προέδρου της Δημοκρατίας, Προκόπη Παυλόπουλου, στις 10:00 με τον γραμματέα της ΝΔ κ. Στεργίου, στις 12 με την πρόεδρο του ΚΙΝΑΛ, Φώφη Γεννηματά.<br/>Εξ άλλου ο κ. Χαριτόπουλος αξιοποίησε την παρουσία του στις Βρυξέλλες και για άλλες επαφές και για το θέμα του Χρυσού, αλλά και για υλοποίηση δράσεων και ευρωπαϊκών προγραμμάτων, ακόμα και με το γραφείο του Επιτρόπου της Κομισιόν Μαργαρίτη Σχοινά.<br/>Εμείς από την πλευρά μας προτάξαμε το μοντέλο της Βιώσιμης Ανάπτυξης που σαν τοπική κοινωνία επιθυμούμε και θα πρέπει να πάρει σάρκα και οστά. Με αυτόν τον τρόπο θα …ησυχάσουμε από τις οχλήσεις όσων ορέγονται τον Χρυσό, ως απάντηση σε όσους μας ρωτούν: πότε θα ησυχάσετε; Δεν θα ησυχάσουμε αν δεν φροντίσουμε τη Ζωή και την Ομορφιά στον τόπο μας», τόνισε καταλήγοντας ο κ. Χαριτόπουλος.</p>
      <p>Ακούστε το ηχητικό της συνέντευξης του κ. Χαριτόπουλου στην ΕΡΤ ΚΟμοτηνής</p>
      <p>https://drive.google.com/open?id=1WR-m90rCmfwJQ3kDkd80q_yeWZXiRS9C</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/p-machairidis-entaxi-tis-rodopis-sto-programma-aspida-gia-tin-antimetopisi-ton-metanasteytikon-roon/"/>
        <a href="https://www.ert.gr/perifereiakoi-stathmoi/komotini/voyleytis-dimitris-charitoy-stis-vryxelles-apokalypseis-gia-to-skandalo-novartis-sto-ntokimanter-la-strategia/"/>
        <a href="https://www.ert.gr/perifereiakoi-stathmoi/komotini/dafni-filippoy-na-pathiazontai-me-ti-zoi-kai-na-min-poyne-pote-stop-logo-ilikias-mechri-na-pethanoyn/"/>
        <a href="https://www.ert.gr/perifereiakoi-stathmoi/komotini/komotini-20-11-2019-ert-eidiseis/"/>
        <a href="https://www.ert.gr/perifereiakoi-stathmoi/komotini/chalkino-vraveio-gia-to-imiskliro-kitrino-tyri-doykidi/"/>
        <a href="https://www.ert.gr/perifereiakoi-stathmoi/komotini/stamatis-sakellion-chrysos-xekinise-ena-dyskolos-agonas/"/>
      </related>
    </article>
  </body>
</html>