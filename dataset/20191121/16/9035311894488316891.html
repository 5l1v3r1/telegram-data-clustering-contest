<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/fiat-chrysler-700-bin-arac-elektrik-hatasi-nedeniyle-geri-cagiriyor"/>
    <meta property="og:site_name" content="euronews"/>
    <meta property="article:published_time" content="2019-11-21T16:45:28+00:00"/>
    <meta property="og:title" content="Fiat Chrysler 700 bin aracı elektrik hatası nedeniyle geri çağırıyor"/>
    <meta property="og:description" content="2011 ve 2013 yılları arasında üretilen Dodge Durango ve Jeep Grand Cherokee araçlar için yapılan geri çağırmada yakıt pompası üzerindeki temas noktalarında bulunan ve elektrik akımını kesebilen silikon tortuların düzeltileceği duyuruldu"/>
  </head>
  <body>
    <article>
      <h1>Fiat Chrysler 700 bin aracı elektrik hatası nedeniyle geri çağırıyor</h1>
      <address><time datetime="2019-11-21T16:45:28+00:00">21 Nov 2019, 16:45</time> by <a rel="author">Faruk Can</a></address>
      <p>Fiat Chrysler elektrik bağlantı hatası nedeniyle 700 bin SUV tipi aracı geri çağırıyor.</p>
      <p>Şirketten yapılan açıklamada söz konusu hatanın aracın çalışmasına engel olabildiği ya da durmasına sebep olabildiği belirtildi.</p>
      <p>2011 ve 2013 yılları arasında üretilen Dodge Durango ve Jeep Grand Cherokee araçlar için yapılan geri çağırmada yakıt pompası üzerindeki temas noktalarında bulunan ve elektrik akımını kesebilen silikon tortuların düzeltileceği duyuruldu.</p>
      <p>Şu ana adar hatanın tespit edildiği araçlarla ilgili herhangi bir kaza ya da yaralanma rapor edilmediği de vurgulandı.</p>
      <p>İtalyan Fiat ve Amerikalı Chrysler'ın birleşmesi ile oluşan otomotiv devi daha önce de aynı araçların 2014 ve 2015 yıllarında üretilen modellerini yakıt pompalarındaki hata nedeniyle geri çağırmıştı.</p>
      <p>Geçtiğimiz ay da Fransız PSA Grubu'yla birleşeceğini açıklayan şirket araç sahipleri ile ileri bir tarihte irtibata geçip hatanın giderilmesi için randevu alınmasını sağlayacağını belirtti.</p>
      <p>Geri çağırma ABD'de 528 bin 500, Kanada'da 34 bin 700, Meksika'da 18 bin 100 ve Kuzey Amerika dışında da 116 bin 500 aracı kapsıyor.</p>
      <ul>
        <li>
          <a href="https://tr.euronews.com/2019/10/31/fiat-chrysler-ile-peugeot-ve-citroen-grubu-birlesme-karar-aldi">Fiat Chrysler ile Peugeot ve Citroen grubu birleşme kararı aldı</a>
        </li>
        <li>
          <a href="https://tr.euronews.com/2019/08/02/turkiye-de-son-15-yilda-en-cok-hangi-marka-otomobil-satildi">Türkiye’de son 15 yılda en çok hangi marka otomobil satıldı?</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>