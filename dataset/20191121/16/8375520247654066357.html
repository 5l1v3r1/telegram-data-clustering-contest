<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajina-skasuvala-bezkoshtovne-oformlennya-dovgostrokovih-viz-dlya-gromadyan-estoniji-641537.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T16:25:00+00:00"/>
    <meta property="og:title" content="Україна скасувала безкоштовне оформлення довгострокових віз для громадян Естонії"/>
    <meta property="og:description" content="Раніше Естонія запровадила з 1 листопада плату для громадян України за довгострокові в'їзні візи"/>
  </head>
  <body>
    <article>
      <h1>Україна скасувала безкоштовне оформлення довгострокових віз для громадян Естонії</h1>
      <address>
        <time datetime="2019-11-21T16:25:00+00:00">21 Nov 2019, 16:25</time>
      </address>
      <h4>Раніше Естонія запровадила з 1 листопада плату для громадян України за довгострокові в'їзні візи</h4>
      <p>Україна скасувала безкоштовне оформлення довгострокових в'їзних віз для громадян Естонії. Про це йдеться в розпорядженні уряду №1088 від 15 листопада.</p>
      <p>«Визнати таким, що втратило чинність, розпорядження Кабінету Міністрів України від 18 липня 2018 року №517 «Про оформлення довгострокових віз для в'їзду в Україну громадянам Естонської Республіки», - сказано в ньому.</p>
      <p>Згідно з цим розпорядженням, Міністерство закордонних справ мало забезпечувати оформлення довгострокових віз естонцям за нульовою тарифною ставкою консульського збору на умовах взаємності.</p>
      <p>Раніше Естонія запровадила з 1 листопада плату для громадян України за довгострокові в'їзні візи.</p>
      <p>Нагадаємо, <a href="https://glavcom.ua/news/sogodni-ukrajinu-vidvidaje-glava-mzs-estoniji--637451.html">міністри закордонних справ України Вадим Пристайко та Естонії Урмас Рейнсалу</a> обговорили питання візової політики Естонії щодо України, і українська сторона залишилася задоволеною естонської позицією. Обидва міністри підкреслили, що це рішення Естонії жодним чином не стосується безвізових туристичних поїздок українців.</p>
      <related>
        <a href="https://glavcom.ua/news/posol-jes-obicyaje-za-rik-doskonalo-vivchiti-ukrajinsku-641155.html"/>
        <a href="https://glavcom.ua/news/spiker-parlamentu-estoniji-zvinuvativ-roisyu-v-aneksiji-5-krajini-641073.html"/>
        <a href="https://glavcom.ua/sport/scotchsport/zapalna-krasunya-ta-sportivna-gordist-estoniji-efektni-foto-kovzanyarki-saskiji-alusalu-639347.html"/>
      </related>
    </article>
  </body>
</html>