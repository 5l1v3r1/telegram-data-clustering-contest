<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009618-glava-gospogransluzhby-proinspektiroval-uslovija-sluzhby-pogranichnikov-v-oos-(video)"/>
    <meta property="og:site_name" content="Главное™"/>
    <meta property="article:published_time" content="2019-11-21T16:05:00+00:00"/>
    <meta property="og:title" content="Глава Госпогранслужбы проинспектировал условия службы пограничников в ООС (видео)"/>
    <meta property="og:description" content="Сергій Дейнеко продовжує роботу в прикордонних підрозділах, які беруть участь в операції Об’єднаних сил. Сьогодні керівник прикордонного відомства побував на ділянці Краматорського загону. Зважаючи на погіршення погодних умов і наближення зими, Г..."/>
  </head>
  <body>
    <article>
      <h1>Глава Госпогранслужбы проинспектировал условия службы пограничников в ООС (видео)</h1>
      <address>
        <time datetime="2019-11-21T16:05:00+00:00">21 Nov 2019, 16:05</time>
      </address>
      <p>Сергій Дейнеко продовжує роботу в прикордонних підрозділах, які беруть участь в операції Об’єднаних сил. Сьогодні керівник прикордонного відомства побував на ділянці Краматорського загону.</p>
      <p>Зважаючи на погіршення погодних умов і наближення зими, Голова Державної прикордонної служби України приділив особливу увагу умовам в оборонних спорудах, так би мовити, на нулі. Часто це укріплення з бетону, дерева та землі, де прикордонники перебувають практично цілодобово. Зокрема, Сергій Дейнеко особисто ознайомився з проблемами бійців на контрольному посту, розташованому на відстані менш ніж півкілометра від позицій проросійських бойовиків. Він перейнявся питаннями забезпечення підлеглих необхідним обмундируванням, можливістю обігріву, забезпечення гарячим харчуванням.</p>
      <p>Крім того, очільник відомства побував у розташуванні підрозділів. Він перевірив умови проживання прикордонників, обговорив з ними буденні питання, з якими стикаються охоронці рубежу в службі та побуті. Також Сергій Дейнеко оглянув робочі місця, умови служби та технічне забезпечення підлеглих на контрольних пунктах в’їзду-виїзду і поспілкувався з людьми, які перетинають лінію розмежування.</p>
      <related>
        <h4>Читайте также:</h4>
        <a href="https://glavnoe.ua/news/n357009457-pogranichniki-zaderzhali-inostrancev-kotoryh-razysival-interpol"/>
      </related>
      <p>Окремо Голова Держприкордонслужби спілкуючись з прикордонниками розповів про зусилля відомства, які робляться для покращення фінансового та соціального забезпечення військовослужбовців. Також він визначив завдання відповідним керівникам щодо пріоритетного вирішення питань прикордонних підрозділів, які беруть участь в операції Об’єднаних сил, особливо, щоб уникнути проблемних питань, які можуть бути спричинені через зимові морози.</p>
      <figure>
        <iframe src="https://www.youtube.com/embed/6E1WG6_7MtU" width="640" height="360" data-service="Youtube" scrolling="no"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357009447-pogranichniki-rasskazali-o-situacii-v-punktah-propuska-v-zone-oos"/>
      </related>
    </article>
  </body>
</html>