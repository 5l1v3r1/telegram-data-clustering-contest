<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/nowy-przewodniczacy-rady-miasta-czestochowa,135361.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T16:55:00+00:00"/>
    <meta property="og:title" content="Nowy przewodniczący Rady Miasta Częstochowa"/>
    <meta property="og:description" content="Zbigniew Niesmaczny został nowym przewodniczącym Rady Miasta Częstochowy. Jest miejskim radnym od 17 lat. Za kandydaturą reprezentującego klub radnych Sojuszu Lewicy Demokratycznej opowiedziało się w tajnym głosowaniu 18 radnych."/>
  </head>
  <body>
    <article>
      <h1>Nowy przewodniczący Rady Miasta Częstochowa</h1>
      <address><time datetime="2019-11-21T16:55:00+00:00">21 Nov 2019, 16:55</time> by <a rel="author">Tomasz Jakubowski  </a></address>
      <h4>Zbigniew Niesmaczny został nowym przewodniczącym Rady Miasta Częstochowy. Jest miejskim radnym od 17 lat. Za kandydaturą reprezentującego klub radnych Sojuszu Lewicy Demokratycznej opowiedziało się w tajnym głosowaniu 18 radnych.</h4>
      <hr/>
      <p>Inne kluby nie zgłosiły w czasie czwartkowej sesji Rady Miasta swoich kandydatur na tę funkcję.</p>
      <p>Zbigniew Niesmaczny jest absolwentem Wydziału Metalurgii i Inżynierii Materiałowej Politechniki Częstochowskiej. Prowadzi działalność gospodarczą. To doświadczony samorządowiec, który pracował m.in. w komisjach edukacji, rozwoju regionalnego i gospodarki, praworządności oraz rewizyjnej. Obecnie jest przewodniczącym Komisji Skarbu. Radnym Miasta Częstochowy jest nieprzerwanie od 2002 r., czyli obecnie - już piątą kadencję.</p>
      <figure>
        <img src="https://pliki.portalsamorzadowy.pl/i/15/03/69/150369.jpg"/>
        <figcaption>Zbigniew Niesmaczny po wyborze (z lewej) (Fot. Mat. prasowe)</figcaption>
      </figure>
      <p>Zastąpił na stanowisku przewodniczącego RM Zdzisława Wolskiego, który w ostatnich wyborach parlamentarnych z listy SLD uzyskał mandat poselski. Funkcję wiceprzewodniczących Rady Miasta Częstochowy sprawują obecnie: Jolanta Urbańska, Jacek Krawczyk i Łukasz Kot.</p>
    </article>
  </body>
</html>