<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_tretina-roslin-afriki-pid-zagrozoyu-zniknennya/939309"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T16:59:00+00:00"/>
    <meta property="og:title" content="Третина рослин Африки - під загрозою зникнення"/>
    <meta property="og:description" content="Кожна третя тропічна рослина в Африці перебуває під загрозою зникнення. Про це говорять дані дослідження, проведеного командою під керівництвом доктора Томаса Куврера з Французького інституту сталого розвитку. Це стосується майже 40% різних видів дерев, чагарників і трав на великих ..."/>
  </head>
  <body>
    <article>
      <h1>Третина рослин Африки - під загрозою зникнення</h1>
      <address><time datetime="2019-11-21T16:59:00+00:00">21 Nov 2019, 16:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939309_w_300.jpg?v=0"/>
        <figcaption>Результати досліджень засновані на методі оцінки загрози зникнення понад 20 тис видів рослин. Фото: shostka-flora.in.ua</figcaption>
      </figure>
      <p>Кожна третя тропічна рослина в Африці перебуває під загрозою зникнення.</p>
      <p>Про це говорять дані дослідження, проведеного командою під керівництвом доктора <b>Томаса Куврера</b> з Французького інституту сталого розвитку.</p>
      <p>Це стосується майже 40% різних видів дерев, чагарників і трав на великих територіях Західної Африки, Ефіопії і деяких районах Танзанії і ДР Конго, пише <a href="https://www.bbc.com/news/science-environment-50477684">BB</a>C.</p>
      <p>Рослини перебувають під загрозою через зростання населення і зміни клімату.</p>
      <p>"Біорізноманіття приносить незліченні вигоди людству, втрата біорізноманіття загрожує нашому майбутньому", - попереджає доктор Куврер.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_planetu-ochikuye-ekstremalna-speka/932066"/>
      </related>
      <p>Результати досліджень засновані на методі оцінки загрози зникнення понад 20 тис видів рослин.</p>
      <p>Виявилося, що 33% з них - під загрозою зникнення, ще 33% рідкісних рослин це загрожує в майбутньому.</p>
      <p>Це в першу чергу результат людської діяльності, такий як вирубка лісів або зміни в землекористуванні. Рослинам також загрожує зростання населення і економічний розвиток, а також зміна клімату.</p>
      <blockquote>У Копенгагені на всесвітньому саміті С40 глави найбільших міст світу<a href="https://gazeta.ua/articles/world-life/_meri-najbilshih-mist-pidpisali-globalnu-zelenu-ugodu/932469"> затвердили </a>"Глобальну зелену угоду". Так кліматичну ситуацію у світі визнали "надзвичайною" та вказали на необхідність глобальних змін.</blockquote>
    </article>
  </body>
</html>