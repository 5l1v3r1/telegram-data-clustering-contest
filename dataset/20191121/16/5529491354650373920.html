<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/vieni-da-me-federica-angeli-3120095/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T16:55:32+00:00"/>
    <meta property="og:title" content="Vieni da Me, Federica Angeli: “Le donne del clan Spada hanno minacciato anche i miei figli”"/>
    <meta property="og:description" content="ROMA – Federica Angeli, giornalista de La Repubblica, è stata oggi, 21 novembre, ospite a Vieni da Me, programma su Rai Uno condotto da Caterina Balivo. La giornalista nel 2013 fu testimone oculare di un tentato omicidio avvenuto sotto casa sua e che contribuì alla condanna del clan Spada da cui ha ricevuto minacce di morte che l’hanno costretta a vivere sotto scorta. “Molte persone mi hanno criticato dicendomi che non ho protetto i miei figli andando a testimoniare – ha detto la Angeli -. Invece io ho provato a proteggerli cercando di ribaltare questa logica per cui un boss dà un comando e io rientro. Scendo, vado dai carabinieri, faccio i riconoscimenti fotografici e dopo sei ore vengo messa sotto scorta”.Aurora Ramazzotti: “Io raccomandata? Se non vali niente non vai avanti”Walter Nudo: “Mi sono ritirato dalla televisione perché…” Una vita da mamma che è cambiata: “Sono tornata a casa e ho raccontato che avevo scritto un articolo bellissimo per cui al giornale, come premio, mi avevano regalato gli autisti”.…"/>
  </head>
  <body>
    <article>
      <h1>Vieni da Me, Federica Angeli: “Le donne del clan Spada hanno minacciato anche i miei figli”</h1>
      <address>
        <time datetime="2019-11-21T16:55:32+00:00">21 Nov 2019, 16:55</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/federica-angeli-1.jpg"/>
        <figcaption>Federica Angeli a Vieni da Me</figcaption>
      </figure>
      <p>ROMA –<b> Federica Angeli</b>, giornalista de La Repubblica, è stata oggi, 21 novembre, ospite a <b>Vieni da Me</b>, programma su Rai Uno condotto da Caterina Balivo. La giornalista nel 2013 fu testimone oculare di un tentato omicidio avvenuto sotto casa sua e che contribuì alla condanna del clan Spada da cui ha ricevuto minacce di morte che l’hanno costretta a vivere sotto scorta.</p>
      <p>“Molte persone mi hanno criticato dicendomi che non ho protetto i miei figli andando a testimoniare – ha detto la Angeli -. Invece io ho provato a proteggerli cercando di ribaltare questa logica per cui un boss dà un comando e io rientro. Scendo, vado dai carabinieri, faccio i riconoscimenti fotografici e dopo sei ore vengo messa sotto scorta”.</p>
      <figure>
        <a href="https://www.blitzquotidiano.it/tv/aurora-ramazzotti-raccomandata-3120241/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/aurora-ramazzotti-raccomandata-3120241/">
          <img src="https://static.blitzquotidiano.it/wp/wp-content/uploads/2019/11/aurora-ramazzotti-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/aurora-ramazzotti-raccomandata-3120241/">Aurora Ramazzotti: “Io raccomandata? Se non vali niente non vai avanti”</a>
      </h3>
      <figure>
        <a href="https://www.blitzquotidiano.it/tv/walter-nudo-ritirato-televisione-3120234/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/walter-nudo-ritirato-televisione-3120234/">
          <img src="https://static.blitzquotidiano.it/wp/wp-content/uploads/2019/11/walter_nudo-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/walter-nudo-ritirato-televisione-3120234/">Walter Nudo: “Mi sono ritirato dalla televisione perché…”</a>
      </h3>
      <p>Una vita da mamma che è cambiata: “Sono tornata a casa e ho raccontato che avevo scritto un articolo bellissimo per cui al giornale, come premio, mi avevano regalato gli autisti”.</p>
      <p>“La cosa più grave non sono gli insulti a me ma le minacce ai miei figli da parte delle donne del clan che hanno detto: “Lei sta facendo soffrire i nostri figli perché i padri sono in carcere, adesso soffriranno i suoi”. Cinque giorni dopo, anche i miei figli sono finiti sotto scorta”, ha raccontato la giornalista.</p>
      <p>“Per me i loro figli non c’entrano niente, per me sono sacri. Quindi il fatto di aver toccato i miei è una cosa che difficilmente posso perdonare, ma non covo rabbia. Se dovessi mai incontrare per strada i loro figli e li vedessi in difficoltà sarò la prima ad aiutarli” ha aggiunto <a href="https://www.google.com/url?client=internal-element-cse&amp;cx=partner-pub-1309331754208753:5758141126&amp;q=https://www.blitzquotidiano.it/rassegna-stampa/cocaina-star-e-calciatori-limpero-dei-boss-1775362/&amp;sa=U&amp;ved=2ahUKEwj1_qrL4fvlAhUDbFAKHQYYBKsQFjACegQICRAB&amp;usg=AOvVaw1A1X5NKd5bvHiy1zdF4aO4">Federica Angeli</a>.</p>
      <p>Infine la giornalista ha confessato di avere paura: “Piango, ho paura, ma non mi scoraggio. Non riesco più, da quando vivo sotto scorta, a fare progetti a lungo termine. Però, finché si può ce la giochiamo, ce la viviamo con il sorriso. Inutile fasciarsi la testa prima e proviamo a vivere con l’ironia”.</p>
      <p>Fonte: VIENI DA ME.</p>
    </article>
  </body>
</html>