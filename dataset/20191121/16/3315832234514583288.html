<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/83f414b1a5ad6b1d/cristiano-ronaldo-s-ar-fi-casatorit-in-secret-in-maroc-cine-a-organizat-nunta.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T16:50:02+00:00"/>
    <meta property="og:title" content="Cristiano Ronaldo s-ar fi căsătorit în secret în Maroc: Cine a organizat nunta"/>
    <meta property="og:description" content="O revistă mondenă a dezvăluit că Cristiano Ronaldo a spus adio burlăciei - portughezul s-ar fi căsătorit în mare secret cu partenera sa, Georgina Rodriguez, într-o ceremonie care a avut loc în Maroc, departe de paparazzi."/>
  </head>
  <body>
    <article>
      <h1>Cristiano Ronaldo s-ar fi căsătorit în secret în Maroc: Cine a organizat nunta</h1>
      <address><time datetime="2019-11-21T16:50:02+00:00">21 Nov 2019, 16:50</time> by <a rel="author">Jurnal.md</a></address>
      <p>
        <b>O revistă mondenă a dezvăluit că Cristiano Ronaldo a spus adio burlăciei - portughezul s-ar fi căsătorit în mare secret cu partenera sa, Georgina Rodriguez, într-o ceremonie care a avut loc în Maroc, departe de paparazzi.</b>
      </p>
      <p>Zvonurile apăruseră de mai multă vreme, mai ales după ce jucătorul şi-a prezentat iubita mamei sale în Madeira. Dar totul a luat amploare după show-ul MTV European Music Awards. Decizia a fost luată după participarea împreună la acel eveniment unde prietenii apropiaţi au aflat că fotbalistul şi iubita sa au hotărât să spună "Da" în faţa ofiţerului stării civile.</p>
      <p>Pentru a evita orice indiscreţie, cei doi au stabilit ca ceremonia să se desfăşoare departe de ochii curioşilor, iar prietenul Badr Hari, campionul de kickboxing, a fost cel care a făcut toate aranjamentele în Maroc.</p>
      <p>Şi mama lui Cristiano Ronaldo, Dolores Aveiro, a fost cea care a insistat ca fiul său să se căsătorească - mai mult, CR7 şi-ar fi modificat şi testamentul. Iniţial, de toate afacerile lui s-ar fi ocupat mama lui, acum au fost introduse prevederi referitoare la Georgina Rodriguez.</p>
      <p>Cristiano Ronaldo (34 de ani) și Georgina Rodriguez (25 de ani) formează un cuplu din 2016 și au împreună o fetiță, Alana Martina dos Santos Aveiro, născută în noiembrie 2017. Starul portughez mai are alți 3 copii: Cristiano jr. (9 ani) și gemenii Mateo și Eva Maria (2 ani).</p>
    </article>
  </body>
</html>