<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/wervel-zwanenhalshagedis-ontdekt-mergel"/>
    <meta property="og:site_name" content="1limburg"/>
    <meta property="article:published_time" content="2019-11-21T16:51:06+00:00"/>
    <meta property="og:title" content="Wervel zwanenhalshagedis ontdekt in mergel"/>
    <meta property="og:description" content="In het gangenstelsel bij Sibbe is een wervel van een zwanenhalshagedis ontdekt tijdens het zagen van mergelblokken."/>
  </head>
  <body>
    <article>
      <h1>Wervel zwanenhalshagedis ontdekt in mergel</h1>
      <h2>In het gangenstelsel bij Sibbe is een wervel van een zwanenhalshagedis ontdekt tijdens het zagen van mergelblokken.</h2>
      <address><time datetime="2019-11-21T16:51:06+00:00">21 Nov 2019, 16:51</time> by <a rel="author">Stephanie Roberts</a></address>
      <p>Deze plesiosauriër is ongeveer 67 miljoen jaar oud.</p>
      <p><b>Subtropische zee<br/></b>Nadat het was overgedragen aan het Natuurhistorisch Museum Maastricht bleek dat het om de zeldzame plesiosauriër ging. Dat was een zwemmende, visetende sauriër met een lange nek. Dit dier zwom in een ondiepe subtropische zee die Limburg bedekte tijdens het jongste deel van het dinotijdperk.</p>
      <p><b>Oerwalvis<br/></b>In de omgeving van Maastricht is een aantal van dit soort vondsten bekend, maar dat was steeds een ander type. Bekender zijn de mosasauriërs. Fossielen van deze oerwalvissen zijn gevonden in 1979 in de ENCI-groeve.</p>
      <p><b>Lees ook:</b> <a href="https://www.1limburg.nl/beeld-elf-meter-lange-oerwalvis-zwom-limburg?context=default">Elf meter lange oerwalvis zwom in Limburg</a></p>
      <p>De vondst van de plesiosauriër wordt zaterdag 30 november gepresenteerd in Maastricht tijdens een internationaal symposium over kalk- en vuursteen.</p>
    </article>
  </body>
</html>