<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kacak-sigara-ve-uyusturucu-operasyonunda-4-gozalti-1210150.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T16:12:00+00:00"/>
    <meta property="og:title" content="Kaçak sigara ve uyuşturucu operasyonunda 4 gözaltı"/>
    <meta property="og:description" content=" Bolu'da jandarma ekiplerinin yolcu otobüsü ile bir eve düzenledikleri operasyonda 700 paket bandrolsüz kaçak sigara, 6 adet methadon uyuşturucu hap ve 100 gram esrar ele geçirildi. Olayla ilgili 4 kişi gözaltına alındı."/>
  </head>
  <body>
    <article>
      <h1>Kaçak sigara ve uyuşturucu operasyonunda 4 gözaltı</h1>
      <h2> Bolu'da jandarma ekiplerinin yolcu otobüsü ile bir eve düzenledikleri operasyonda 700 paket bandrolsüz kaçak sigara, 6 adet methadon uyuşturucu hap ve 100 gram esrar ele geçirildi. Olayla ilgili 4 kişi gözaltına alındı.</h2>
      <address>
        <time datetime="2019-11-21T16:12:00+00:00">21 Nov 2019, 16:12</time>
      </address>
      <p>Edinilen bilgiye göre, İl Jandarma Komutanlığı ekipleri, <b>doğu illerinden İstanbul'a giden bir yolcu otobüsünde kaçak sigara ve uyuşturucu hap taşındığı</b> ihbarı üzerine operasyon başlattı.</p>
      <figure>
        <img src="https://images.bursadabugun.com/editor/haber/21112019/aw861670-01-5dd6a97b7b521.jpg"/>
      </figure>
      <p>Şüpheli otobüsün <b>Dörtdivan mevkisinde</b> bulunan bir dinlenme tesisinde olduğunu belirleyen ekiplerin yaptıkları operasyonda, <b>yolcu otobüsünde 700 paket bandrolsüz kaçak sigara, 6 adet methadon uyuşturucu hap</b> ele geçirildi. Kaçak sigara ve uyuşturucu haplarla ilişkisi olduğu tespit edilen 3 kişi gözaltına alındı.</p>
      <figure>
        <img src="https://images.bursadabugun.com/editor/haber/21112019/aw861670-03-5dd6a981a81c8.jpg"/>
      </figure>
      <p>Ayrıca, ekiplerin Akpınar Mahallesi'nde bulunan bir eve düzenledikleri operasyonda 100 gram esrar maddesi ele geçirildi. Uyuşturucu maddeyle yakalanan 1 şüpheli gözaltına alındı. Operasyonlarda gözaltına alınan 4 şüpheli, ifadeleri alınmak üzere jandarma komutanlığına götürüldü.</p>
    </article>
  </body>
</html>