<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nayyem_stav_zastupnikom_gendirektora_ukroboronpromu_n1237507"/>
    <meta property="og:site_name" content="24 Канал"/>
    <meta property="article:published_time" content="2019-11-21T16:59:00+00:00"/>
    <meta property="og:title" content="Найєм став заступником гендиректора Укроборонпрому"/>
    <meta property="og:description" content="Екснардеп Мустафа Найєм призначений на посаду заступника гендиректора державного концерну &quot;Укрборонпром&quot;. До цього моменту Найєм був радником гендиректора концерну."/>
  </head>
  <body>
    <article>
      <h1>Найєм став заступником гендиректора Укроборонпрому</h1>
      <address><time datetime="2019-11-21T16:59:00+00:00">21 Nov 2019, 16:59</time> by <a rel="author" href="https://24tv.ua/irina_koshanska_tag7066/" target="_blank">Ірина Кошанська</a></address>
      <p>
        <b>Екснардеп Мустафа Найєм призначений на посаду заступника гендиректора державного концерну "Укрборонпром". До цього моменту Найєм був радником гендиректора концерну.</b>
      </p>
      <p>А 11 листопада Найєм був призначений на посаду заступника гендиректора Укроборонпрому з питань взаємодії з органами державної влади, повідомили у пресслужбі концерну.</p>
      <blockquote>Читайте також: <a href="https://24tv.ua/abromavichus_shhob_armiya_otrimuvala_ozbroyennya_chesno_i_bez_vidkativ_chastinu_oboronki_privatizuyut_n1209294">Щоб армія отримувала озброєння чесно і без відкатів, частину оборонки приватизують</a></blockquote>
      <p>Сам Найєм підтвердив цю інформацію "<a href="https://www.pravda.com.ua/news/2019/11/21/7232661/">Українській правді</a>" і додав, що у концерні відповідатиме за напрямок зв’язків з органами державної влади, а також з профільними недержавними організаціями та міжнародними партнерами концерну.</p>
      <p><b>Що відомо про <a href="https://24tv.ua/mustafa_nayyem_tag5407/">Мустафу Найєма</a>?</b> Політичний діяч, народний депутат 8-го скликання від "Блоку Петра Порошенка", засновник політичного руху "#дійзнами", ексчлен партії "ДемАльянс". За професією – журналіст, один із засновників і головний редактор "Громадського", був спеціальним кореспондент газети "Коммерсантъ Украина", редактором "Української правди", активістом журналістського руху "Стоп цензурі!"</p>
    </article>
  </body>
</html>