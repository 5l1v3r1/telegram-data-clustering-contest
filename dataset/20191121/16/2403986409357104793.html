<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/z_polsko_ukrayinskogo_kordonu_yizditimut_poyizdi_do_pragi_n1237433"/>
    <meta property="og:site_name" content="24 Канал"/>
    <meta property="article:published_time" content="2019-11-21T16:11:00+00:00"/>
    <meta property="og:title" content="З польсько-українського кордону їздитимуть поїзди до Праги"/>
    <meta property="og:description" content="Чеська транспортна компанія Leo Express запускає регулярні рейси з Праги до Медики, що на польсько-українському кордоні."/>
  </head>
  <body>
    <article>
      <h1>З польсько-українського кордону їздитимуть поїзди до Праги</h1>
      <address><time datetime="2019-11-21T16:11:00+00:00">21 Nov 2019, 16:11</time> by <a rel="author" href="https://24tv.ua/nataliya_pristanska_tag7230/" target="_blank">Наталія Пристанська</a></address>
      <p>
        <b>Чеська транспортна компанія Leo Express запускає регулярні рейси з Праги до Медики, що на польсько-українському кордоні.</b>
      </p>
      <p>Польща дозволила приватному чеському залізничному оператору запустити такі рейси з 11 грудня, повідомили у <a href="https://www.rynek-kolejowy.pl/">Rynek kolejowy</a>.</p>
      <h3>Що відомо про залізничний напрям Медика-Прага</h3>
      <ul>
        <li>Дозвіл компанії видали на п'ять років – до 10 грудня 2024 року.</li>
        <li>За напрямком щодня виконуватимуться 4 рейси.</li>
        <li>На території Польщі поїзди зможуть зупинятися в 17 пунктах, зокрема у Катовіце, Кракові, Тарнові, Жешуві та Перемишлі.</li>
      </ul>
      <p><b>Що відомо про Leo Express?</b> Чеська транспортна компанія зі штаб-квартирою в Празі. Здійснює міжміські та міжнародні пасажирські залізничні та автомобільні перевезення.<br/><br/>З 2012 року здійснює залізничні пасажирські перевезення на міжміських залізничних лініях Чехії. Автобуси компанії їздять з чеських міст до Кракова, Львова, Варшави, Відня, Мюнхена, Зальцбурга, Дрездена та Мукачева.</p>
      <blockquote>Наразі вітчизняні потяги, що прямують у ЄС, переставляють на кордоні на вужчі візки, оскільки колії в Європі та Україні мають колії мають різної ширини. Єдина колія європейського зразка, що сполучає українське місто та ЄС, прокладена з Мукачева. Минулого року нею запустили поїзд сполученням Мукачево-Будапешт.</blockquote>
    </article>
  </body>
</html>