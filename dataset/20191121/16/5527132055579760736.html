<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1069910/galaxy-s10-lite-premiera-grudzien/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-21T16:30:03+00:00"/>
    <meta property="og:title" content="Znamy datę premiery Galaxy S10 Lite. Smartfon potwierdza też specyfikację w FCC"/>
    <meta property="og:description" content="FCC zdradziło nam częściową specyfikację Samsunga Galaxy S10 Lite, znamy też prawdopodobną datę premiery tego modelu. To świetny superśredniak z flagowym procesorem, ale co z kwestią ceny?"/>
  </head>
  <body>
    <article>
      <h1>Znamy datę premiery Galaxy S10 Lite. Smartfon potwierdza też specyfikację w FCC</h1>
      <address><time datetime="2019-11-21T16:30:03+00:00">21 Nov 2019, 16:30</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/galaxy-a90-5g.jpg"/>
        <figcaption>Fot. Samsung</figcaption>
      </figure>
      <p>FCC zdradziło nam częściową specyfikację Samsunga Galaxy S10 Lite, znamy też prawdopodobną datę premiery tego modelu. To świetny superśredniak z flagowym procesorem, ale co z kwestią ceny?</p>
      <p><b>Samsung Galaxy S10 Lite</b> zapowiada się na superśredniaka, który nieco będzie żerował na popularności serii Galaxy S. Pod kilkoma względami będzie jednak lepszym wyborem od flagowca. Dzisiaj poznaliśmy datę premiery smartfona, a także zyskaliśmy potwierdzenie części specyfikacji dzięki certyfikacji FCC.</p>
      <h3>Samsung Galaxy S10 Lite zadebiutuje w grudniu</h3>
      <p>Dzisiaj w sieci mogliście znaleźć informację o tym, że zarówno Samsung Galaxy S10 Lite, jak i znacznie mniej popularny w przeciekach Samsung Galaxy Note 10 Lite, zadebiutują wraz z <a href="https://www.gsmmaniak.pl/1066196/samsung-galaxy-a51-wizualizacja-specyfikacja/">Galaxy A51 </a>w Indiach <b>już w przyszłym miesiącu</b>. Dziwna data dla nowych urządzeń, ale w końcu musiały one zadebiutować przed premierą linii Galaxy S11, która na rynek trafi już w lutym 2020.</p>
      <figure>
        <a href="https://www.gsmmaniak.pl/1069910/galaxy-s10-lite-premiera-grudzien/attachment/s10-lite-spec/">
          <img src="https://cdn2.techmaniak.pl/wp-content/uploads/gsmmaniak/2019/11/s10-lite-spec-medium.png"/>
        </a>
        <figcaption>Fot. PhoneArena</figcaption>
      </figure>
      <p>O ile o specyfikacji Note 10 Lite nie wiemy za wiele, to S10 Lite nie miał przed nami zbyt wielu tajemnic. Po dzisiaj ma ich jeszcze mniej, bo amerykańskie FCC wydało swój certyfikat dla tego modelu. Co warto wiedzieć?</p>
      <h3>Część specyfikacji Galaxy S10 Lite potwierdza się w FCC</h3>
      <p>Jest wiele powodów, dla których będziecie chcieli rozważyć zakup Samsunga Galaxy S10 Lite, o ile oczywiście koreański producent nie poszaleje z ceną. A poszaleć może, bo smartfon otrzyma na przykład <b>ładowanie o mocy 45 W</b>, którego próżno szukać w linii Galaxy S, a Note 10+ jest dostępne jedynie jako opcja, po dokupieniu odpowiedniej ładowarki. Będzie też co ładować, bo ogniwo ma mieć pojemność 4400 mAh.</p>
      <p>Taka bateria nie powinna dać się szybko rozładować nawet przy ekranie o przekątnej 6.7 cala. Ze względu na wydajność też będzie flagowo, bo sercem urządzenia ma być <b>Snapdragon 855</b>, nie zabraknie również 8 GB RAM.</p>
      <p><b>Na jedyny słaby punkt zapowiada się aparat</b>. Główna matryca ma 48 MP, 12 MP brzmi jak szeroki kąt, ale nie mam przekonania co do teleobiektywu przy 5 MP. Prawdopodobnie będzie to więc sensor do pomiaru głębi. Dla wielu z was może to nie być istotne, ale trzeba zaznaczyć, że tanie chińskie flagowce – dla których Galaxy S10 Lite ma być bezpośrednią konkurencją – są wyposażone w optyczny zoom.</p>
      <p>
        <i>
          <a href="https://www.phonearena.com/news/samsung-galaxy-s10-lite-specs-confirmed-december-launch-rumored_id120556">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069994/samsung-galaxy-a71-rendery/"/>
        <a href="https://www.gsmmaniak.pl/1069898/rewolucji-nie-bedzie-galaxy-s2-bez-bezprzewodowego-ladowania/"/>
        <a href="https://www.gsmmaniak.pl/1069780/galaxy-s11-ekran-120-hz-specyfikacja/"/>
        <a href="https://www.gsmmaniak.pl/1069168/jaki-aparat-bedzie-mial-samsung-galaxy-s10-lite/"/>
      </related>
    </article>
  </body>
</html>