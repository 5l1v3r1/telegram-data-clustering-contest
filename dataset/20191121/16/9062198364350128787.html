<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383914/erdogan-biz-artik-suradan-buradan-hayvan-ithali-yapmak-istemiyoruz"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T16:30:00+00:00"/>
    <meta property="og:title" content="Erdoğan: Biz artık şuradan buradan hayvan ithali yapmak istemiyoruz"/>
    <meta property="og:description" content="Cumhurbaşkanı Recep Tayyip Erdoğan, “Milletimizin gıda güvenliğini garanti altına almak her ülke gibi Türkiye için de milli güvenlik meselesi haline gelmiştir.” dedi."/>
  </head>
  <body>
    <article>
      <h1>Erdoğan: Biz artık şuradan buradan hayvan ithali yapmak istemiyoruz</h1>
      <h2>Cumhurbaşkanı Recep Tayyip Erdoğan, “Milletimizin gıda güvenliğini garanti altına almak her ülke gibi Türkiye için de milli güvenlik meselesi haline gelmiştir.” dedi.</h2>
      <address>
        <time datetime="2019-11-21T16:30:00+00:00">21 Nov 2019, 16:30</time>
      </address>
      <p>Beştepe Millet Kongre ve Kültür Merkezi'nde düzenlenen 3. Türkiye Tarım Orman Şurası'na katılan <b>Ak Parti</b> Genel Başkanı ve Cumhurbaşkanı <b>Recep Tayyip Erdoğan</b>, “Temel tarım ürünlerinde dışa bağımlı olmak en az savunma sanayinde dışa bağımlılık kadar tehlikelidir.” dedi. Erdoğan, “Türk tarımını küresel tarım ve gıda şirketlerinin güdümüne sokacak her türlü teşebbüsün karşısındayız.” diye konuştu. </p>
      <p>“Türk tarımını küresel şirketlerin sadece kar odaklı çalışan çarkı içinde ezdirmeyeceğiz.” diyen Cumhurbaşkanı Erdoğan, <b>“Biz ülkemize dair her meselede istişare kültürüne daima önem veren bir kadroyuz. 3. Tarım ve Orman Şuramızın temel ilkesi de yine istişare olmuştur. Şurada alınan kararlar milletimizin, uzmanların, sektör temsilcilerinin ve şu anda milletin evinde sizlerle birlikte bu çalışmayı yapmak bizim geleceğimizi aydınlatacak en önemli adımdır. Uzaktan eleştirmek yerine konuya bizzat dahil olan, kanaatlerini bizimle paylaşan herkese teşekkür ediyorum.”</b> ifadelerini kullandı.</p>
      <h3>DEVLET YALAN SÖYLEMEZ</h3>
      <p>Cumhurbaşkanı Erdoğan, <b>"Buradan yine açıklıyorum benim bu rakamların resmi rakamlardır. Devlet yalan söylemez devlet gerçeği söyler. Biz tarımsal hasılada dünyada yedince Avrupa’da ise birinci sıradayız. Fındık, kiraz, incir kayısı ve ayva üretiminde dünya lideriyiz. Bu çok önemli. Dünyanın 195 farklı ülkesine 1690 tarım ürünü ihraç ediyoruz. Tarımsal ürün ihracatımız 3,7 milyar dolardan 17,7 milyar dolara çıkardık."</b> ifadelerini kullandı.</p>
      <h3>'BİZ ARTIK DIŞARIDAN HAYVAN İTHALİ YAPMAK İSTEMİYORUZ'</h3>
      <p>Karar almanın önemli olduğunu, asıl meselenin alınan kararları takip edip hayata geçmesini sağlamak olduğunu söyleyen Cumhurbaşkanı Erdoğan, <b>“Hayvancılıkla birlikte gerek süt ve mamullerinde, gerek et ve mamullerinde atılacak adımlarla bu sektörde sizler çok ciddi sınavları veriyorsunuz. Cumhurbaşkanı olarak Türk tarımını geliştirecek, Türk çiftçisini geliştirecek kararların yakın takipçisi olacağız. Dün akşam Ziraat Bankası Genel Müdürümüz ile etraflıca görüştüm, Ziraat Bankamız inşallah çiftçilerimizle ile çok daha etraflıca, geniş kapsamlı ve kredide bu güne kadar alışılmışın dışında bir dayanışmayı sürdürecektir. Belki de sizlerle ortaklığa gidecek, bu tür adımları atacak. Biz artık istiyoruz dışarıdan Kurban Bayramlarımızda, şurada burada hayvan ithali yapmayalım. Bu konuda atılmış çok kararlı adımlarımız var. İnşallah Anadolu ana olarak görevini yerine her alanda getirecek.”</b> şeklinde konuştu.</p>
      <h3>GIDA GÜVENLİĞİ MİLLİ GÜVENLİK MESELESİ HALİNE GELMİŞTİR</h3>
      <p>Recep Tayyip Erdoğan, <b>“Verimli tarım alanlarının azaldığı, su kaynaklarının kıtlaştığı, denizlerin kirlendiği, iklimlerin değiştiği, hava olaylarının öngörülemez hale geldiği ürkütücü bir dönemin içindeyiz. Bu yeni dönemin alametifarikaların biri de topağın, suyun, tarım alanlarının stratejik önemi ve rekabetinin artmasıdır. Tarım arazisi ve su kaynakları bakımından zengin birçok Afrika ve Güney Amerika ülkelerinin istikrarsızlıkla boğuşmasının sebeplerinden birisi budur. ‘Ambarın anahtarı kimin elindeyse güç de onun elinde olur’ derler. Milletimizin gıda güvenliğini garanti altına almak her ülke gibi Türkiye için de milli güvenlik meselesi haline gelmiştir. Temel tarım ürünlerinde dışa bağımlı olmak en az savunma sanayinde dışa bağımlılık kadar tehlikelidir. Kıtaların ve çıkar mücadelelerinin kesiştiği bölgede yer alan bizim gibi bir ülke için bu asla göze alınamayacak bir risktir. Tarım politikalarımızı işte bu gerçeklerin üzerine bina ediyoruz.”</b> açıklamasında bulundu.</p>
      <related>
        <h4># RECEP TAYYİP ERDOĞAN İLE İLİŞKİLİ:</h4>
        <a href="https://www.milligazete.com.tr/haber/3381556/erdogan-bizim-suanda-imf-ile-isimiz-yok-biz-bize-yeteriz"/>
        <a href="https://www.milligazete.com.tr/haber/3380094/uzun-sure-sonra-ilk-kez-erdogan-tbmmde-bahceli-ile-bir-araya-geldi"/>
        <a href="https://www.milligazete.com.tr/haber/3380027/erdogandan-f-35-mesaji-uzlasmaz-tavir-surerse-baska-arayisa-gireriz"/>
        <a href="https://www.milligazete.com.tr/haber/3222952/cumhurbaskani-erdogan-acariz-sinirlari-yurusunler-avrupaya"/>
        <a href="https://www.milligazete.com.tr/video/3222917/fenerbahce-divan-kurulu-baskani-erdogana-seslendi-aidati-yatirin"/>
        <a href="https://www.milligazete.com.tr/haber/3222823/erdogan-fenerbahce-yuksek-divan-kurulu-uyesi-oldu"/>
        <a href="https://www.milligazete.com.tr/haber/3222795/erdogan-abd-ypgyi-temizlememis"/>
        <a href="https://www.milligazete.com.tr/haber/3222786/erdogan-acikladi-super-lig-maclarina-neden-gitmiyor"/>
        <a href="https://www.milligazete.com.tr/haber/3220950/erdogandan-trump-aciklamasi-bana-karsi-samimi-ve-durust"/>
        <a href="https://www.milligazete.com.tr/haber/3218908/erdogan-ile-akpli-vekillerin-arasina-kara-kedi-girdi"/>
      </related>
    </article>
  </body>
</html>