<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nina/nina-kookt/oosters-op-je-bord-loic-maakt-zalm-met-roerbakken-groenten-en-rijstnoedels~a79e38d7/"/>
    <meta property="og:site_name" content="HLN"/>
    <meta property="article:published_time" content="2019-11-21T16:10:35+00:00"/>
    <meta property="og:title" content="Oosters op je bord! Loïc maakt zalm met roerbakken groenten en rijstnoedels"/>
    <meta property="og:description" content="VTM-huiskok Loïc Van Impe tovert elke dag zonder al te veel moeite passie op je bord en op je scherm. Vandaag maakt hij gestoomde en gebrande zalm met roerbakken groenten en rijstnoedels. "/>
  </head>
  <body>
    <article>
      <h1>Oosters op je bord! Loïc maakt zalm met roerbakken groenten en rijstnoedels</h1>
      <address><time datetime="2019-11-21T16:10:35+00:00">21 Nov 2019, 16:10</time> by <a rel="author">Redactie</a></address>
      <p>
        <b>VTM-huiskok Loïc Van Impe tovert elke dag zonder al te veel moeite passie op je bord en op je scherm. Vandaag maakt hij gestoomde en gebrande zalm met roerbakken groenten en rijstnoedels.</b>
      </p>
      <h3>INGREDIËNTEN:</h3>
      <p>handvol pindanoten</p>
      <p>gember</p>
      <p>1 chilipeper</p>
      <p>5 tenen look</p>
      <p>sojasaus</p>
      <p>sesamolie</p>
      <p>1 limoen</p>
      <p>suiker</p>
      <p>1 prei</p>
      <p>80 g rijstnoedels</p>
      <p>1 paksoi</p>
      <p>1 rode paprika</p>
      <p>1 lente-ui</p>
      <p>2 zalmfilets met vel</p>
      <p>koolzaadolie</p>
      <p>handvol sugarsnaps</p>
      <p>vissaus</p>
      <p>verse koriander</p>
      <h3>BEREIDING:</h3>
      <p>1. Rooster een handvol pindanoten op een laag vuur.</p>
      <p>2. Doe een teen look in de cutter.</p>
      <p>3. Voeg 1/3 chilipeper en een duim gember toe.</p>
      <p>4. Voeg 2 el sojasaus en ½ el sesamolie toe.</p>
      <p>5. Voeg het sap van een halve limoen en 1 kl suiker toe. Mix.</p>
      <p>6. Haal de pindanoten van het vuur en laat ze afkoelen.</p>
      <p>7. Snijd een stuk prei en 3 tenen look fijn.</p>
      <p>8. Frituur de prei en look in koolzaadolie.</p>
      <p>9. Kook 80 g rijstnoedels in 3 minuten al dente.</p>
      <p>10. Snijd de onderkant en de bladeren van de paksoi.</p>
      <p>11. Snijd de bladeren grof en de stengel fijn.</p>
      <p>12. Verwijder de zaadlijsten van de paprika en snijd in stukken.</p>
      <p>13. Giet de noedels af en laat weken in koud water.</p>
      <p>14. Snipper een teen look, een stuk gember en de rest van de chilipeper fijn.</p>
      <p>15. Laat de gefrituurde prei en look uitlekken op keukenpapier.</p>
      <p>16. Doe wat sesamolie over de zalm en stoom 3 minuten in een stoommandje.</p>
      <p>17. Doe de geparfumeerde olie in de pan en roerbak de groenten.</p>
      <p>18. Voeg de sugarsnaps toe.</p>
      <p>19. Giet de noedels af en doe er wat sesamolie over.</p>
      <p>20. Voeg de aromaten toe aan de groenten.</p>
      <p>21. Voeg de noedels toe aan de groenten.</p>
      <p>22. Werk de groenten af met vissaus en sojasaus.</p>
      <p>23. Brand het vel van de zalm met een bunzenbrander.</p>
      <p>24. Serveer met de gefrituurde groenten en geroosterde pinda’s.</p>
      <p>25. Werk af met koriander, limoen en de vinaigrette.</p>
      <figure>
        <img src="https://images1.persgroep.net/rcs/NTPTHxxgxbtRUPGJnfypI2RRmvM/diocontent/161145591/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© VTM - Zot Van Koken</cite>
        </figcaption>
      </figure>
    </article>
  </body>
</html>