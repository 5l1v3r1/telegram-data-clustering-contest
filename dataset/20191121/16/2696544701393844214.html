<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191121_Nemeth_Sandor_Korabban_jo_magam_is_foglalkoztam_a_jogaval"/>
    <meta property="og:site_name" content="HVG.hu"/>
    <meta property="article:published_time" content="2019-11-21T16:18:00+00:00"/>
    <meta property="og:title" content="A Hit Gyülekezete cáfolta a Németh Sándornak tulajdonított kijelentéseket"/>
    <meta property="og:description" content="A Hit Gyülekezetének vezetőjének nevében kapott közleményt csütörtökön délután a hvg.hu, ám a gyülekezet közleményben cáfolta, hogy azt Németh Sándor írta volna."/>
  </head>
  <body>
    <article>
      <h1>A Hit Gyülekezete cáfolta a Németh Sándornak tulajdonított kijelentéseket</h1>
      <address><time datetime="2019-11-21T16:18:00+00:00">21 Nov 2019, 16:18</time> by <a rel="author">hvg.hu</a></address>
      <p>
        <b>A Hit Gyülekezetének vezetőjének nevében kapott közleményt csütörtökön délután a hvg.hu, ám a gyülekezet közleményben cáfolta, hogy azt Németh Sándor írta volna.</b>
      </p>
      <p>A hvg.hu csütörtökön délután "Németh Sándor, Hit Gyülekezete" aláírással, a gyülekezet e-mailjére hasonlító címről levelet kapott. Ennek szerzője kommentárt kívánt fűzni korábbi híradásunkhoz, amelyben beszámoltunk róla, hogy <a href="https://hvg.hu/elet/20191120_Nemeth_Sandor_A_jogazas_demonokat_energizal">egy videófelvétel szerint a Hit Gyülekezetét vezető Németh Sándor szerint a jógázás démonokat energizál.</a></p>
      <p>A levél szerzője egy bizonyos Roland Colhoun ír katolikus pap jógaellenes kijelentéseit idézte fel.</p>
      <p>A hozzászólásnak helyt adtunk, ám csütörtök este a Hit Gyülekezete közleményben jelentette ki, hogy Németh Sándor ilyen levelet nem írt, tehát cáfolják, a levélben szereplő, Németh Sándornak tulajdonított mondatokat. Az érintettől és olvasóinktól elnézést kérünk.</p>
      <related>
        <a href="https://hvg.hu/elet/20191121_Breking_befogtak_a_jogamatracrol_elszabadult_demonokat"/>
      </related>
    </article>
  </body>
</html>