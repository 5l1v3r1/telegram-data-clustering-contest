<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_politichni-peresliduvannya-nedopustimi-tusk-visloviv-zanepokoyennya-evrosoyuzu-cherez-peresliduvannya-poroshenka/939273"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T16:08:00+00:00"/>
    <meta property="og:title" content="Політичні переслідування недопустимі - Туск висловив занепокоєння Євросоюзу через переслідування Порошенка"/>
    <meta property="og:description" content="&quot;Будь-яка спроба залякати представників опозиції - буде приводом для занепокоєння в Євросоюзі, - заявив президент Європейської Ради на прес-конференції у Загребі, коментуючи український касетний скандал, в якому керівник офісу президента інструктує директора ДБР як вести справу п'ятого ..."/>
  </head>
  <body>
    <article>
      <h1>Політичні переслідування недопустимі - Туск висловив занепокоєння Євросоюзу через переслідування Порошенка</h1>
      <address><time datetime="2019-11-21T16:08:00+00:00">21 Nov 2019, 16:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939273_w_300.jpg?v=0"/>
      </figure>
      <p>"Будь-яка спроба залякати представників опозиції - буде приводом для занепокоєння в Євросоюзі, - заявив президент Європейської Ради на прес-конференції у Загребі, коментуючи український касетний скандал, в якому керівник офісу президента інструктує директора ДБР як вести справу п'ятого президента Порошенка. - Я сподіваюся, що Україна залишиться тією країною, де правоохоронні та судові органи поважають верховенство права і де немає місця політично вмотивованим переслідуванням".</p>
      <p>Туск, якого лише вчора обрали лідером Європейської народної партії, також заявив, що чув про касетний скандал у Києві: "Я чув про цей потенційний скандал. Хоч я і не маю інформації про окремі деталі чи загальний контекст, але моє перше враження, що це дійсно небезпечно".</p>
      <p>Дональд Туск, партія якого є в опозиції у Польщі, заявив, що особисто знає, що таке політичні переслідування. "Повірте мені, я знаю, про що кажу, бо у мене є свій власний досвід з цього приводу... Завжди, коли влада чи люди у владі використовують систему правосуддя проти політичних опонентів, це у будь-якому випадку чи у середньо-, чи у довгостроковій перспективі стане трагедією не лише для жертв переслідувань, а й для всієї країни".</p>
      <p>Туск, який усі ці 5 років був адвокатом України в Євросоюзі, також додав, що стежить за подіями у Києві: "Ви знаєте, скільки емоцій і думок ми інвестували в Україну. Я думаю мені не треба пояснювати, як я особисто переживав за все що відбувається в Україні. Ми завжди дуже уважно спостерігаємо за подіями в Києві".</p>
      <p>Нагадаємо, колишній прем'єр-міністр Польщі та Європейської Ради Дональд Туск став новим очільником Європейської народної партії.</p>
    </article>
  </body>
</html>