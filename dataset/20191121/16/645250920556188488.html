<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/paraskinia/stelechos-nd-kane-test-mporei-na-echeis-meinei-egkyos-amp-na-echeis-mpastardaki-mpatsoy/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-21T16:53:08+00:00"/>
    <meta property="og:title" content="Στέλεχος ΝΔ: «Κάνε τεστ μπορεί να έχεις μείνει έγκυος &amp; να έχεις μπασταρδάκι μπάτσου»"/>
    <meta property="og:description" content="Σε μια χυδαία ανάρτηση προχώρησε ο Κώστας Κεφαλογιάννης, στέλεχος της ΝΔ και ξάδερφος του ευρωβουλευτή της ΝΔ Μανώλη Κεφαλογιάννη, για τον Λάμπρο Γούλα,"/>
  </head>
  <body>
    <article>
      <h1>Στέλεχος ΝΔ: «Κάνε τεστ μπορεί να έχεις μείνει έγκυος &amp; να έχεις μπασταρδάκι μπάτσου»</h1>
      <address><time datetime="2019-11-21T16:53:08+00:00">21 Nov 2019, 16:53</time> by <a rel="author">Κώστας Παναγιωτάκης</a></address>
      <p>Σε μια χυδαία ανάρτηση προχώρησε ο Κώστας Κεφαλογιάννης, στέλεχος της ΝΔ και ξάδερφος του ευρωβουλευτή της ΝΔ Μανώλη Κεφαλογιάννη, για τον Λάμπρο Γούλα, όπως καταγγέλλει και δημοσιεύει στο Facebook το ίδιο το θύμα, που υπέστη βασανιστήρια από αστυνομικούς το βράδυ της 7ης Νοεμβρίου στα Εξάρχεια, επειδή απλώς βρισκόταν στην περιοχή.</p>
      <p>Κατά την αναίτια σύλληψή του, ο Λάμπρος Γούλας δέχτηκε άγριο ξυλοδαρμό, βασανίστηκε και παρενοχλήθηκε σεξουαλικά από αστυνομικούς. «Μου κατέβασαν το εσώρουχο και ένας κόλλησε από πίσω μου και άρχισε να φωνάζει: “Έτσι γαμάνε οι χακί. Στα Εξάρχεια έχουμε χούντα ρε, το κατάλαβες; Όποιος δε δέχεται φάπα και πούτσα δε θα μπαίνει στα Εξάρχεια. Εμείς κάνουμε κουμάντο”», ανέφερε μεταξύ άλλων στην καταγγελλία του, για την οποία μέχρι στιγμής δεν έχει υπάρξει απάντηση από την αστυνομία.</p>
      <p>Αντιθέτως, υπήρξε αντίδραση από τη Διεθνή Αμνηστία, η οποία παρακολούθησε τη σημερινή δίκη και ζήτησε άμεσα απαντήσεις από τις ελληνικές αρχές και τη διερεύνηση της πολύ σοβαρής καταγγελίας. «Οι πρακτικές αυτές, όπως αναδεικνύεται και από τις εκθέσεις μας, δεν αποτελούν «μεμονωμένα περιστατικά», αλλά συνιστούν συστημικό φαινόμενο», σημειώνει η Διεθνής Αμνηστία.</p>
      <p>Σχολιάζοντας την είδηση που προκάλεσε σάλο και αποδείχτηκε πως ήταν μόνο η αρχή της άγριας καταστολής και της ωμής βίας βάσει του δόγματος «νόμος και τάξη» που αποφάσισε να θέσει σε εφαρμογή η κυβέρνηση, ο Κώστας Κεφαλογιάννης ανέφερε σε ανάρτησή του: «Είσαι τυχερός που γλίτωσες… κάνε ένα τέστ όμως γιατί μπορεί να έχει μείνει έγκυος και να σηκώνεις το μπασταρδάκι ενός “μπάτσου”».</p>
      <figure>
        <img src="https://www.aftodioikisi.gr/wp-content/uploads/2019/11/305448g-kefalogiannis.jpg"/>
      </figure>
      <p>Παραθέτοντας φωτογραφίες που καταδεικνύουν πως ο Κώστας Κεφαλογιάννης δεν είναι ένα απλό στέλεχος αλλά «υψηλά υστάμενο», ο Λάμπρος Γούλας ανέφερε: «Εδώ το στέλεχος της Νέας Δημοκρατίας Κώστας Κεφαλογιαννης, ξάδερφος του γνωστού κεφαλογιαννη ναι, απευθύνεται προς εμένα λιγο μετά την καταγγελια μου. Προφανώς δεν είχαμε καμία αυταπάτη για το τι ανθρώπους έχει Ν. Δ. και για τις αντιλήψεις που έχουν στην κυβέρνηση. Είμαστε όμως σίγουροι πως ότι και να συμβεί η αλληλεγγύη πάντα θα κερδίζει στο τέλος. Σήμερα στο δικαστήριο συγκεντρωθηκσν δεκαδες σύντροφοι διπλα μου από τον Ρουβίκωνα και όχι μόνο τους οποίους και θέλω να τους ευχαριστήσω. Τέλος,το δικαστήριο έδωσε αναβολή επ αόριστον λόγο παρέλευση του ωραρίου. Υ. Γ: Οι υπόλοιπες φωτογραφίες σποδυκνειουν πόσο υψηλά υσταμενο στέλεχος της Ν. Δ. είναι ο Κώστας Κεφαλογιαννης».</p>
      <figure>
        <img src="https://www.aftodioikisi.gr/wp-content/uploads/2019/11/goulas.jpg"/>
      </figure>
      <p>Πηγή: m.tvxs.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
        <a href="https://www.aftodioikisi.gr/asfalistika/syntaxi-express-gia-50-000-dimosioys-ypalliloys-ti-prepei-na-kanoyn-ton-epomeno-mina/"/>
        <a href="https://www.aftodioikisi.gr/proslipseis/asep-proslipseis-349-atomon-se-nosokomeia-tis-choras/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/koinonia/aade-apeytheias-prosvasi-se-lixiarchikes-praxeis-gennisis-gamoy-thanatoy-amp-pistopoiitika-oikogeneiakis-katastasis/"/>
        <a href="https://www.aftodioikisi.gr/proslipseis/ypes-proslipseis-2020-eidiki-egkyklios-gia-toys-ota/"/>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
      </related>
    </article>
  </body>
</html>