<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90204"/>
    <meta property="og:site_name" content="Denník politika"/>
    <meta property="article:published_time" content="2019-11-21T16:35:05+00:00"/>
    <meta property="og:title" content="Rusko prijalo nový zákon, vláda môže novinárov a blogerov registrovať ako zahraničných agentov"/>
    <meta property="og:description" content="21.11.2019 (Webnoviny.sk) – Dolná komora ruského parlamentu schválila návrh zákona, ktorý dáva vláde právo registrovať blogerov, novinárov a používateľov sociálnych médií ako zahraničných agentov. Návrh, ktorý takmer jednomyseľne schválila vo štvrtok Štátna duma, je rozšírením existujúcej legislatívy týkajúcej sa pobočiek médií financovaných zo zahraničia."/>
  </head>
  <body>
    <article>
      <h1>Rusko prijalo nový zákon, vláda môže novinárov a blogerov registrovať ako zahraničných agentov</h1>
      <address><time datetime="2019-11-21T16:35:05+00:00">21 Nov 2019, 16:35</time> by <a rel="author">Webnoviny</a></address>
      <p>21.11.2019 (Webnoviny.sk) – Dolná komora ruského parlamentu schválila návrh zákona, ktorý dáva vláde právo registrovať blogerov, novinárov a používateľov sociálnych médií ako zahraničných agentov. Návrh, ktorý takmer jednomyseľne schválila vo štvrtok Štátna duma, je rozšírením existujúcej legislatívy týkajúcej sa pobočiek médií financovaných zo zahraničia.</p>
      <p>Tú prijali ruskí poslanci v roku 2017 v reakcii na krok amerického ministerstva spravodlivosti, ktoré označilo televíziu RT financovanú Moskvou za zahraničného agenta.</p>
      <p>Nový zákon sa môže vzťahovať na každého, kto šíri obsah vytvorený médiami registrovanými ako zahraniční agenti a dostáva peniaze zo zahraničia. Krok si už vyslúžil kritiku za to, že ešte viac obmedzuje slobodu prejavu v Rusku a umožňuje úradom, aby prenasledovali opozíciu.</p>
      <p>Viac k témam: <a href="https://www.webnoviny.sk/tag/bloger/"><u>bloger</u></a>, <a href="https://www.webnoviny.sk/tag/novinari/"><u>novinári</u></a>, <a href="https://www.webnoviny.sk/tag/statna-duma/"><u>Štátna duma</u></a><br/>Zdroj: Webnoviny.sk – <a href="https://www.webnoviny.sk/rusko-prijalo-novy-zakon-vlada-moze-novinarov-a-blogerov-registrovat-ako-zahranicnych-agentov/"><u>Rusko prijalo nový zákon, vláda môže novinárov a blogerov registrovať ako zahraničných agentov</u></a> © SITA Všetky práva vyhradené.</p>
    </article>
  </body>
</html>