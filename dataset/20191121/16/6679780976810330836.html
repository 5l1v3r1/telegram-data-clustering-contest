<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/eso-es-lokalis-arvizek-hegyekben-eros-szel-varhato"/>
    <meta property="og:site_name" content="Paraméter"/>
    <meta property="article:published_time" content="2019-11-21T16:22:00+00:00"/>
    <meta property="og:title" content="Eső és lokális árvizek, a hegyekben erős szél várható"/>
    <meta property="og:description" content="Esőre és lokális árvizekre, a hegyekben erős szélre figyelmeztetnek a meteorológusok. Néhány járásra elsőfokú riasztást adott ki a Szlovák Hidrometeorológiai Intézet (SHMÚ)."/>
  </head>
  <body>
    <article>
      <h1>Eső és lokális árvizek, a hegyekben erős szél várható</h1>
      <h2>Esőre és lokális árvizekre, a hegyekben erős szélre figyelmeztetnek a meteorológusok. Néhány járásra elsőfokú riasztást adott ki a Szlovák Hidrometeorológiai Intézet (SHMÚ).</h2>
      <address>
        <time datetime="2019-11-21T16:22:00+00:00">21 Nov 2019, 16:22</time>
      </address>
      <p>A szél miatt riasztás van érvényben a Turdossini (Tvrdošín), a Rózsahegyi (Ružomberok), a Besztercebányai (Banská Bystrica), a Breznóbányai (Brezno), a Liptószentmiklósi (Liptovský Mikuláš) és a Poprádi járásban. Ezeken a területeken 110-130 kilométeres széllökések is előfordulhatnak. A Poprádi, a Liptószentmiklósi, a Rózsahegyi, a Besztercebányai, a Breznóbányai, a Rozsnyói, a Nagyrőcei (Revúca), a Rimaszombati, a Poltári (Poltár), a Gyetvai és a Losonci járásban esőre figyelmeztetnek a meteorológusok, 50-65 milliméter csapadék is eshet.</p>
      <p>A kitartó esőzés miatt lokális árvizek alakulhatnak ki a Breznóbányai, a Rozsnyói, a Gölnicbányai (Gelnica) a Nagyrőcei és a Rimaszombati járásban.</p>
      <blockquote>„A sok csapadék miatt kiléphetnek medrükből a patakok és a kisebb folyók“</blockquote>
      <p>– közölte a hidrometeorológiai intézet.</p>
      <p>TASR</p>
    </article>
  </body>
</html>