<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574352254-v-kdk-uaf-poiasnyly-prychynu-suvoroho-pokarannia-dlia-dynamo-za-dii-vbolivalnykiv.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T16:04:00+00:00"/>
    <meta property="og:title" content="В КДК УАФ пояснили причину суворого покарання для &quot;Динамо&quot; за дії вболівальників"/>
    <meta property="og:description" content="Секретар КДК УАФ Ігор Грищенко в коментарі Football Hub пояснив причину суворого покарання для &quot;Динамо&quot; за дії вболівальників у харківському поєдинку УПЛ проти &quot;Шахтаря&quot;:"/>
  </head>
  <body>
    <article>
      <h1>В КДК УАФ пояснили причину суворого покарання для "Динамо" за дії вболівальників</h1>
      <address>
        <time datetime="2019-11-21T16:04:00+00:00">21 Nov 2019, 16:04</time>
      </address>
      <p>Секретар КДК УАФ <b>Ігор Грищенко </b>в коментарі <a href="https://footballhub.com.ua/dynamo-karayut-za-retsydyv-komentar-sekretarya-kdk-uaf-spravi-tajsona/?fbclid=IwAR2NkKxKchRk53Rj1RmjwVbloks_32mmbTmMENqKPxxz1FHKetO00DUzpxY">Football Hub</a> пояснив причину суворого покарання для "Динамо" за дії вболівальників у харківському поєдинку УПЛ проти "Шахтаря":</p>
      <p>- "Динамо" покарано матчем без глядачів і грошовим штрафом у розмірі 500 тисяч гривень. Ми брали до уваги повторність. У 2017 році була акція фанатів "Динамо" "100% білий" взагалі-то акція ультрас називалася "Біла шиза", а "100% білий" – банер, який вивісили фанати <b>- Прим.ред</b>), яка була розцінена нами як дискримінаційна. Відповідальність за неї передбачена тією ж нормою правил – грошовий штраф і один матч без глядачів. Відповідно до існуючих правил і оскільки дана поведінка вболівальників киян була повторною, обрана жорстокіша санкція.</p>
      <p>Чому "Шахтар" за подібну поведінку вболівальників у харківському матчі з "Айнтрахтом" отримав штраф 10 тисяч євро, закриття одного сектору і зобов’язання вивісити банер з гаслом проти расизму? Це запитання до наших колег з УЄФА.</p>
      <p>Дискваліфікація не розповсюджується на найближчий домашній матч "Динамо" з "Маріуполем", адже клуб має офіційно отримати рішення і мати право на його оскарження.</p>
      <p>Щодо Тайсона, який показав показав непристойний жест і удар м’ячем у бік трибун: Для нас основними доказами були офіційні рапорти з матчу. Ми ознайомилися з відео, які поширювалися в мережі інтернет, побачили реакцію футболістів "Динамо" і звернули увагу на дії арбітра. Це все в комплексі дало нам комфортну впевненість у нашому рішенні. Ми давали оцінку.</p>
      <p>В рамках цього епізоду Тайсон отримав червону картку за свій жест. Ми отримали лист від FIFPro з проханням анулювати червону картку бразильця. Звернувши увагу на звернення FIFPro і розголос у світі , на резонанс. Ми врахували ці обставини і одноголосно прийняли рішення, що Тайсон має отримати покарання, і він його отримав у вигляді одного матчу. Думаю, що рішення достатньо зважене і справедливе.</p>
      <p>Жест футболіста "Карпат" (орендованого з "Шахтаря") Кудрика чомусь розцінили аналогічно:</p>
      <p>Кудрик отримав таку ж санкцію, як і Тайсон. Його було спровоковано, і ми отримали інформацію, але я не хочу її коментувати.</p>
    </article>
  </body>
</html>