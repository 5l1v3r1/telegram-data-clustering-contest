<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/emporio/125756/galaxias-erhontai-10-nea-katastimata-kai-karta-bonus"/>
    <meta property="og:site_name" content="Insider"/>
    <meta property="article:published_time" content="2019-11-21T16:23:00+00:00"/>
    <meta property="og:title" content="Γαλαξίας: Έρχονται 10 νέα καταστήματα και κάρτα Bonus"/>
    <meta property="og:description" content="Η εταιρεία αναμένεται να προσθέσει μέχρι το 2021, ακόμη 10 νέα καταστήματα, στα συνολικά 160 που διαθέτει σήμερα."/>
  </head>
  <body>
    <article>
      <h1>Γαλαξίας: Έρχονται 10 νέα καταστήματα και κάρτα Bonus</h1>
      <h2>Η εταιρεία αναμένεται να προσθέσει μέχρι το 2021, ακόμη 10 νέα καταστήματα, στα συνολικά 160 που διαθέτει σήμερα.</h2>
      <address>
        <time datetime="2019-11-21T16:23:00+00:00">21 Nov 2019, 16:23</time>
      </address>
      <p>Την κάρτα πιστότητας <b>«Η δική μου κάρτα Bonus» </b>για τους καταναλωτές της παρουσίασε σε ειδική εκδήλωση η αλυσίδα σούπερ μάρκετ Γαλαξίας.</p>
      <p>Συγκεκριμένα, η κάρτα αναμένεται να λανσαριστεί στις <b>αρχές Δεκεμβρίου</b>, θα βασίζεται σε σύστημα ποντοδότησης και θα προσφέρει προνόμια και επιβραβεύσεις στους καταναλωτές,<b> μέσω ειδικών προσφορών «Bravo Bonus» και «Εxtra Bonus</b>».</p>
      <p>Η κάρτα θα είναι σε ψηφιακή και έντυπη μορφή, θα είναι εύχρηστη, ενεργοποιημένη πριν από την παραλαβή στο ταμείο και θα συνδέεται με τον αριθμό του κινητού.</p>
      <figure>
        <img src="https://www.insider.gr/sites/default/files/inline-images/%CE%B3%CE%B1%CE%BB%CE%B1%CE%BE%CE%B9%CE%B1%CF%82.JPG"/>
      </figure>
      <p>Η εταιρεία παράλληλα παρουσιάζει το πρώτο <b>AI Loyalty πρόγραμμα</b> στην Ελλάδα, το οποίο θα προσφέρει προσωποποιημένες προσφορές, βάσει των συνήθειών και του προφίλ των καταναλωτών.</p>
      <p><b>Ο Διευθύνων Σύμβουλος της Πέντε Α.Ε, Παναγιώτης Πουρσανίδης</b> σημείωσε<b> </b>κατά τη διάρκεια της εκδήλωσης,<b> </b>πως η εταιρεία αναμένεται να προσθέσει μέχρι το 2021, ακόμη 10 νέα καταστήματα, στα συνολικά 160 που διαθέτει σήμερα.</p>
      <p>Αναφέρθηκε επίσης στη δημιουργία ενός <b>μίνι mall με 40 καταστήματα, </b>σε κτιριακές εγκαταστάσεις 12.000 τμ και σε συνολική έκταση 40 στρεμμάτων, το 2021. Όπως επεσήμανε, πρόκειται για μια επένδυση που θα φτάσει περίπου τα 32 εκατ. ευρώ.</p>
      <p>Από την πλευρά της<b> η Πρόεδρος της Πέντε, Νίκη Χειμωνίδου</b>, κάνοντας μια αναδρομή στην ιστορία της εταιρείας τόνισε, «ότι περνάμε στη νέα εποχή της καινοτομίας». Αναφορικά με τους στόχους της αλυσίδας σημείωσε ότι «θέλουμε να προσφέρουμε κορυφαία προσωποποιημένη εμπειρία στον καθένα ξεχωριστά».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/emporio/125771/ti-shediazei-plaisio-gia-ti-black-friday"/>
        <a href="https://www.insider.gr/epiheiriseis/emporio/125751/i-coca-cola-hbc-katargei-tin-plastiki-membrani-stis-polysyskeyasies"/>
        <a href="https://www.insider.gr/epiheiriseis/emporio/125746/ielka-erhontai-ependyseis-ano-ton-250-ekat-eyro-etisios-apo-ta-ellinika"/>
      </related>
    </article>
  </body>
</html>