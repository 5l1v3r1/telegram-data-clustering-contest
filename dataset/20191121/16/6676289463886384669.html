<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/femeie-impuscata-cerut-bani-paine-326701.html"/>
    <meta property="og:site_name" content="Observator"/>
    <meta property="article:published_time" content="2019-11-21T16:32:00+00:00"/>
    <meta property="og:title" content="Femeie împuşcată după ce a cerut bani de pâine şi lăsată să moară pe stradă"/>
    <meta property="og:description" content="O femeie în vârstă de 31 de ani a fost împuşcată mortal, după ce a cerut bani pentru a-şi cumpăra o pâine, unui bărbat, pe o stradă din oraşul brazilian Niterói, în regiunea Rio de Janeiro."/>
  </head>
  <body>
    <article>
      <h1>Femeie împuşcată după ce a cerut bani de pâine şi lăsată să moară pe stradă</h1>
      <address><time datetime="2019-11-21T16:32:00+00:00">21 Nov 2019, 16:32</time> by <a rel="author">Alin Tarnovschi</a></address>
      <p>
        <b>
          <b>O femeie în vârstă de 31 de ani a fost împuşcată mortal, după ce a cerut bani pentru a-şi cumpăra o pâine, unui bărbat, pe o stradă din oraşul brazilian Niterói, în regiunea Rio de Janeiro.</b>
        </b>
      </p>
      <p>Totul s-a întâmplat sâmbătă dimineaţă, 16 noiembrie 2019, în timp ce femeia cerşea pe stradă.</p>
      <p>La un moment dat, femeia, Zilda Henrique dos Santos Leandro, cunoscută sub numele de Neia, s-a apropiat de un bărbat şi i-a cerut bani pentru a-şi cumpăra o pâine.</p>
      <p>Întregul episod a fost surprins de o cameră de supraveghere montată în zonă.</p>
      <p>Pe imagini se poate observa cum bărbatul merge pe stradă, iar la un moment dat, femeia se apropie de el şi îi cere bani.</p>
      <figure>
        <iframe src="https://www.youtube.com/embed/81DoJun44GM" width="560" height="315" data-service="Youtube" scrolling="no"/>
      </figure>
      <p>Iniţial, bărbatul încearcă să scape de instistenţele femeii, însă după câteva secunde a scos un pistol şi a împuşcat-o de două ori.</p>
      <p>Ulterior, criminalul şi-a văzut de drum, în timp ce o altă femeie s-a apropiat de tânăra împuşcată încercând să o ajute.</p>
      <p>Aceasta a făcut semn mai multor maşini care treceau prin zonă, însă niciun şofer nu a oprit.</p>
      <p>Ucigaşul, Aderbal Ramos de Castro, a fost arestat marţi, 19 noiembrie 2019, notează <a href="https://www.terra.com.br/noticias/brasil/cidades/moradora-de-rua-e-morta-por-homem-apos-pedir-r-1-em-niteroi,f38062af13c71fda922b22d2b48dc753dghaemyj.html">terra.com.br</a>.</p>
    </article>
  </body>
</html>