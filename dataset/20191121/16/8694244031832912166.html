<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/evenimente/268297/sezonul-zece-al-academiei-de-munte-se-deschide-in-26-noiembrie-in-magazinul-decathlon-suceava-se-poate-inscrie-orice-persoana-care-iubeste-natura-muntele"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T16:52:00+00:00"/>
    <meta property="og:title" content="Sezonul zece al Academiei de Munte se deschide, în 26 noiembrie, în magazinul Decathlon Suceava. Se poate înscrie orice persoană care iubește natura, muntele"/>
    <meta property="og:description" content="Al zecelea sezon al Academia de Munte va fi deschis, marți, 26 noiembrie, de la ora 18:00 în magazinul Decathlon din Suceava, anunță organizatorii. Pentru cei care simt nevoia să iasă din rutina zilnică, să își acorde mai mult timp pentru ei, dar și să își facă prieteni noi și să încerce să practice sporturi …"/>
  </head>
  <body>
    <article>
      <h1>Sezonul zece al Academiei de Munte se deschide, în 26 noiembrie, în magazinul Decathlon Suceava. Se poate înscrie orice persoană care iubește natura, muntele</h1>
      <address>
        <time datetime="2019-11-21T16:52:00+00:00">21 Nov 2019, 16:52</time>
      </address>
      <p>Al zecelea sezon al Academia de Munte va fi deschis, marți, 26 noiembrie, de la ora 18:00 în magazinul Decathlon din Suceava, anunță organizatorii.</p>
      <p>Pentru cei care simt nevoia să iasă din rutina zilnică, să își acorde mai mult timp pentru ei, dar și să își facă prieteni noi și să încerce să practice sporturi care par imposibil de făcut Asociația Ghizilor din Bucovina face invitația să se înscrie în Academia de Munte.</p>
      <figure>
        <img src="https://www.newsbucovina.ro/wp-content/uploads/2019/11/academia-de-munte-1.jpg"/>
      </figure>
      <p>„Suntem la a zecea ediție și an de an împărtășim cu noii și vechii cursanți informații ce îți vor oferi încrederea să mergi pe munte în orice sezon”, transmite Asociația Ghizilor din Bucovina.</p>
      <p>Activitățile care fac parte din tematica ieșirilor sunt drumeție pe munte iarna sau vara, cățărare pe gheață, canyoning, rafting, via-ferrata, dar și multe altele.</p>
      <figure>
        <img src="https://www.newsbucovina.ro/wp-content/uploads/2019/11/academia-de-munte-2.jpg"/>
      </figure>
      <p>„Aplicațiile practice și cursurile teoretice sunt susținute în mod voluntar de membri ai asociației noastre, mai exact de lideri montani internaționali, ghid de rafting, canyoning sau ghizi montani naționali”, menționează sursa citată.</p>
      <figure>
        <img src="https://www.newsbucovina.ro/wp-content/uploads/2019/11/academia-de-munte-3.jpg"/>
      </figure>
      <p>Academia de Munte este o școală educativă la care se poate înscrie orice persoană care iubește natura, muntele, considerându-se că toți cursanții au un nivel zero de pregătire, indiferent de experiența montană acumulată anterior.</p>
      <p>În fiecare lună se organizează o aplicație, respectiv o expediție pe munte de două zile, în weekend, pentru a pune în practică toate cunoștințele teoretice acumulate la cursurile teoretice care vor avea loc odată pe luna în incinta Decathlon Suceava, cu precizarea că aceste cursuri sunt gratuite.</p>
      <figure>
        <img src="https://www.newsbucovina.ro/wp-content/uploads/2019/11/academia-de-munte-4.jpg"/>
      </figure>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/evenimente/268188/teatrul-municipal-matei-visniec-suceava-lanseaza-o-initiativa-inedita-un-colocviu-teatral-spectacol-lectura-pe-texte-de-matei-visniec-programul-evenimentului"/>
        <a href="https://www.newsbucovina.ro/evenimente/268154/black-friday-aduce-reduceri-de-pana-la-70-la-iulius-mall-suceava"/>
        <a href="https://www.newsbucovina.ro/evenimente/268113/colegiul-alexandru-cel-bun-din-gura-humorului-organizeaza-in-premiera-noaptea-alba-a-robotilor"/>
      </related>
    </article>
  </body>
</html>