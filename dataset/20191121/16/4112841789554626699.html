<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77593-Lekari-pacientovi-zastavili-takmer-vsetky-zivotne-funkcie-aby-mali-viac-casu-na-zachranu-jeho-zivota"/>
    <meta property="og:site_name" content="REFRESHER"/>
    <meta property="article:published_time" content="2019-11-21T16:08:00+00:00"/>
    <meta property="og:title" content="Lekári pacientovi zastavili takmer všetky životné funkcie, aby mali viac času na záchranu jeho života"/>
    <meta property="og:description" content="Nepovedali však, či pacient zákrok prežil."/>
  </head>
  <body>
    <article>
      <h1>Lekári pacientovi zastavili takmer všetky životné funkcie, aby mali viac času na záchranu jeho života</h1>
      <address><time datetime="2019-11-21T16:08:00+00:00">21 Nov 2019, 16:08</time> by <a rel="author">Alexandra Murajdová</a></address>
      <p>
        <b>Nepovedali však, či pacient zákrok prežil.</b>
      </p>
      <p>Lekári po prvýkrát<b> vyskúšali novú metódu záchrany života,</b> ktorá sa má využívať pri vážnych zraneniach. Konkrétne pri takých, kedy človek stratí veľké množstvo krvi. Spadajú sem bodnutia nožom či strelné zranenia, informuje <a href="https://www.iflscience.com/health-and-medicine/a-human-patient-has-been-put-into-suspended-animation-for-the-first-time/?fbclid=IwAR3imgj3AJh3kqknoWElZ-rJa2mgeEXuvYj6tBOvRDj43Kwe6eN7WkfeYSM">IFL Science</a>. Ak sa nový spôsob osvedčí, pre medicínu to bude znamenať obrovský krok vpred.  </p>
      <p>Operáciu viedol profesor Samuel Tischeman, ktorý hovorí:  „<i>Stane sa, že pred sebou máte človeka, ktorý má zranenie, ktoré sa dá vyriešiť, ale nemáte na to dostatok času</i>.“ <b>Toto je spôsob, ako čas získať.</b></p>
      <figure>
        <img src="https://i.refresher.sk/public/alexandra-murajdova/surgery-in-hospital-clinic-and-doctors-206-small.jpg"/>
        <figcaption>
          <cite>fshoq.com</cite>
        </figcaption>
      </figure>
      <p>Ide o prípady, kedy srdce človeka prestane biť a resuscitácia je už zbytočná, pretože na ňu nie je dosť času a človek už stratil príliš veľké množstvo krvi. Lekári vtedy pacientovi <b>v podstate zastavia životné funkcie</b> a tým predĺžia čas na záchranu života. Technika sa volá EPR (preservation and resuscitation).</p>
      <p>Telo človeka najprv výrazne schladia, tak, aby sa jeho mozog dostal na hranicu 10-15 stupňov, namiesto bežných 37. Krv človeka je nahradená studeným soľným roztokom, čo spôsobí výrazné spomalenie telesných procesov, orgány teda potrebujú oveľa menej kyslíka. Preto majú doktori dve hodiny na napravenie rany, inak by na to mali len pár minút. Po operácii roztok opäť nahradia krvou, organizmus zahrejú a opätovne „naštartujú“.</p>
      <related>
        <a href="https://refresher.sk/70380-Vyspovedali-sme-5-mladych-lekarov-Preco-su-niekedy-aj-30-hodin-v-sluzbe-a-co-si-myslia-o-platoch-v-zahranici"/>
      </related>
      <p>Predtým techniku skúšali na prasatách, teraz tím dostal povolenie vykonať ju na človeku. Pri podobných zraneniach je len 5 % šanca, že by človek prežil pri bežnom zákroku, a preto <b>nie je potrebný jeho súhlas</b> na vykonanie operácie. Túto metódu na človeku skúšali len raz a <b>nepovedali, či človek prežil.</b></p>
      <p>EPR so sebou však nesie aj obrovské riziká, napríklad je možné, že pri zahrievaní organizmu sa môžu vážne poškodiť bunky. Zatiaľ nie je jasné, prečo sa to deje, a preto lekári dúfajú, že sa im riziko podarí v budúcnosti odstrániť.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>