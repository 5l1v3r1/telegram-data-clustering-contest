<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191121_Orban_es_Szijjarto_irta_az_eloszot_az_olimpiai_bajnok_kajakosrol_szolo_konyvben"/>
    <meta property="og:site_name" content="HVG.hu"/>
    <meta property="article:published_time" content="2019-11-21T16:28:00+00:00"/>
    <meta property="og:title" content="Orbán és Szijjártó írta az előszót az olimpiai bajnok kajakosról szóló könyvben"/>
    <meta property="og:description" content="Kammerer Zoltán eddigi pályafutásáról szóló könyv az Emmi támogatásával jelent meg."/>
  </head>
  <body>
    <article>
      <h1>Orbán és Szijjártó írta az előszót az olimpiai bajnok kajakosról szóló könyvben</h1>
      <address><time datetime="2019-11-21T16:28:00+00:00">21 Nov 2019, 16:28</time> by <a rel="author">MTI</a></address>
      <p>
        <b>Kammerer Zoltán eddigi pályafutásáról szóló könyv az Emmi támogatásával jelent meg.</b>
      </p>
      <p>Kamera címmel könyv jelent meg a háromszoros olimpiai bajnok, 41 évesen is még aktív kajakozó, Kammerer Zoltán eddigi pályafutásáról, a kiadványt a Magyar Olimpiai Bizottság (MOB) székházában mutatták be csütörtökön.</p>
      <p>A szerző, Pálfalvi Gábor elismerte, ő sem gondolta volna, hogy 430 oldalas lesz a háromszoros olimpiai és világ-, valamint ötszörös Európa-bajnok kajakosról szóló könyv.</p>
      <p>Az <i>Index </i><a href="https://index.hu/sport/kajak-kenu/2019/11/21/kammerer_zoltan_konyv_eloszo_orban/?fbclid=IwAR3F26YgmzNdQaiiyioDMq5jrlImvuFNthveK1Wx6PZLxy1EpFvXaVCQE2Y">azt írja</a>, a 41 éves, győri színekben versenyző Kammererről szóló könyv érdekessége, hogy Orbán Viktor és Szijjártó Péter írta hozzá az előszót. A két edzőtábora között itthon tartózkodó versenyző szerdán vitt is a várba egy kötetet a miniszterelnöknek.</p>
      <related>
        <a href="https://hvg.hu/sport/20130125_kammerer_zoltan_fotok"/>
        <a href="https://hvg.hu/sport/20161020_nem_tartja_magat_hibasnak_fabianne"/>
      </related>
    </article>
  </body>
</html>