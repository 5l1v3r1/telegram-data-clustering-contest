<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/scaletta-finanziati-231mila-euro-per-completare-il-centro-socio-culturale.html"/>
    <meta property="og:site_name" content="Tempostretto"/>
    <meta property="article:published_time" content="2019-11-21T16:57:06+00:00"/>
    <meta property="og:title" content="Scaletta, finanziati 231mila euro per completare il Centro socio-culturale"/>
    <meta property="og:description" content="Saranno realizzati piccoli interventi edili, l’impianto di amplificazione (video e illuminazione), l’arredamento del palcoscenico e camerini, della sala regia e di una zona biglietteria"/>
  </head>
  <body>
    <article>
      <h1>Scaletta, finanziati 231mila euro per completare il Centro socio-culturale</h1>
      <address><time datetime="2019-11-21T16:57:06+00:00">21 Nov 2019, 16:57</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Saranno realizzati piccoli interventi edili, l’impianto di amplificazione (video e illuminazione), l’arredamento del palcoscenico e camerini, della sala regia e di una zona biglietteria</i>
      </p>
      <p>SCALETTA ZANCLEA – Sorge nel luogo simbolo dell’alluvione dell’1 ottobre del 2009 ed è già diventato un punto di riferimento socio-culturale non solo per Scaletta bensì per l’intero comprensorio. Ma servivano gli ultimi… dettagli. Le opere di completamento, già progettate e finalmente finanziate. Si tratta di attrezzature e arredi, per i quali sono giunti dalla Regione, Dipartimento per i Beni culturali e l’identità siciliana, 231mila e 73 euro.</p>
      <p>Era stato il Comune a presentare il progetto per ultimare il Centro sociale e culturale polifunzionale di piazza don Bosco, al fine di renderla maggiormente fruibile al pubblico, per accogliere ed aumentare spettacoli e manifestazioni pubbliche.</p>
      <p>Grazie ai fondi giunti dalla Regione sarà possibile realizzare piccoli interventi edili, l’impianto di amplificazione (video e illuminazione), l’arredamento del palcoscenico e camerini, della sala regia e di una zona biglietteria. Sarà ricavato anche un angolo bar.</p>
    </article>
  </body>
</html>