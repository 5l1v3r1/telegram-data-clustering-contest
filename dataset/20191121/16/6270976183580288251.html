<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/portnov-oprylyudnyv-vyrok-sudu-po-ivanisovu-z-obvynuvachennyam-u-grupovomu-zgvaltuvanni/"/>
    <meta property="og:site_name" content="Рубрика"/>
    <meta property="article:published_time" content="2019-11-21T16:17:31+00:00"/>
    <meta property="og:title" content="Портнов оприлюднив вирок суду по Іванісову з обвинуваченням у груповому зґвалтуванні"/>
    <meta property="og:description" content="Колишній заступник голови адміністрації Віктора Януковича, адвокат Андрій Портнов оприлюднив вирок суду про визнання винним депутата фракції “Слуга народу” Романа Іванісова у замаху на групове зґвалтування. Про це Портнов написав у Telegram. “Публікую вирок суду про визнання винним депутата Романа Іванісова, який вже четвертий день приховує Генеральний прокурор… (Іванісов) засуджений до 3 років 6 місяців позбавлення волі, […]"/>
  </head>
  <body>
    <article>
      <h1>Портнов оприлюднив вирок суду по Іванісову з обвинуваченням у груповому зґвалтуванні</h1>
      <address><time datetime="2019-11-21T16:17:31+00:00">21 Nov 2019, 16:17</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/4-16-860x450.jpg"/>
      </figure>
      <p>
        <b>
          <b>Колишній заступник голови адміністрації Віктора Януковича, адвокат Андрій Портнов оприлюднив вирок суду про визнання винним депутата фракції “Слуга народу” Романа Іванісова у замаху на групове зґвалтування.</b>
        </b>
      </p>
      <p>Про це Портнов написав у <a href="https://t.me/PortnovUA/1440">Telegram</a>.</p>
      <p>“Публікую <a href="https://static.wixstatic.com/ugd/080718_69d15b6971a241ceb6f39c99aeee9e24.pdf">вирок</a> суду про визнання винним депутата Романа Іванісова, який вже четвертий день приховує Генеральний прокурор… (Іванісов) засуджений до 3 років 6 місяців позбавлення волі, обласний суд знизив покарання до 2 років 6 місяців”.</p>
      <p>Вирок суду першої інстанції (Пологівського райсуду Запорізької області) від 21 березня 1996 року складається з 26 сторінок тексту, написаного від руки.</p>
      <p>Три сторінки рішення суду касаційної інстанції (Запорізького обласного суду) від 17 квітня 1996 року надруковані на машинці.</p>
      <p>У вироку детально описуються обставини злочину за участю потерпілої та чотирьох чоловіків, у тому числі 17-річного Іванісова.</p>
      <p>Згідно з текстом судового вироку, Іванісов визнаний винним у скоєнні злочинів за ст.17 і 117 ч.3 КК від 1960 року (замах на зґвалтування, вчинене групою осіб) і ст.118 ч.2 КК від 1960 року (задоволення статевої пристрасті неприродним способом із застосуванням фізичного насильства, вчинене групою осіб).</p>
      <p>Нагадаємо, що<a href="https://rubryka.com/2019/11/20/ivanisov-vyjshov-zi-slugy-narodu-pislya-zvynuvachen-u-sudymosti-za-zgvaltuvannya/"> Іванісов вийшов зі “Слуги народу” після звинувачень у судимості за згвалтування.</a></p>
      <p>На брифінгу <a href="https://rubryka.com/2019/11/21/arahamiya-rozpoviv-za-yakyh-umov-zmozhut-zabraty-deputata-ivanisova-nazad-u-fraktsiyu/">Арахамія також розповів за яких умов заберуть депутата Іванісова назад у фракцію.</a></p>
    </article>
  </body>
</html>