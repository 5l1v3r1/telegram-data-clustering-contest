<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/eventi/articolo/una-festa-che-resiste-a-pamparato-arriva-la-20-fiera-del-grano-saraceno-e-della-castagna-bianca-v.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T16:32:00+00:00"/>
    <meta property="og:title" content="Una festa che resiste, a Pamparato arriva la 20^ Fiera del grano saraceno e della castagna bianca (VIDEO)"/>
    <meta property="og:description" content="Da 20 anni si festeggia l’arrivo dell’inverno con le sue coltivazioni antiche di grano saraceno, con una mostra mercato dedicata all’artigianato e ai sapori a “km Zero”"/>
  </head>
  <body>
    <article>
      <h1>Una festa che resiste, a Pamparato arriva la 20^ Fiera del grano saraceno e della castagna bianca (VIDEO)</h1>
      <h2>Da 20 anni si festeggia l’arrivo dell’inverno con le sue coltivazioni antiche di grano saraceno, con una mostra mercato dedicata all’artigianato e ai sapori a “km Zero”</h2>
      <address><time datetime="2019-11-21T16:32:00+00:00">21 Nov 2019, 16:32</time> by <a rel="author">comunicato stampa - video di Daniele Caponnetto</a></address>
      <p>Nelle Valli Monregalesi, sull’antica “Roa Marenca”, verranno celebrati due prodotti tipici della montagna. <br/><br/>Avrà luogo infatti a Pamparato domenica 24 novembre la 20^ Fiera del grano saraceno e della castagna bianca. Qui, da 20 anni si festeggia l’arrivo dell’inverno con le sue coltivazioni antiche di grano saraceno, con una mostra mercato dedicata all’artigianato e ai sapori a “km Zero”: la castagna bianca, la patata di montagna, il formaggio d’alpeggio Raschera, le paste di meliga dalla farina rustica del mais “ottofile”. Il mercatino animerà le vie del borgo con prodotti tradizionali, degustazioni, rassegna degli antichi mestieri, gara di taglio della legna e naturalmente con la polenta saracena preparata dai mastri polentari della valle. Vi sarà infine la possibilità di visitare le cappelle campestri del circuito “Preghiera Dipinta” e scoprire il tour delle 23 fontane.</p>
      <figure>
        <iframe src="https://www.youtube.com/embed/4fO3KEO98BI" width="640" height="360" data-service="Youtube" scrolling="no"/>
      </figure>
    </article>
  </body>
</html>