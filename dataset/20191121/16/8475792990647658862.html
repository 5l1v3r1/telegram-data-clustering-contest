<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/satte-kraka-i-bur-nu-botfalls-mannen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T16:52:33+00:00"/>
    <meta property="og:title" content="Satte kråka i bur – nu bötfälls mannen"/>
    <meta property="og:description" content="En man på en ort i Kramfors kommun döms till böter för att ha tagit en vild kråka och haft den som husdjur i flera år."/>
  </head>
  <body>
    <article>
      <h1>Satte kråka i bur – nu bötfälls mannen</h1>
      <address><time datetime="2019-11-21T16:52:33+00:00">21 Nov 2019, 16:52</time> by <a rel="author">Monica Östemark</a></address>
      <p>
        <b>En man på en ort i Kramfors kommun döms till böter för att ha tagit en vild kråka och haft den som husdjur i flera år.</b>
      </p>
      <p>Att sätta vilda djur i bur är inget man gör hur som helst. Det vet nu en man i 65-årsåldern på en mindre ort i Kramfors kommun. Riksenheten för miljö- och arbetsmiljömål dömer honom för brott mot artskyddsförordningen eftersom han fångat en vild kråka och haft den i bur på sin gård under flera år.</p>
      <p>Straffet för detta blev dagsböter om totalt 2 700 kronor.</p>
      <details>
        <summary>Artskyddsförordningen</summary>
        <p>Regelverket handlar om att bevara vilda växter och djur.</p>
        <p>Enligt artskyddsförordningen är alla fåglar, grod- och kräldjur och ytterligare cirka 300 djurarter, växter, svampar och lavar fridlysta. Det innebär att man inte får döda, skada, fånga eller störa dem.</p>
        <p>Man får inte heller skada eller förstöra arternas fortplantningsområden eller viloplatser.</p>
        <p>
          <i>Källa: Naturvårdsverket</i>
        </p>
      </details>
    </article>
  </body>
</html>