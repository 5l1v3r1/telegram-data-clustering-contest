<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/trump-cook-rete-5g-usa/"/>
    <meta property="og:site_name" content="Webnews"/>
    <meta property="article:published_time" content="2019-11-21T16:30:00+00:00"/>
    <meta property="og:title" content="Trump chiede a Cook di costruire la rete 5G in USA"/>
    <meta property="og:description" content="Donald Trump, a margine della visita in Texas per ammirare la produzione dei nuovi Mac Pro, chiede ad Apple di contribuire alla rete 5G statunitense."/>
  </head>
  <body>
    <article>
      <h1>Trump chiede a Cook di costruire la rete 5G in USA</h1>
      <h2>Donald Trump, a margine della visita in Texas per ammirare la produzione dei nuovi Mac Pro, chiede ad Apple di contribuire alla rete 5G statunitense.</h2>
      <address><time datetime="2019-11-21T16:30:00+00:00">21 Nov 2019, 16:30</time> by <a rel="author" href="https://www.webnews.it/author/marcogrigis/" target="_blank">Marco Grigis</a></address>
      <p><b>Donald Trump</b> chiede aiuto a <b>Tim Cook</b>, il CEO di <a href="https://www.webnews.it/recensioni/produttore/apple/">Apple</a>, per costruire l’<b>infrastruttura 5G</b> degli Stati Uniti. È quanto ha confermato lo stesso Presidente USA sulla piattaforma Twitter, a margine della visita congiunta che lo stesso Trump e Tim Cook hanno condotto in una delle fabbriche texane per la produzione dei nuovi Mac Pro.</p>
      <p>Sebbene le <b>tecnologie 5G</b> siano in corso di implementazione negli Stati Uniti, per coprire in modo capillare il territorio servirà tempo e grandi risorse, nonché la partnership di numerose aziende. Un percorso che recentemente si è imbattuto in alcuni ostacoli, poiché gli USA non si avvarranno di alcuni produttori asiatici molto avanzati in termini di hardware 5G, primo fra tutti <a href="https://www.webnews.it/2019/09/27/usa-1-miliardo-per-eliminare-la-rete-di-huawei/">Huawei</a>. Come già noto, infatti, l’amministrazione Trump ha deciso di imporre limitazioni al produttore asiatico per le sue attività negli States, così come ai rapporti con altre aziende a stelle e strisce.</p>
      <p>A margine della visita agli impianti dedicati a <a href="https://www.webnews.it/speciale/mac-pro/">Mac Pro</a> ad Austin, in Texas, il Presidente ha voluto elogiare il gruppo di Cupertino, richiedendo tramite Twitter un aiuto concreto per lo sviluppo della rete 5G:</p>
      <blockquote>Durante la mia visita di ieri ad Austin, in Texas, per i nuovi Mac Pro e la discussione per un nuovo campus da un miliardo di dollari, ho chiesto a Tim Cook di vagliare se Apple possa essere coinvolta nel costruire il 5G negli Stati Uniti. Hanno tutto: i soldi, la tecnologia, la visione e Cook!</blockquote>
      <figure>
        <iframe data-src="https://twitter.com/realDonaldTrump/status/1197492772850348034" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La richiesta, tuttavia, potrebbe non essere esaudita nel breve periodo. Apple non si occupa di infrastrutture di rete, bensì dell’implementazione delle tecnologie 4G e 5G nei suoi terminali, sebbene in passato abbia condotto alcuni test in quel della <b>California</b>. Ancora, la società non ha al momento lanciato sul mercato un <b>device 5G</b>: da pochi mesi ha stretto un accordo con Qualcomm per la fornitura di chipset utili a questo scopo, mentre dall’acquisizione della divisione di <a href="https://www.webnews.it/2019/04/17/intel-abbandona-modem-5g-iphone/">Intel</a> ne è derivato un progetto per lo sviluppo di un chip proprietario.</p>
      <p>Se vuoi aggiornamenti su <i>5G</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>