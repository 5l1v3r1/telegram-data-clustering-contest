<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/serres-eleytheroi-me-perioristikous-orous-oi-eforiakoi-kai-i-logistria/2920651/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T16:26:08+00:00"/>
    <meta property="og:title" content="Σέρρες: Ελεύθεροι με περιοριστικούς όρους οι εφοριακοί και η λογίστρια"/>
    <meta property="og:description" content="Ελεύθεροι υπό όρους, αφέθηκαν στις Σέρρες μετά την απολογία τους στην ανακρίτρια, οι δύο εφοριακοί και η λογίστρια που συνελήφθησαν ύστερα από καταγγελία παλαίμαχου ποδοσφαιριστή ότι τον εκβίαζαν ζητώντας &quot;φακελάκι&quot; 6.000 ευρώ για να διευθετηθεί υποτιθέμενο φορολογικό χρέος, ύψους 46.000 ευρώ, από παλιότερη επαγγελματική δραστηριότητα."/>
  </head>
  <body>
    <article>
      <h1>Σέρρες: Ελεύθεροι με περιοριστικούς όρους οι εφοριακοί και η λογίστρια</h1>
      <h2>Ελεύθεροι υπό όρους, αφέθηκαν στις Σέρρες μετά την απολογία τους στην ανακρίτρια, οι δύο εφοριακοί και η λογίστρια που συνελήφθησαν ύστερα από καταγγελία παλαίμαχου ποδοσφαιριστή ότι τον εκβίαζαν ζητώντας "φακελάκι" 6.000 ευρώ για να διευθετηθεί υποτιθέμενο φορολογικό χρέος, ύψους 46.000 ευρώ, από παλιότερη επαγγελματική δραστηριότητα.</h2>
      <address><time datetime="2019-11-21T16:26:08+00:00">21 Nov 2019, 16:26</time> by <a rel="author">Newsit Newsroom</a></address>
      <p>Οι όροι που τους επιβλήθηκαν, με σύμφωνη γνώμη ανακρίτριας και εισαγγελέως στις Σέρρες είναι αυτοί της απαγόρευσης εξόδου από τη χώρα και της αυτοπρόσωπης εμφάνισης στο Αστυνομικό Τμήμα της περιοχής όπου διαμένουν.</p>
      <related>
        <a href="https://www.newsit.gr/egklhma/eforiakoi-ypo-kratisi-meta-ton-ekviasmo-se-palaimaxo-podosfairisti-tis-aek/2919268/"/>
      </related>
      <p>Απολογούμενοι οι δύο εφοριακοί, μεταξύ αυτών ένας ελεγκτής, αρνήθηκαν τις εις βάρος τους αποδιδόμενες ενέργειες ενώ φέρονται να έκαναν λόγο για σκευωρία.</p>
      <p>Αντίθετα, η λογίστρια, στα χέρια της οποίας βρέθηκαν προσημειωμένα χαρτονομίσματα κατά την επιχείρηση των “αδιάφθορων” των Σωμάτων Ασφαλείας όπου απευθύνθηκε ο καταγγέλλων, φαίνεται να απολογήθηκε πως ήταν άστοχη η ενέργεια εκ μέρους της.</p>
      <p>Για την παραπομπή ή μη σε δίκη των εμπλεκόμενων προσώπων αναμένεται να αποφανθεί το αρμόδιο δικαστικό συμβούλιο, μετά την ολοκλήρωση της ανάκρισης.</p>
    </article>
  </body>
</html>