<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/j-mourinho-kita-sezona-kovosime-del-premier-lygos-titulo/73326"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-21T16:45:54+00:00"/>
    <meta property="og:title" content="J. Mourinho: &quot;Kitą sezoną kovosime dėl &quot;Premier&quot; lygos titulo&quot;"/>
    <meta property="og:description" content="Jose Mourinho po maždaug metų pertraukos žengė į spaudos konferencijos kambarį  – su šypsena į klausimus atsakinėjęs portugalas davė pažadą Londono &quot;Tottenham&quot; komandos aistruoliams."/>
  </head>
  <body>
    <article>
      <h1>J. Mourinho: "Kitą sezoną kovosime dėl "Premier" lygos titulo"</h1>
      <address>
        <time datetime="2019-11-21T16:45:54+00:00">21 Nov 2019, 16:45</time>
      </address>
      <p>Jose Mourinho po maždaug metų pertraukos žengė į spaudos konferencijos kambarį  – su šypsena į klausimus atsakinėjęs portugalas davė pažadą Londono "Tottenham" komandos aistruoliams.</p>
      <p>Pasak naujojo "Tottenham" stratego, šį sezoną komanda jau nebegali taikytis į Anglijos "Premier" lygos titulą, tačiau šios ambicijos bus perkeltos į kitą sezoną.</p>
      <p>"Nebegalime taikytis į "Premier" lygos titulą, tačiau tai galime padaryti kitame sezone. Žinoma, nesakau, kad taip ir atsitiks", – sakė portugalas.</p>
      <figure>
        <iframe data-src="https://twitter.com/samcunningham/status/1197525431202799616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Esu laimingas dėl sprendimo atvykti į šį klubą. Suprantu, kad šiame darbe nebus lengva, nes situacija jau nėra gera, kai tenka keisti trenerį sezono viduryje.</p>
      <p>Potencialas, kurį turi šis klubas – didžiulis, kaip ir visų žaidėjų šioje komandoje. Viena iš priežasčių, kodėl čia atvykau yra tai, kad Danielis Levy ("Tottenham" vadovas – red.) turi man patinkančią viziją. Žinau, kad potencialiai turiu puikų darbų savo rankose", – tęsė J. Mourinho.</p>
      <p>Portugalas į Anglijos "Premier" lygą grįžta jau ketvirtą kartą. Jis du kartus vadovavo Londono "Chelsea" komandai, sykį "Manchester United" ir dabar Šiaurės Londono ekipai.</p>
      <p>"Visada sakiau, kad "Premier" lyga yra mano natūrali buveinė, čia visada jaučiausi geriausiai. Laikau šią lygą geriausia pasaulyje ir keliančią daugiausiai žavesio. Esu be galo laimingas galėdamas grįžti", – pridūrė strategas. </p>
      <figure>
        <iframe data-src="https://twitter.com/SkySportsNews/status/1197527867489488898?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RobHarris/status/1197515686790258688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>