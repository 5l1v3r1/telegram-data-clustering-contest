<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215931/84-jarige-bestiert-nog-steeds-kringloopwinkel"/>
    <meta property="og:site_name" content="RTV Noord"/>
    <meta property="article:published_time" content="2019-11-21T16:55:00+00:00"/>
    <meta property="og:title" content="84-jarige bestiert nog steeds kringloopwinkel"/>
    <meta property="og:description" content="Hij is inmiddels 84-jaar oud en runt nog steeds kringloopwinkel Abel Tasman in Farmsum, vrijwillig. 'Het is al lang geen hobby meer', zegt Frits Huizenga. 'We werken met ruim dertig mensen. Daar komt heel wat bij kijken.'"/>
  </head>
  <body>
    <article>
      <h1>84-jarige bestiert nog steeds kringloopwinkel</h1>
      <address>
        <time datetime="2019-11-21T16:55:00+00:00">21 Nov 2019, 16:55</time>
      </address>
      <p>Het werk in de zaak biedt hem afwisseling. 'De ene dag moet je een woning leeghalen. De andere dag brengen mensen zelf wat binnen. Als ik thuis ben, kan ik ook niet stilzetten', lacht Huizenga.</p>
      <p>'Hij heeft dit winkeltje nodig', zegt medewerker Tally Jager. 'Dat is zijn leven. Hij hoort hier bij'</p>
      <h3>Geen opvolgers</h3>
      <p>De opbrengst van de zaak gaat naar goede doelen. 'Er blijft verder niet veel over', zegt Huizenga. Zo vroeg een vrouw om financiÃ«le steun om een optreden van een koor onder de aandacht te brengen. 'Die kreeg 35 euro voor een advertentie. Zo werkt dat.'</p>
      <p>Hoe de toekomst eruit ziet voor de winkel? 'Ik ben al drie keer bezig geweest met een opvolger', zegt de tachtigplusser. Het is al drie keer mislukt. 'Iemand moet het op vrijwillige basis doen, want betalen wil niet.' Slechts drie medewerkers worden op dit moment betaald.</p>
      <p>Voorlopig ziet de toekomst er nog goed uit. 'Als ik gezond ben, ga ik lekker door.'</p>
    </article>
  </body>
</html>