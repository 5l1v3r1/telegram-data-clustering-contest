<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549016.html/%D9%85%D9%88%D9%85%D9%86-%D8%A8%D9%87-%D8%A8%D8%B1%DA%A9%D8%AA-%D8%A7%DB%8C%D9%85%D8%A7%D9%86-%D9%88-%D8%AA%D9%82%D9%88%DB%8C-%D8%A8%D9%87-%D9%88%D9%82%D8%AA-%D9%81%D8%AA%D9%86%D9%87-%D8%AF%D8%B1%D8%B3%D8%AA-%D8%AA%D8%B5%D9%85%DB%8C%D9%85-%D9%85%DB%8C-%DA%AF%DB%8C%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T16:06:00+00:00"/>
    <meta property="og:title" content="مومن به برکت ایمان و تقوی به وقت فتنه درست تصمیم می‌گیرد"/>
    <meta property="og:description" content="نماینده ولی فقیه در چهارمحال و بختیاری گفت: مومن به برکت ایمان و تقوای خود به وقت فتنه با بصیرت کامل می‌تواند درست تصمیم‌گیری و عمل کند."/>
  </head>
  <body>
    <article>
      <h1>مومن به برکت ایمان و تقوی به وقت فتنه درست تصمیم می‌گیرد</h1>
      <h2>نماینده ولی فقیه در چهارمحال و بختیاری:</h2>
      <address>
        <time datetime="2019-11-21T16:06:00+00:00">21 Nov 2019, 16:06</time>
      </address>
      <p>نماینده ولی فقیه در چهارمحال و بختیاری گفت: مومن به برکت ایمان و تقوای خود به وقت فتنه با بصیرت کامل می‌تواند درست تصمیم‌گیری و عمل کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://newsroom.dana.ir/"> جهانبین‌نیوز</a> ؛ پیش از ظهر امروز حجت‌الاسلام و المسلمین محمدعلی نکونام نماینده ولی‌فقیه در چهارمحال و بختیاری امروز در دیدار با بسیجیان ضمن تبریک هفته بسیج  و گرامیداشت این هفته اظهار کرد: در حال حاضر در مقطع نورانی قرار گرفته‌ایم چراکه کشور ایران یک فتنه بسیار سخت، شدید و پیچیده را پشت سر گذاشت و نورانیت کسب کرد.<br/><br/>نکونام ادامه داد: مردم بصیر کشور، مقام معظم رهبری، سپاه، بسیج، نیروی انتظامی و... همه و همه یک عرصه نورانی در این مقطع زمانی را برای کشور رقم زدند.<br/><br/>نماینده ولی فقیه در چهارمحال و بختیاری تاکید کرد: با بصیرت جریانات کشور صورت گرفته، مردم سامان می‌گیر‌ند، دین خدا تقویت شده و‌ دشمنان زمین‌گیر می‌شوند. <br/><br/>وی عنوان کرد: به هر میزانی که بتوانیم بر بصیرت دینی، ایمانی، تاریخی و الهی خود اضافه کنیم، قدرتی درونمان ایجاد می‌شود که در برهه‌ها و شرایط خاص تصمیم درست و به‌هنگام بگیریم.<br/><br/>نکونام در ادامه بیان کرد: در برخی مواقع مسائل به‌گونه‌ای تداخل یافته و مشتبه ‌می‌شوند که تصمیم گیری سخت خواهد بود.<br/><br/>نماینده ولی‌فقیه در چهارمحال و بختیاری در پایان اضافه کرد: مومن به برکت ایمان و تقوای خود به وقت فتنه با بصیرت کامل می‌تواند درست تصمیم‌گیری و عمل کند.<br/><br/>انتهای پیام/</p>
    </article>
  </body>
</html>