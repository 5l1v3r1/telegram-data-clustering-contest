<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/xiaomi-lancia-la-nuova-mi-smart-band-3i-628146"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T16:00:51+00:00"/>
    <meta property="og:title" content="Xiaomi lancia la nuova Mi Smart Band 3I"/>
    <meta property="og:description" content="Xiaomi ha lanciato in India la nuova Mi Smart Band 3i, con oltre trenta funzionalità ad un prezzo veramente basso. I dettagli in questo articolo."/>
  </head>
  <body>
    <article>
      <h1>Xiaomi lancia la nuova Mi Smart Band 3I</h1>
      <h2>Xiaomi ha lanciato in India la nuova Mi Smart Band 3i, con oltre trenta funzionalità ad un prezzo veramente basso. I dettagli in questo articolo.</h2>
      <address><time datetime="2019-11-21T16:00:51+00:00">21 Nov 2019, 16:00</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-21T122319.478.png"/>
      </figure>
      <p><b>Xiaomi</b> ha lanciato oggi la nuova <b>Mi Smart Band 3i</b>, la cui disponibilità è stata però limitata al solo mercato indiano. Il colosso cinese, infatti, è il primo marchio in India per smartphone e smart TV e detiene una quota di mercato del 39% nel settore dei wearable, ovvero dei dispositivi indossabili.</p>
      <p>La <b>Mi Smart Band 3i</b> è un dispositivo <b>pensato appositamente per i consumatori indiani</b> e presenta alcune novità rispetto al suo predecessore: Mi Band HRX. Dotato di un <b>display AMOLED da 0,78 pollici</b> con risoluzione 128×80 pixel, la Mi Smart Band 3i supporta ben trenta funzionalità tra cui: <b>monitoraggio del sonno</b>,<b> tracker delle attività in tempo reale</b> (come calorie e passi), <b>notifiche</b>, calendario, localizzazione dello smartphone, sblocco del telefono, <b>notifica di chiamata</b>, visualizzazione dei messaggi e sveglia.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Mi-Smart-Band-3i_9.png"/>
      </figure>
      <p>La <b>batteria</b> del dispositivo <b>garantisce un massimo di 20 giorni di utilizzo</b> ed è <b>resistente all’acqua fino a 5 atmosfere</b>. In altre parole, resiste fino a 50 metri di profondità per dieci minuti.</p>
      <p>Manca, però, il sensore per la frequenza cardiaca. Una mancanza che però permette di commercializzare questo prodotto ad un prezzo incredibilmente basso, ovvero di <b>18$</b>. Mi Smart Band 3i è disponibile in India a partire da oggi, 21 Novembre, su Mi.com al prezzo di 1,299 INR.</p>
    </article>
  </body>
</html>