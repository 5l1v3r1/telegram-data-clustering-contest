<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/vaticano-ordine-di-cattura-per-vescovo-zanchetta-accusato-di-abusi-e-irreperibile/1951903/"/>
    <meta property="og:site_name" content="IlSussidiario"/>
    <meta property="article:published_time" content="2019-11-21T16:02:44+00:00"/>
    <meta property="og:title" content="Vaticano, ordine di cattura per vescovo Zanchetta/ Accusato di abusi: è irreperibile"/>
    <meta property="og:description" content="Vaticano, ordine di cattura internazionale per vescovo Gustavo Zanchetta. Accusato di abusi sessuali su due seminaristi, si è reso irreperibile."/>
  </head>
  <body>
    <article>
      <h1>Vaticano, ordine di cattura per vescovo Zanchetta/ Accusato di abusi: è irreperibile</h1>
      <h2>Vaticano, l’Argentina emette ordine di cattura internazionale per il vescovo Gustavo Zanchetta. Il prelato, che è accusato di abusi sessuali su due seminaristi, si è reso irreperibile</h2>
      <address><time datetime="2019-11-21T16:02:44+00:00">21 Nov 2019, 16:02</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p><b>Ordine di cattura internazionale</b> per il <a href="https://www.ilsussidiario.net/news/argentina-vescovo-gustavo-zanchetta-a-processo-accusato-di-abusi-sessuali-aggravati/1892245/"><b>vescovo argentino Gustavo Zanchetta</b></a>. La magistratura di Salta, in Argentina, ha spiccato il mandato nei confronti del monsignore, domiciliato in Vaticano, dopo che il prelato si è reso irreperibile, a seguito di ricerche andate a vuoto. Zanchetta è accusato del reato di <b>abuso sessuale semplice e continuato a i danni di due seminaristi</b>. Ma il fatto che l’abuso possa essere stato commesso da un ministro di culto costituisce un aggravante. L’ex vescovo di Oran, considerato vicino a Papa Francesco, non ha risposto alle ripetute telefonate e email inviategli per notificare gli atti processuali. Per questo, e dopo la sua decisione di eleggere il domicilio nello Stato del Vaticano, la <b>pm Maria Soledad Filtrin</b> ha deciso di emettere il mandato di cattura. Nel 2017 monsignor Zanchetta era stato richiamato a Roma dal pontefice, il quale a maggio aveva autorizzato l’apertura nei suoi confronti di un giudizio canonico.</p>
      <h4>VATICANO, ORDINE DI CATTURA PER VESCOVO ZANCHETTA: È IRREPERIBILE</h4>
      <p>Il <b>caso Zanchetta</b> era stato usato più volte in questi mesi dal mondo conservatore per attaccare il Papa. Nella lista delle persone responsabili di scandali, diversi siti che rientrano nell’area conservatrice inseriscono sempre il nome di Zanchetta. Ora in molti aspettano un commento da parte del Vaticano. Il 19 dicembre 2017 papa Francesco lo aveva nominato assessore dell’Amministrazione del Patrimonio della Sede Apostolica (Apsa). A inizio di gennaio erano emerse sulla stampa le prime notizie circa le accuse mosse al prelato. Come riportato da Repubblica, Bergoglio non ha mai voluto parlare direttamente di queste vicende, anche se l’anno scorso aveva accennato che Zanchetta sarebbe rimasto in Vaticano perché nel dubbio va sostenuto il presunto colpevole. <i>In dubbio pro reo</i>, spiegò alla televisione messicana Televisa. Monsignor <b>Gustavo Zanchetta</b> si proclama innocente, ma dovrà essere chiarito in tribunale è così. E questo, spiega il quotidiano, anche se in mancanza di accordi non è prevista nessuna estradizione dal <b>Vaticano</b> all’Argentina. Quindi spetterà a <b>Papa Francesco</b> decidere cosa fare.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/israele-i-giudici-eliminano-re-bibi-ma-per-la-svolta-antisovranista-e-rebus-voto/1951767/"/>
        <a href="https://www.ilsussidiario.net/news/bambini-sfruttati-di-montigny-vederli-tra-i-rifiuti-in-kenia-mi-ha-cambiato-la-vita/1951370/"/>
        <a href="https://www.ilsussidiario.net/news/israele-netanyahu-incriminato-per-corruzione-premier-uscente-tentato-golpe/1952041/"/>
        <a href="https://www.ilsussidiario.net/news/cile-trovata-morta-daniela-carrasco-el-mimo-ipotesi-choc-torturata-e-uccisa/1951930/"/>
        <a href="https://www.ilsussidiario.net/news/impeachment-trump-cosi-i-democratici-hanno-perso-la-battaglia-anti-donald/1951554/"/>
        <a href="https://www.ilsussidiario.net/news/scenari-la-rivoluzione-saudita-di-bin-salman-annega-nel-petrolio/1951680/"/>
      </related>
    </article>
  </body>
</html>