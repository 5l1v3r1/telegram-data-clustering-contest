<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/1560940/i-apadisi-tou-eaki-meta-to-salo-me-ta-wc-amea-sto-lido/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T16:42:00+00:00"/>
    <meta property="og:title" content="Η απάντηση του ΕΑΚΗ μετά το σάλο με τα WC AμΕΑ στο Λίντο"/>
    <meta property="og:description" content="Ο Λευτέρης Ζερβός αναφέρει σε επιστολή του ότι θα προχωρήσουν στην κατασκευή αναζητώντας οικονομικότερη λύση"/>
  </head>
  <body>
    <article>
      <h1>Η απάντηση του ΕΑΚΗ μετά το σάλο με τα WC AμΕΑ στο Λίντο</h1>
      <address>
        <time datetime="2019-11-21T16:42:00+00:00">21 Nov 2019, 16:42</time>
      </address>
      <p>
        <b>Ο Λευτέρης Ζερβός αναφέρει σε επιστολή του ότι θα προχωρήσουν στην κατασκευή αναζητώντας οικονομικότερη λύση</b>
      </p>
      <p>Μετά το σάλο που προκλήθηκε από το δημοσίευμα του neakriti.gr για τα WC ΑμΕΑ στο κλειστό γυμναστήριο του Λίντο και την ακύρωση της κατασκευής τους για ποσό 200 ευρώ (!), το ΕΑΚΗ αναδιπλώνεται και με επιστολή του ο πρόεδρος της Διοικούσας Επιτροπής κ. Λευτέρης Ζερβός αναφέρει ότι ο διαγωνισμός δεν υλοποιήθηκε λόγω του ότι δεν προσήλθε ο πρώτος μειοδότης και τώρα αναζητούν οικονομικότερη λύση για να προχωρήσουν στην κατασκευή τους.<br/>Μένει να δούμε πότε θα προχωρήσει πλέον η δέσμευση του ΕΑΚΗ από τη στιγμή που και τα οικονομικά σε αυτό το επίπεδο είναι πολύ περιορισμένα και το κονδύλι των 3900 ευρώ που υπήρχε, έχει πλέον ανατραπεί.<br/><b>Αναλυτικά η επιστολή της Διοικούσας Επιτροπής του ΕΑΚΗ<br/></b><i>"Από την πρώτη μέρα που αναλάβαμε τη Διοίκηση του Εθνικού Αθλητικού Κέντρου Ηρακλείου δηλώσαμε ότι η σχέση της διοίκησης με όλους τους εμπλεκόμενους θα είναι μία σχέση ειλικρίνειας, εμπιστοσύνης και συνεννόησης. Επειδή υπάρχουν πολλοί "καλοθελητές" που σπεύδουν να κατηγορήσουν (είναι αναφαίρετο δικαίωμα τους), χωρίς όμως να είναι ενημερωμένοι σωστά με αποτέλεσμα να εκτίθενται, θα  δώσουμε  όλες τις πληροφορίες που πρέπει να γνωρίζουν οι συμπολίτες μας αναφορικά με την κατασκευή των WC για ΑμΕΑ στο κλειστό γυμναστήριο Λιντο. <br/></i><i>Με απόφαση της προηγούμενης Διοίκησης είχε γίνει και ΣΩΣΤΑ, διαγωνισμός για την κατασκευή WC ΑμεΑ στον οποίο διαγωνισμό ο μειοδότης δεν προσήλθε ποτέ να υπογράψει παρά τις επανειλημμένες επικοινωνίες. Επί της ουσίας και σύμφωνα με τη διαδικασία που τηρείται έπρεπε ΥΠΟΧΡΕΩΤΙΚΑ να ανατραπεί το εγκεκριμένο ποσό που είχε δεσμευτεί μιας και ο διαγωνισμός δεν υλοποιήθηκε ΠΟΤΕ. Άρα ο διαγωνισμός έπρεπε να γίνει από την αρχή. Εμείς ως Διοίκηση αφού προβούμε σε μελέτη του χώρου αλλά και των διαστάσεων που μπορούμε να υλοποιήσουμε την κατασκευή αυτή και αν είναι δυνατόν και με οικονομικότερη λύση θα προχωρήσουμε στην κατασκευή WC ΑμΕΑ. <br/></i><i>Είναι ΥΠΟΧΡΕΩΣΗ μας σε αυτούς του συμπολίτες ως ισότιμα μέλη της κοινωνίας μας. Κάτι αντίστοιχο θα γίνει και στο Στάδιο Ελευθερίας λαμβάνοντας τις απαραίτητες εγκρίσεις. Εν κατακλείδι η κατασκευή αναβλήθηκε, η προηγούμενη απόφαση ως οφείλαμε ματαιώθηκε. Όλα στα φως και τίποτα αναπάντητο".</i></p>
      <p>
        <i> </i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/basket/1560932/dropi-gia-200-euro-den-ftiahnoun-wc-amea-sto-kleisto-lido/"/>
      </related>
    </article>
  </body>
</html>