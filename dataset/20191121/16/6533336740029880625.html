<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/posta-periodo-storico-dove-molte-parti-mondo-cittadini-219688.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T16:46:00+00:00"/>
    <meta property="og:title" content="Posta - in un periodo storico dove in molte parti del mondo i cittadini scendono in piazza per ..."/>
    <meta property="og:description" content="POSTA - IN UN PERIODO STORICO DOVE IN MOLTE PARTI DEL MONDO I CITTADINI SCENDONO IN PIAZZA PER MANIFESTARE CONTRO I GOVERNI (BOLIVIA, CILE, HONG KONG), IN ITALIA ABBIAMO UN GRUPPO DI SEDICENTI &quot;SARDINE&quot; CHE MANIFESTA CONTRO L'OPPOSIZIONE. NON LO TROVI STRANO?"/>
  </head>
  <body>
    <article>
      <h1>Posta - in un periodo storico dove in molte parti del mondo i cittadini scendono in piazza per ...</h1>
      <address>
        <time datetime="2019-11-21T16:46:00+00:00">21 Nov 2019, 16:46</time>
      </address>
      <p>
        <b>POSTA - IN UN PERIODO STORICO DOVE IN MOLTE PARTI DEL MONDO I CITTADINI SCENDONO IN PIAZZA PER MANIFESTARE CONTRO I GOVERNI (BOLIVIA, CILE, HONG KONG), IN ITALIA ABBIAMO UN GRUPPO DI SEDICENTI "SARDINE" CHE MANIFESTA CONTRO L'OPPOSIZIONE. NON LO TROVI STRANO?</b>
      </p>
      <hr/>
      <p>
        <b>Riceviamo e pubblichiamo:</b>
      </p>
      <p>
        <b>Lettera 1</b>
      </p>
      <figure>
        <a href="https://www.dagospia.com/mediagallery/Dago_fotogallery-256113/1241225.htm">
          <img src="https://cdn-static.dagospia.com/img/foto/11-2019/sardine-modena-1241225.png"/>
        </a>
        <figcaption>sardine modena</figcaption>
      </figure>
      <p>Caro Dago, in un periodo storico dove in molte parti del mondo i cittadini scendono in piazza per manifestare contro i governi (Bolivia, Cile, Hong Kong), in Italia abbiano un gruppo di sedicenti Sardine che manifesta contro l'opposizione. Non lo trovi strano?</p>
      <p>Paul</p>
      <p>
        <b>Lettera 2</b>
      </p>
      <p>"Sono (stato?) un cretino" dice il sindaco di Biella a proposito del rifiuto di dare la cittadinanza onoraria a Liliana Segre. Nelle stesse ore il sindaco di Sesto San Giovanni nega la cittadinanza onoraria a Liliana Segre "perchè i fatti che la interessano sono vecchi di settant'anni". Per un cretino che va uno che viene: siamo sempre forniti.</p>
      <p>Gaetano il Siciliano</p>
      <p>
        <b>Lettera 3</b>
      </p>
      <figure>
        <a href="https://www.dagospia.com/mediagallery/Dago_fotogallery-256113/1240337.htm">
          <img src="https://cdn-static.dagospia.com/img/foto/11-2019/manifestazione-delle-sardine-a-modena-6-1240337.jpg"/>
        </a>
        <figcaption>manifestazione delle sardine a modena 6</figcaption>
      </figure>
      <p>Caro Dago, la Libia "attende spiegazioni dalle autorità italiane sulle ragioni del sorvolo di territorio libico" da parte del drone abbattuto dalla difesa del Paese africano. Ma è così evidente. Il Governo giallorosso teme che la Libia nasconda da qualche parte i migranti clandestini, impedendoci di "salvarli".</p>
      <p>Ezra Martin</p>
      <p>
        <b>Lettera 4</b>
      </p>
      <p>Caro Dago, in nessuna parte del mondo si è mai visto un partito che chieda ai propri elettori se deve o meno presentarsi alle elezioni. Solo Grillo poteva essere così ottuso. Se non vuole che il M5s partecipi al momento più alto della vita politica, per che cosa l'ha fondato?</p>
      <p>Simon Gorky</p>
      <figure>
        <a href="https://www.dagospia.com/mediagallery/Dago_fotogallery-256113/1241236.htm">
          <img src="https://cdn-static.dagospia.com/img/foto/11-2019/elisabetta-trenta-e-pippo-1241236.jpg"/>
        </a>
        <figcaption>elisabetta trenta e pippo</figcaption>
      </figure>
      <p>
        <b>Lettera 5</b>
      </p>
      <p>Caro Dago, i militari che, con auto di servizio, andavano a casa dell’ex ministro Trenta, per prelevare il cagnetto Pippo e portarlo al Ministero, pare evidente che compivano un servizio da cani. In alcuni aeroporti, prossimamente, entrerà in servizio il “riconoscimento facciale” per i controlli. Niente più documenti. Bella cosa. Coloro che hanno la faccia come il culo, saranno avvantaggiati dal poter mostrare parimenti il sedere. Mi vengono in mente almeno trenta persone.</p>
      <p>Saluti, Labond</p>
      <p>
        <b>Lettera 6</b>
      </p>
      <p>Caro Dago, secondo Amnesty International "Il modello di business di Facebook e Google - basato sulla raccolta dei dati degli utenti, sul tracciamento delle attività online e sulla loro categorizzazione a fini pubblicitari - consente agli utenti di godere dei diritti umani online solo sottomettendosi a un sistema basato sull'abuso dei diritti umani". E invece quella di Amnesty è un'organizzazione neutra o è piuttosto una Ong faziosa che difende esclusivamente i diritti umani di quelli che appartengono alla sua parrocchia e la cui difesa è funzionale solo al suo modello di business e propaganda?</p>
      <figure>
        <a href="https://www.dagospia.com/mediagallery/Dago_fotogallery-256113/1241317.htm">
          <img src="https://cdn-static.dagospia.com/img/foto/11-2019/google-facebook-si-dividono-il-mondo-1241317.jpg"/>
        </a>
        <figcaption>GOOGLE FACEBOOK SI DIVIDONO IL MONDO</figcaption>
      </figure>
      <p>A.Reale</p>
      <p>
        <b>Lettera 7</b>
      </p>
      <p>Caro Dago, il Presidente del Consiglio Conte ha invitato tutti i ministri a cena dopo la riunione del Consiglio dei Ministri su ex Ilva e Alitalia, "per fare squadra". Ha invertito i tempi. È norma fare squadra prima di iniziare a lavorare se si vuole avere qualche probabilità di riuscire a risolvere i problemi. È come se Roberto Mancini aspettasse la fine di Euro 2020 per fare squadra coi ragazzi della Nazionale.</p>
      <p>Cocit</p>
      <p>
        <b>Lettera 8</b>
      </p>
      <p>Dago Ragionante, Augias dixit: quelli di destra sono istintivi quelli di sinistra ragionano di più. Infatti la fine della DDR e di mamma URSS la pensò Gorbaciov, decenni dopo le previsioni di liberali, cattolici e di un Papa mentre Augias si relazionava fine in fondo con i morituri.</p>
      <figure>
        <a href="https://www.dagospia.com/mediagallery/Dago_fotogallery-256113/1240620.htm">
          <img src="https://cdn-static.dagospia.com/img/foto/11-2019/thomas-miao-con-virginia-raggi-all-inaugurazione-del-nuovo-ufficio-huawei-di-rom-1240620.jpg"/>
        </a>
        <figcaption>thomas miao con virginia raggi all'inaugurazione del nuovo ufficio huawei di roma 5</figcaption>
      </figure>
      <p>Saluti - peprig</p>
      <p>
        <b>Lettera 9</b>
      </p>
      <p>Caro Dago, la sindaca Raggi ha cambiato il nome di due strade di Roma che erano intitolate a firmatari del "Manifesto della razza". Ma non era meglio se invece di occuparsi di fesserie simili - che nemmeno a Veltroni erano venute in mente - avesse impiegato tempo e denaro per tappare un po' di buche?</p>
      <p>Spartaco</p>
      <p>
        <b>Lettera 10</b>
      </p>
      <p>Caro Dago, Brescia, gioielliere rapinato in casa ferito con tre coltellate. Bravo. Si è comportato bene non eccedendo nel difendersi legittimamente. Non c'è alcun bisogno che il rapinatore chieda i danni.</p>
      <p>Pikappa</p>
      <p>
        <b>Lettera 11</b>
      </p>
      <p>Caro Dago, secondo il "Global Burden of Disease Study", il Servizio sanitario nazionale italiano è nono al mondo per qualità, dopo Islanda, Norvegia, Olanda, Lussemburgo, Australia, Finlandia, Svizzera e Svezia. E siccome lo dice uno "studio" noi dovremmo crederci?</p>
      <figure>
        <a href="https://www.dagospia.com/mediagallery/Dago_fotogallery-256113/1219659.htm">
          <img src="https://cdn-static.dagospia.com/img/foto/10-2019/il-maestro-giovanni-allevi-1219659.jpg"/>
        </a>
        <figcaption>il maestro giovanni allevi</figcaption>
      </figure>
      <p>Piero Nuzzo</p>
      <p>
        <b>Lettera 12</b>
      </p>
      <p>Mitico Dago, ma con la possibilità per i comuni di pignorare i conti in caso di mancato pagamento delle multe, non succederà che se un commerciante manifesta pubblicamente il proprio dissenso per i provvedimenti del comune, questi gli mandano i vigili a fargli una megamulta per lo zerbino storto, e se non la paga gli pignorano il conto? Non stiamo andando verso una deriva da regime totalitario? E con le cartelle pazze come la mettiamo? Sarà doveroso pagare sempre e comunque, pena l’azzeramento economico? Poi per gli eventuali rimborsi è previsto il pignoramento dei conti della agenzia delle entrate o il cittadino ce l’ha sempre in quel posto?</p>
      <p>Stefano55</p>
      <figure>
        <a href="https://www.dagospia.com/mediagallery/Dago_fotogallery-256113/1240865.htm">
          <img src="https://cdn-static.dagospia.com/img/foto/11-2019/greta-thunberg-2-1240865.jpg"/>
        </a>
        <figcaption>greta thunberg 2</figcaption>
      </figure>
      <p>
        <b>Lettera 13</b>
      </p>
      <p>Caro Dago, il pianista Giovanni Allevi: "Greta Thunberg si è fatta interprete di un'energia mondiale pronta ad esplodere e ci ha costretto a rivedere completamente la percezione nei confronti delle nuove generazioni: i ragazzi si sono dimostrati molto più intelligenti, profondi, lungimiranti e veloci di noi". Di lui di sicuro. Se non è nemmeno riuscito a capire che la ragazzina altro non è che un megafono e uno strumento di propaganda in mano ad abili manipolatori.</p>
      <p>Nino Pecchiari</p>
      <p>
        <b>Lettera 14</b>
      </p>
      <p>Caro Dago, nemmeno il tempo di mettere piede a terra in Thailandia che già il Papa ha iniziato a parlare di migranti e migrazioni. Quindi ha prodotto tanto inquinamento con l'aereo per continuare a dire le stesse banalità che dice a Roma. Non era meglio se restava in Vaticano anziché dare il suo contributo per il riscaldamento globale?</p>
      <p>Martino Capicchioni</p>
      <p>
        <b>Lettera 15</b>
      </p>
      <p>Caro Dago, Corrado Augias: "Essere di destra è facile, perché essere di destra vuol dire andare incontro a quelle che sono le spinte istintive che tutti, o quasi, hanno…". Finalmente uno di sinistra onesto. In pratica ha detto che anche lui la pensa come Salvini, solo che preferisce tenerlo per sé.</p>
      <figure>
        <a href="https://www.dagospia.com/mediagallery/Dago_fotogallery-256113/1241206.htm">
          <img src="https://cdn-static.dagospia.com/img/foto/11-2019/corrado-augias-1241206.jpg"/>
        </a>
        <figcaption>CORRADO AUGIAS</figcaption>
      </figure>
      <p>Jantra</p>
      <p>
        <b>Lettera 16</b>
      </p>
      <p>Caro Dago, come sono ridotti male i 5 Stelle. Una volta mettevano ai voti sulla piattaforma Rousseau la scelta del candidato, adesso se partecipare o meno alle elezioni. Speriamo che Di Maio resista almeno il tempo necessario per portare a termine la decrescita felice del grillismo.</p>
      <p>U.Novecento</p>
      <p>
        <b>Lettera 17</b>
      </p>
      <p>Caro Dago, secondo Luca Sofri le opinioni di Vittorio Feltri sui cambiamenti climatici non sono supportate dai dati e derivano solo dell'osservazione di quello che è successo a Bergamo. E invece le carote che i grandi scienziati estraggono all'Antartide per studiare l'aria intrappolata nei ghiacci e capire com'era il clima migliaia di anni fa? Dicono qualcosa riguardo com'era in passato il clima dell'Australia, dell'Asia dell'Europa o dell'America? No. Si riferiscono soltanto ai pochi metri quadrati della zona in cui è stato effettuato il carotaggio e non ai 510 milioni di km² complessivi della superficie della Terra. E quindi sullo studio complessivo del clima globale hanno credibilità zero.</p>
      <p>Benlil Marduk</p>
      <figure>
        <a href="https://www.dagospia.com/mediagallery/Dago_fotogallery-256113/776030.htm">
          <img src="https://cdn-static.dagospia.com/img/foto/03-2016/la-testata-di-bonucci-all-arbitro-rizzoli-776030.jpg"/>
        </a>
        <figcaption>LA TESTATA DI BONUCCI ALL ARBITRO RIZZOLI</figcaption>
      </figure>
      <p>
        <b>Lettera 18</b>
      </p>
      <p>Ancelotti nella chiacchierata con Rizzoli,tra l’altro, dice “accetto l’errore di Giacomelli o di Rocchi ma non accetto l’errore del Var! “ a mio parere in questo calcio sempre più miliardario non è più possibile accettare errori. Solo la tecnologia totale, dopo aver risolto le problematiche legate al fuorigioco e al gol-non gol, può dirimere la questione del calcio di rigore dato o non dato. Sicuramente si avrebbe un’uniformita’ di trattamento mai riscontrata in passato. Come fa la tecnologia a risolvere il problema?</p>
      <p>Perché vogliamo sostituirci con chi ha le competenze giuste? L’ingegneria è a livelli altissimi! Sui calci di rigore si potrebbe avere la certezza di una decisione giusta o comunque uguale per tutti perché trova riscontro -ad esempio- in un database memorizzato da un computer. Discussioni, sospetti, errori sarebbero tutti archiviati e finalmente potremo avere un campionato di calcio senza veleni.</p>
      <p>Edoardo Donini</p>
    </article>
  </body>
</html>