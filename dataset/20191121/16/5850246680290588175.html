<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dac.parameter.sk/kalmart-nem-kellett-muteni-harom-honapot-kell-kihagynia"/>
    <meta property="og:site_name" content="Paraméter"/>
    <meta property="article:published_time" content="2019-11-21T16:05:00+00:00"/>
    <meta property="og:title" content="Kalmárt nem kellett műteni, három hónapot kell kihagynia"/>
    <meta property="og:description" content="Nem kellett megműteni, de így is legalább három hónapot kell kihagynia Kalmár Zsolt válogatott labdarúgónak, aki múlt pénteken Uruguay ellen, a Puskás Aréna avatómérkőzésén szenvedett bokatörést."/>
  </head>
  <body>
    <article>
      <h1>Kalmárt nem kellett műteni, három hónapot kell kihagynia</h1>
      <h2>Nem kellett megműteni, de így is legalább három hónapot kell kihagynia Kalmár Zsolt válogatott labdarúgónak, aki múlt pénteken Uruguay ellen, a Puskás Aréna avatómérkőzésén szenvedett bokatörést.</h2>
      <address>
        <time datetime="2019-11-21T16:05:00+00:00">21 Nov 2019, 16:05</time>
      </address>
      <blockquote>"Bár ez pályafutásom legsúlyosabb sérülése és hosszú kihagyás vár majd rám, jó hír volt, hogy nem kellett megműteni. A csont szerencsére nem mozdult el. Három hónap múlva talán már elkezdhetek edzeni. Az ilyen sérülések esetén viszont az előrejelzések nem mindig helytállóak"</blockquote>
      <p>- mondta a felvideksport.hu oldalnak a szlovák bajnokságban második helyen álló DAC középpályása.</p>
      <p>A magyarok 2-1-re kikaptak az új stadion nyitómeccsén a világranglistán ötödik uruguayi csapattól, Kalmár Zsoltot a 83. percben kellett lecserélni súlyos sérülése miatt.</p>
      <p>(MTI)</p>
    </article>
  </body>
</html>