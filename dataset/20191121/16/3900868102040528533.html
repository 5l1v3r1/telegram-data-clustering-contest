<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/entertainment/1562644/oi-coldplay-den-tha-pragmatopoiisoyn-periodeies-an-einai-epizimies-gia-to-periballon"/>
    <meta property="og:site_name" content="NOOZ."/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Οι Coldplay δεν θα πραγματοποιήσουν περιοδείες αν είναι επιζήμιες για το περιβάλλον"/>
    <meta property="og:description" content="Οι Coldplay αποφάσισαν να μην πραγματοποιήσουν την περιοδεία τους για την προώθηση του τελευταίου τους άλμπουμ λόγω ανησυχιών για τις επιπτώσεις που μπορεί να έχουν οι συναυλίες τους στο περιβάλλον, αναφέρει στην ιστοσελίδα του το BBC."/>
  </head>
  <body>
    <article>
      <h1>Οι Coldplay δεν θα πραγματοποιήσουν περιοδείες αν είναι επιζήμιες για το περιβάλλον</h1>
      <address>
        <time datetime="2019-11-21T16:00:00+00:00">21 Nov 2019, 16:00</time>
      </address>
      <p>
        <b>Οι Coldplay αποφάσισαν να μην πραγματοποιήσουν την περιοδεία τους για την προώθηση του τελευταίου τους άλμπουμ λόγω ανησυχιών για τις επιπτώσεις που μπορεί να έχουν οι συναυλίες τους στο περιβάλλον, αναφέρει στην ιστοσελίδα του το BBC.</b>
      </p>
      <p>"Παίρνουμε τον χρόνο μας για να δούμε πώς η περιοδεία μας μπορεί να έχει ενεργά ευεργετικό χαρακτήρα", δήλωσε στο BBC News ο αρχηγός του συγκροτήματος <b>Κρις Μάρτιν.</b></p>
      <p>"Όλοι μας πρέπει να βρούμε τον καλύτερο τρόπο για να κάνουμε την δουλειά μας", είπε ο ίδιος και πρόσθεσε ότι το συγκρότημα θέλει οι μελλοντικές του περιοδείες "να έχουν έναν θετικό αντίκτυπο".</p>
      <p>Η βρετανική μπάντα βρίσκεται στην πρωτεύουσα της Ιορδανίας, το Αμμάν, για δύο συναυλίες, οι οποίες θα μεταδοθούν live στο YouTube.</p>
      <p>Το συγκρότημα ταξίδεψε για τελευταία φορά ανά τον κόσμο στο πλαίσιο της περιοδείας του A Head Full of Dreams <b>πραγματοποιώντας 122 συναυλίες σε τέσσερις ηπείρους</b>, το 2016 και 2017.</p>
      <p>"Η επόμενη περιοδεία μας θα είναι η καλύτερη δυνατή εκδοχή της τελευταίας από περιβαλλοντικής πλευράς. <b>Θα απογοητευτούμε αν δεν είναι κλιματικά ουδέτερη",</b> δήλωσε ο Μάρτιν.</p>
      <p>Εξάλλου, οι Coldplay θα πραγματοποιήσουν μια και μοναδική συναυλία για τους θαυμαστές τους στο Μουσείο Φυσικής Ιστορίας στο Λονδίνο, στις 25 Νοεμβρίου. Όλα τα έσοδα από τη συναυλία αυτή θα διατεθούν σε μια περιβαλλοντική MKO.</p>
    </article>
  </body>
</html>