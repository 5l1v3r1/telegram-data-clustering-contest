<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/countryzanger-sam-hunt-gearresteerd-voor-dronken-rijden/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T16:56:04+00:00"/>
    <meta property="og:title" content="Countryzanger Sam Hunt gearresteerd voor dronken rijden"/>
    <meta property="og:description" content="Countryzanger Sam Hunt is donderdag in Nashville gearresteerd voor rijden onder invloed. De 34-jarige Body Like a Back Road-zanger werd in de vroege ochtenduren van de weg gehaald nadat hij naar verluidt een aantal keren op de verkeerde weghelft was beland, meldt Us Weekly."/>
  </head>
  <body>
    <article>
      <h1>Countryzanger Sam Hunt gearresteerd voor dronken rijden</h1>
      <address><time datetime="2019-11-21T16:56:04+00:00">21 Nov 2019, 16:56</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Countryzanger Sam Hunt is donderdag in Nashville gearresteerd voor rijden onder invloed. De 34-jarige Body Like a Back Road-zanger werd in de vroege ochtenduren van de weg gehaald nadat hij naar verluidt een aantal keren op de verkeerde weghelft was beland, meldt Us Weekly.</p>
      <p>Volgens de politie had de countryzanger grote moeite om in de goede baan te blijven rijden en overschreed hij meerdere keren de middenstreep van de weg voordat hij werd aangehouden. “Na het eerste contact was het op basis van de geur overduidelijk dat de verdachte alcohol had gebruikt. Hij had bovendien bloeddoorlopen en waterige ogen. Naast de bestuurder lagen twee lege bierblikjes.”</p>
      <p>Volgens de politie heeft Hunt ook toegegeven dat hij alcohol had gebruikt. Hunt kwam donderdag om 10.00 uur weer op vrije voeten na het betalen van een borgsom van 2500 dollar.</p>
      <p>BuzzE</p>
    </article>
  </body>
</html>