<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tennis.bg/article/federer-nadal-shte-ostane-v-istoriiata-kato-naj-velikiiat-igrach-v-tenisa/16756/"/>
    <meta property="og:site_name" content="Tennis.bg"/>
    <meta property="article:published_time" content="2019-11-21T16:09:00+00:00"/>
    <meta property="og:title" content="Федерер: Надал ще остане в историята като най-великият играч в тениса"/>
    <meta property="og:description" content="Роджър Федерер e на мнение, че Рафаел Надал ще остане най-великият в историята на тениса. В момента Маестрото има повече отличия в &quot;Шлема&quot; от него,…"/>
  </head>
  <body>
    <article>
      <h1>Федерер: Надал ще остане в историята като най-великият играч в тениса</h1>
      <address><time datetime="2019-11-21T16:09:00+00:00">21 Nov 2019, 16:09</time> by <a rel="author">Калоян Пламенов</a></address>
      <figure>
        <img src="https://tennis.bg/uploaded/thumbs/a430614de35f0f11fd196f45fe3b2131.jpg"/>
      </figure>
      <p>Роджър Федерер e на мнение, че Рафаел Надал ще остане най-великият в историята на тениса. В момента Маестрото има повече отличия в "Шлема" от него, но разликата е малка.<br/><br/>Към днешна дата швейцарецът е на турне в Южна Америка, където вече изигра два демонстративни мача срещу Александър Зверев и записа победа и загуба съответно в чилийската столица Сантяго и в аржентинската Буенос Айрес.<br/><br/>"И Новак, и Рафа, са невероятни играчи, но може би съм малко по-близък с Надал. Съперничеството между нас тримата е фантастично и се надявам да имаме още много мачове един срещу друг", коментира ветеранът.<br/><br/>"Срещите ми с Рафа на Уимбълдън и на "Ролан Гарос" бяха наистина страхотни, а срещу Новак имах прекрасни мачове както също на Уимбълдън, така и на финалите в Лондон". <br/><br/>"Рафа е страхотен играч. Честно казано едва ли някой си е мислел, че сега отново ще бъде първа ракета в света, но ето, че той е на върха. Надал е наистина един велик шампион и дори аз съм научил доста неща от него".<br/><br/>"Отписваха го не веднъж и два пъти, но той опровергаваше всичко на корта и печелеше големи трофеи. Той ще остане в историята като може би най-великият играч", каза още швейцарският тенисист.</p>
      <related>
        <h4>Виж още:</h4>
        <a href="https://tennis.bg/article/federer-napravih-nedopustimi-greshki-bez-tiah-mozheh-i-da-spechelia-tozi-mach/16709/"/>
        <a href="https://tennis.bg/article/federer-predi-misleh-che-shte-igraia-do-35-36-no-sega-izobshto-ne-mislia-za-spirane/16730/"/>
        <a href="https://tennis.bg/article/federer-pobedi-zverev-v-chili-dvamata-spretnaha-strahotno-shou-video/16739/"/>
      </related>
    </article>
  </body>
</html>