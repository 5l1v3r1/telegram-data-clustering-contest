<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Sadownictwo/191129818-Pranie-brudnych-pieniedzy-Agent-Tomek-z-zarzutami.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-21T16:41:58+00:00"/>
    <meta property="og:title" content="Pranie brudnych pieniędzy. Agent Tomek z zarzutami"/>
    <meta property="og:description" content="Prokuratura Regionalna w Białymstoku przedstawiła sześć zarzutów byłemu posłowi PiS i byłemu agentowi CBA Tomaszowi K. Sprawa dotyczy m.in. udziału w zorganizowanej grupie przestępczej i prania brudnych pieniędzy - informuje Onet.pl"/>
  </head>
  <body>
    <article>
      <h1>Pranie brudnych pieniędzy. Agent Tomek z zarzutami</h1>
      <address><time datetime="2019-11-21T16:41:58+00:00">21 Nov 2019, 16:41</time> by <a rel="author">p.mal</a></address>
      <p>
        <b>Prokuratura Regionalna w Białymstoku przedstawiła sześć zarzutów byłemu posłowi PiS i byłemu agentowi CBA Tomaszowi K. Sprawa dotyczy m.in. udziału w zorganizowanej grupie przestępczej i prania brudnych pieniędzy - informuje Onet.pl</b>
      </p>
      <p>Łącznie byłemu agentowi CBA i byłemu posłowi PiS postawiono sześć zarzutów. </p>
      <p>- Dotyczą one m.in. udziału w zorganizowanej grupie przestępczej, przywłaszczenia wspólnie i w porozumieniu z innymi osobami mienia w łącznej kwocie około 10 milionów złotych oraz oszustwa w związku z nienależnym przyznaniem dotacji w kwocie ponad 39 milionów, a także przestępstwa prania pieniędzy w kwocie dwóch mln zł - przekazał rzecznik prasowy Prokuratury Regionalnej w Białymstoku Paweł Sawoń.</p>
      <p>Zarzuty dotyczą działalności w Europejskim Centrum Wsparcia Społecznego Helper. Początkowo stowarzyszenie prowadziła żona Tomasza K. Gdy się wycofała, jej obowiązku przejął on sam.</p>
      <p>Z funkcji prezesa stowarzyszenia zrezygnował w styczniu 2018 roku. Decyzja zapadła po wstrzymaniu przez wojewodę warmińsko-mazurskiego finansowania dwóch środowiskowych domów samopomocy w Olsztynie i Jedwabnie, prowadzonych przez to stowarzyszenie.</p>
      <p>Wypłata została wstrzymana, ponieważ negatywnie zakończyły się przeprowadzone kontrole finansowe.</p>
      <p>Więcej: <a href="https://bialystok.onet.pl/agent-tomek-z-szescioma-zarzutami-prokuratura-wymienia-zorganizowana-grupa/bf943fn">Onet.pl</a></p>
    </article>
  </body>
</html>