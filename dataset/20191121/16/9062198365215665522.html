<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383846/trumptan-kendine-notlu-hatirlatma"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T16:08:00+00:00"/>
    <meta property="og:title" content="Trump'tan kendine notlu hatırlatma"/>
    <meta property="og:description" content="ABD Başkanı Donald Trump' yine gündeme damgasını vurdu. Kendisi hakkındaki azil soruşturmasında verilen ifadeleri dinlerken keçeli kalemle notlar alması görüntülere sahne oldu..."/>
  </head>
  <body>
    <article>
      <h1>Trump'tan kendine notlu hatırlatma</h1>
      <h2>ABD Başkanı Donald Trump' yine gündeme damgasını vurdu. Kendisi hakkındaki azil soruşturmasında verilen ifadeleri dinlerken keçeli kalemle notlar alması görüntülere sahne oldu...</h2>
      <address>
        <time datetime="2019-11-21T16:08:00+00:00">21 Nov 2019, 16:08</time>
      </address>
      <p>Azil süreci devam eden ABD Başkanı Donald Trump'ın, "Beyaz Saray'ı en fazla kaygılandıran tanık" olarak nitelenen ABD'nin Avrupa Birliği elçisi Gordon Sondland'ı televizyondan dinlerken keçeli kalemle notlar aldığı ortaya çıktı.</p>
      <p>Trump daha sonra Beyaz Saray'ın bahçesinde bu notlarını gazetecilere okudu. Büyük harflerle yazılan notlarda "Hiçbir şey istemiyorum. Hiçbir şey istemiyorum. Quid pro quo (verilen bir şey karşılığında alınan bir şey) istemiyorum. (Ukrayna Cumhurbaşkanı) Zelinsky'e doğru olan şeyi yapmasını söyle. ABD Başkanı'nın son sözü bu" yazıyor.</p>
      <p>Trump'la Sonland arasında geçen konuşmaya atfen alınan bu notlarda Trump'ın Ukrayna Cumhurbaşkanı Zelenskiy'nin adını yanlış yazdığı görülüyor.</p>
      <p>ABD Başkanı Donald Trump'ın, kendisi hakkındaki azil soruşturmasında verilen ifadeleri dinlerken keçeli kalemle notlar aldığı ortaya çıktı. Trump daha sonra Beyaz Saray'ın bahçesinde bu notlarını gazetecilere okudu, Ukrayna Cumhurbaşkanı'na şahsi çıkarları için baskı yaptığı iddialarını reddetti.</p>
      <figure>
        <img src="https://www.milligazete.com.tr/sites/71/uploads/2019/11/21/fa-9038-wx31-1.jpg?"/>
      </figure>
      <p>
        <b>Hiçbir şey istemiyorum</b>
      </p>
      <p>Trump'ın aldığı notta, "Hiçbir şey istemiyorum. Hiçbir şey istemiyorum. Quid pro quo (verilen bir şey karşılığında alınan bir şey) istemiyorum. (Ukrayna Cumhurbaşkanı) Zelinsky'e doğru olan şeyi yapmasını söyle. ABD Başkanı'nın son sözü bu." ifadeleri yer aldı.</p>
      <p>
        <b>Ukrayna Cumhurbaşkanı'nın adını yanlış yazdı</b>
      </p>
      <p>Bu arada Trump'ın, aldığı notta Ukrayna Cumhurbaşkanı Zelenskiy'nin adını yanlış yazdığı görüldü. Ayrıca Amerikan medyası, Trump'ın kaderini değiştirecek bu süreçte basının karşısına hazırlıksız çıkması da eleştiri konusu oldu.</p>
      <figure>
        <img src="https://www.milligazete.com.tr/sites/71/uploads/2019/11/21/1574324829202-afds.jpg?"/>
      </figure>
      <p>
        <b>Yazım hatalarına bir yenisini daha ekledi</b>
      </p>
      <p>Amerikan medyasında yer alan yorumlarda Trump'ın, 'kaderini etkileyecek bir soruşturmada medyanın karşısına alelacele alınmış notlarla çıkması' yadırganırken spin.com sitesi notları ABD Başkanı'nın zaman zaman yazım yanlışları içeren Twitter mesajlarına benzetti.</p>
      <p>Site, "Öfkeyle yazılmış Twitter mesajları gibi. Her şey aynı sadece internet bağlantısı yok. Trump dijitalden analoğa geçti" dedi.</p>
      <p>Trump'ın, 3 Kasım 2020'de ABD'de yapılacak başkanlık seçiminde olası Demokrat adaylardan Joe Biden ve oğlu Hunter Biden'ı soruşturmaları için Ukrayna'ya askeri yardımı kesmekle suçlanıyor.</p>
    </article>
  </body>
</html>