<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103340/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T16:12:01+00:00"/>
    <meta property="og:title" content="Нижня палата парламенту Франції ратифікувала протокол про вступ Північної Македонії в НАТО"/>
    <meta property="og:description" content="Країни-члени НАТО не встигнуть завершити процес ратифікації вступу Північної Македонії до грудневої зустрічі лідерів у Лондоні."/>
  </head>
  <body>
    <article>
      <h1>Нижня палата парламенту Франції ратифікувала протокол про вступ Північної Македонії в НАТО</h1>
      <address>
        <time datetime="2019-11-21T16:12:01+00:00">21 Nov 2019, 16:12</time>
      </address>
      <p>Нижня палата парламенту Франції ратифікувала протокол про членство Північної Македонії в НАТО.</p>
      <p>Як повідомляє "Європейська правда", про це заявив глава МЗС Північної Македонії Нікола Дімітров.</p>
      <p>"Національна Асамблея ратифікувала Протокол Північноатлантичного договору про приєднання Північної Македонії. Ми сподіваємось на подальшу співпрацю як союзники та друзі", - написав Дімітров.</p>
      <figure>
        <iframe data-src="https://twitter.com/Dimitrov_Nikola/status/1197492918250029056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Протокол ще має ратифікувати верхня палата французького парламенту – Сенат.</p>
      <p>Цього тижня стало відомо, що країни-члени НАТО <b><a href="https://www.eurointegration.com.ua/news/2019/11/19/7103218/">не встигнуть завершити</a></b> процес ратифікації вступу Північної Македонії до грудневої зустрічі лідерів у Лондоні.</p>
      <p>Протокол досі не ратифікувала Іспанія, У США документ вже <b><a href="https://www.eurointegration.com.ua/news/2019/10/23/7102175/">затверджений</a></b> Конгресом, але не підписаний президентом, та сама ситуація в Ісландії. В Нідерландах депутати теж вже схвалили протокол, очікується формальне схвалення королем.</p>
      <p>Нагадаємо, 12 лютого уряд у Скоп’є офіційно повідомив <b><a href="https://www.eurointegration.com.ua/news/2019/02/13/7092757/">про зміну назви Македонії</a> </b>на Республіка Північна Македонія.</p>
      <p>Греція роками блокувала членство Македонії у НАТО, вважаючи, що її назва містить територіальні претензії.</p>
      <p>
        <b>Читайте детальніше: <a href="https://www.eurointegration.com.ua/articles/2019/02/7/7092512/">"Шлях до НАТО: як Македонія вирвалася з кола "друзів РФ" та стає членом Альянсу".</a></b>
      </p>
    </article>
  </body>
</html>