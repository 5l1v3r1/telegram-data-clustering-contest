<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/yelizaveta_ii_primiryala_stilniy_rozheviy_kostyum_dlya_urochistoyi_podiyi_foto_n1237463"/>
    <meta property="og:site_name" content="24 Канал"/>
    <meta property="article:published_time" content="2019-11-21T16:57:00+00:00"/>
    <meta property="og:title" content="Єлизавета ІІ приміряла стильний рожевий костюм для урочистої події: фото"/>
    <meta property="og:description" content="Королева Єлизавета ІІ не припиняє зачаровувати громадськість своїми публічними виходами. Днями Її Величність стала запрошеною гостею на урочистій події у Лондоні, де постала у стильному рожевому костюмі."/>
  </head>
  <body>
    <article>
      <h1>Єлизавета ІІ приміряла стильний рожевий костюм для урочистої події: фото</h1>
      <address><time datetime="2019-11-21T16:57:00+00:00">21 Nov 2019, 16:57</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Королева Єлизавета ІІ не припиняє зачаровувати громадськість своїми публічними виходами. Днями Її Величність стала запрошеною гостею на урочистій події у Лондоні, де постала у стильному рожевому костюмі.</b>
      </p>
      <p>93-річна Єлизавета ІІ не припиняє вражати своїх прихильників активною участю у світських та офіційних заходах. Її Величність поки не маю наміру передавати трон, відтак із задоволенням виконує свої обов'язки. Та навіть річниця весілля з принцом Філіпом не стала королеві на заваді. В особливий день, 20 листопада, Єлизавета ІІ прийшла на вручення премій Chatham House Prize, чим неабияк здивувала британців.</p>
      <blockquote>Читайте також: <a href="https://24tv.ua/lifestyle/yelizaveta_ii_i_prints_filip_svyatkuyut_72_richnitsyu_vesillya_yak_podruzhzhya_privitali_chleni_simyi_n1236860">Річниця весілля Єлизавети II і принца Філіп: як подружжя привітали члени королівської сім'ї</a></blockquote>
      <p>Відомо, що церемонія пройшла в Королівському інституті міжнародних відносин, що у Лондоні. Відтак Її Величність не змогла пропустити подію та стала головною гостею вечора. </p>
      <p>Для свого виходу Єлизавета ІІ підібрала світло-рожевий костюм, який складався із піджака на ґудзиках і спідниці прямого крою. Замість класичних білих рукавичок британська королева підібрала нюдові, які чудово підійшли до її вбрання. Не відмовилась монарх і від традиційних аксесуарів – символічної брошки з фіолетовим каменем та маленькими діамантами і чорної сумки. Взуття на стійких підборах завершили елегантний look Єлизавети ІІ. </p>
      <figure>
        <img src="https://24tv.ua/resources/photos/news/620_DIR/201911/1237463_10179965.jpg?201911163026"/>
        <figcaption>Чарівна Єлизавета ІІ / Getty Images</figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1237463_10179952.jpg?201911163026"/>
        <figcaption>Єлизавета ІІ на урочистій події у Лондоні / Getty Images</figcaption>
      </figure>
      <p>Цікаво, що зазвичай Єлизавета ІІ не боїться експериментувати із кольорами. Її Величність і в 93 роки постає перед громадськістю у костюмах чи пальтах ледь не всіх кольорів веселки. Ймовірно, таким чином королева виконує настанову своєї матері, яка змалку вчила її, що монарх повинен ефектно виділятись у натовпі. Та навіть світле вбрання, яке, до прикладу, Єлизавета ІІ продемонструвала на урочистій церемонії у Лондоні, привернуло увагу всіх гостей Chatham House Prize.</p>
      <figure>
        <img src="https://24tv.ua/resources/photos/news/620_DIR/201911/1237463_10180009.jpg?201911163505"/>
        <figcaption>Яскраві образи королеви Єлизавети ІІ / Pinterest</figcaption>
      </figure>
    </article>
  </body>
</html>