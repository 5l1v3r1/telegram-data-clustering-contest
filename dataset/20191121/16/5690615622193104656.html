<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837069-u-kremli-zayavili-scho-pretenziyi-kiyeva-schodo-peredanikh-rf-korabliv-ne-vplinut-na-samit-u-parizhi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T16:14:00+00:00"/>
    <meta property="og:title" content="У Кремлі заявили, що претензії Києва щодо переданих РФ кораблів не вплинуть на саміт у Парижі"/>
    <meta property="og:description" content="КИЇВ. 21 листопада. УНН. Претензії України щодо відсутності сантехніки на переданих РФ Україні кораблях не можуть вплинути на плани проведення саміту …"/>
  </head>
  <body>
    <article>
      <h1>У Кремлі заявили, що претензії Києва щодо переданих РФ кораблів не вплинуть на саміт у Парижі</h1>
      <address><time datetime="2019-11-21T16:14:00+00:00">21 Nov 2019, 16:14</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Претензії України щодо відсутності сантехніки на переданих РФ Україні кораблях не можуть вплинути на плани проведення саміту “нормандської четвірки”, вважає прес-секретар президента РФ Дмитро Пєсков, пише <b>УНН</b> з посиланням на російське агентство ТАСС.</p>
      <p>“Думаю, що вплинути (претензії) не можуть”, — сказав представник Кремля журналістам в четвер. Він нагадав, що “на цей рахунок вже було надано роз’яснення ФСБ”.</p>
      <p>Як писав <b>УНН</b> раніше, повернуті Росією кораблі ВМС “Нікополь”, “Бердянськ” і “Яни Капу” відремонтують протягом трьох місяців. Про це заявив Президент України Володимир Зеленський під час робочої поїздки до Миколаївської області. Зеленський <a href="https://www.unn.com.ua/uk/news/1836938-povernuti-z-rosiyskogo-polonu-korabli-vidremontuyut-protyagom-trokh-misyatsiv-prezident">повідомив</a>, що на кораблях частково відсутнє обладнання та озброєння.</p>
      <p>“Те, що ми побачили: справді частково не вистачає обладнання, бракує частини озброєння. Буде розслідування. Ми побачимо всі деталі”, — наголосив він.</p>
    </article>
  </body>
</html>