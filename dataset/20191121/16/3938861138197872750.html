<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_dinamo-oskarzhuvatime-pokarannya-za-skandalnij-match-proti-sahtarya/939259"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T16:03:00+00:00"/>
    <meta property="og:title" content="&quot;Динамо&quot; оскаржуватиме покарання за скандальний матч проти &quot;Шахтаря&quot;"/>
    <meta property="og:description" content="Футбольний клуб &quot;Динамо&quot; не згідний з отриманим покаранням від КДК УАФ за скандальний матч в Харкові проти &quot;Шахтаря&quot; &quot;Зазначене рішення є яскравим прикладом вибіркового футбольного правосуддя, оскільки воно було прийняте всупереч принципам повноти, об'єктивності та всебічності розгляду ..."/>
  </head>
  <body>
    <article>
      <h1>"Динамо" оскаржуватиме покарання за скандальний матч проти "Шахтаря"</h1>
      <address><time datetime="2019-11-21T16:03:00+00:00">21 Nov 2019, 16:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939259_w_300.jpg?v=0"/>
        <figcaption>В "Динамо" не погоджуються з отриманим покаранням</figcaption>
      </figure>
      <p>Футбольний клуб "Динамо" не згідний з отриманим покаранням від КДК УАФ за скандальний матч в Харкові проти "Шахтаря"</p>
      <p>"Зазначене рішення є яскравим прикладом вибіркового футбольного правосуддя, оскільки воно було прийняте всупереч принципам повноти, об'єктивності та всебічності розгляду справ і з порушенням усталеної дисциплінарної практики органів УАФ та УЄФА.</p>
      <p>До сих пір не закінчене розслідування кримінального провадження за фактами подій на ОСК "Металіст", що унеможливлює визначення винуватості або невинуватості осіб – ймовірних порушників.</p>
      <p>На наші неодноразові усні та письмові запити на адресу команди-господаря матчу та офіційного телемовника ТРК Футбол щодо надання відео та аудіоматеріалів матчу, жодних відповідей не надійшло. Більше того, при розгляді справи КДК УАФ проігнорував цю аргументацію нашого клубу та відмовив у клопотанні про надання доказів, чим грубо порушив принцип повноти розгляду.</p>
      <blockquote>До сих під не закінчене розслідування за фактами подій в Харкові</blockquote>
      <p>Окрім того, рішення про покарання у вигляді проведення домашнього матчу без глядачів за ймовірні порушення, які могли мати місце під час виїзної гри – є безпрецедентним, оскільки практика вітчизняних та європейських дисциплінарних органів свідчить про застосування подібних санкцій винятково щодо наступних виїзних матчів.</p>
      <p>Безсумнівно, таке неправомірне рішення буде оскаржене нашим клубом у визначені регламентні строки. Це буде зроблене з єдиною метою – встановлення істини у цій непростій справі, оскільки неможливо прийняти об'єктивне рішення про винуватість або невинуватість клубу та інших осіб без повного та всебічного розслідування обставин інциденту"- повідомляє офіційний сайт<a href="http://www.fcdynamo.kiev.ua/ru/allnews/news/ofitsiyna_zayava_stosovno_rishennya_kdk_uaf_schodo_matchu_fk_shakhtar_fk_dinamo/?fbclid=IwAR3XLHEEFl0kxaPxli9Rl4Kh1XHPoz1ciiV5JVOQkxQD_QGKu3XISDdPFuY"> "біло-синіх"</a></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_stalo-vidomo-yaku-diskvalifikaciyu-otrimav-tajson-za-nepristojnij-zhest-v-bik-faniv-dinamo/939187"/>
      </related>
      <blockquote>На 70-й хвилині матчу Шахтар – Динамо арбітр поєдинку Микола Балакін зупинив поєдинок через вигуки фанатів киян на адресу Тайсона. Бразилець вважав, що його образили на расистському ґрунті, показав кривдникам середній палець та був вилучений з поля.</blockquote>
    </article>
  </body>
</html>