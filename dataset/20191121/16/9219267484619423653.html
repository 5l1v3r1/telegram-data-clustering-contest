<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392078-%d7%aa%d7%99%d7%a7%d7%99-%d7%a0%d7%aa%d7%a0%d7%99%d7%94%d7%95"/>
    <meta property="og:site_name" content="סרוגים"/>
    <meta property="article:published_time" content="2019-11-21T16:09:13+00:00"/>
    <meta property="og:title" content="כך הכרעת היועמ&quot;ש תסחרר את המערכת הפוליטית"/>
    <meta property="og:description" content="ראש הממשלה נשאר בתפקידו, אך ייאלץ להתפטר מהתיקים שבידו, העתירות שיוגשו לבג&quot;ץ מצד שני הצדדים ולמה ההליכה לבחירות עוזרת לנתניהו? ההכרע...."/>
  </head>
  <body>
    <article>
      <h1>כך הכרעת היועמ"ש תסחרר את המערכת הפוליטית</h1>
      <h2>ראש הממשלה נשאר בתפקידו, אך ייאלץ להתפטר מהתיקים שבידו, העתירות שיוגשו לבג"ץ מצד שני הצדדים ולמה ההליכה לבחירות עוזרת לנתניהו? ההכרעה של היועמ"ש משליכה על המערכת הפוליטית</h2>
      <address><time datetime="2019-11-21T16:09:13+00:00">21 Nov 2019, 16:09</time> by <a rel="author">, חדשות סרוגים</a></address>
      <p>הפעם הראשונה בהיסטוריה:<u><a href="https://www.srugim.co.il/383434-%d7%90%d7%97%d7%a8%d7%99-%d7%94%d7%a9%d7%99%d7%9e%d7%95%d7%a2-%d7%90%d7%9c%d7%95-%d7%94%d7%97%d7%9c%d7%98%d7%95%d7%aa-%d7%94%d7%99%d7%95%d7%a2%d7%9e%d7%a9-%d7%91%d7%aa%d7%99%d7%a7%d7%99-%d7%a0%d7%aa"> היועץ המשפטי לממשלה</a></u>, צפוי למסור הערב (חמישי) את <u><a href="https://www.srugim.co.il/392080-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%91-1930-%d7%90%d7%a4%d7%a8%d7%a1%d7%9d-%d7%90%d7%aa-%d7%94%d7%97%d7%9c%d7%98%d7%aa%d7%99-%d7%91%d7%aa%d7%99%d7%a7%d7%99-%d7%a0%d7%aa%d7%a0%d7%99">החלטתו הדרמטית</a></u> בתיקים נגד <u><a href="https://www.srugim.co.il/391327-%d7%a0%d7%aa%d7%a0%d7%99%d7%94%d7%95-%d7%a0%d7%a2%d7%a8%d7%9a-%d7%9c%d7%91%d7%97%d7%99%d7%a8%d7%95%d7%aa-%d7%9c%d7%90-%d7%99%d7%aa%d7%a7%d7%99%d7%99%d7%9e%d7%95-%d7%a4%d7%a8%d7%99%d7%99%d7%9e%d7%a8">ראש הממשלה נתניהו</a></u> החשוד במסגרת תיקי 1000, 2000 ו- 4000, בעבירות של שוחד, מרמה והפרת אמונים. ומה זה אומר ברמה הפוליטית? הנה כמה הסברים:</p>
      <p>כתב האישום יוגש לבית המשפט כמו ברוב מוחלט של המקרים בימים הקרובים עד חודש לכל המאוחר מרגע ההודעה. כל עוד לא הוגש כתב האישום, נתניהו לא יהיה חייב להתפטר מהתיקים הרבים בהם הוא מחזיק: רווחה, חקלאות, בריאות ותפוצות. אך מייד לאחר מכן ייאלץ להעביר את התיקים ברשותו לחבריו בכנסת. <u><a href="https://www.srugim.co.il/182941-%d7%9e%d7%99-%d7%99%d7%97%d7%9c%d7%99%d7%a3-%d7%90%d7%95%d7%aa%d7%95-%d7%a0%d7%aa%d7%a0%d7%99%d7%94%d7%95-%d7%9e%d7%95%d7%95%d7%aa%d7%a8-%d7%a2%d7%9c-%d7%aa%d7%99%d7%a7-%d7%94%d7%aa%d7%a7%d7%a9%d7%95">בליכוד יש כמה וכמה מאוכזבים</a></u> שמצפים בעת הזו לקבל תיק לידיהם.</p>
      <p>כבר בהתחלה נציין כי נתניהו לא חייב להתפטר מתפקידו כראש הממשלה במידה ומוגש נגדו כתב אישום, ויכול לחכות להכרעת בית המשפט ואף לפסק דין חלוט במקרה של ערעור.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>הפגנת תומכי נתניהו (צילום: רן כרמי בוזגלו)</p>
      <h3>עתירות לבג"ץ: לחייב התפטרות מהממשלה, נגד התפטרות מהתיקים</h3>
      <p>במערכת המשפטית והפוליטית צופים כמה עתירות שיוגשו לבג"ץ מצד אחד נגד עצם הישארותו במשרד ראש הממשלה. במצב המורכב כעת, ראש הממשלה לא מתפטר וגם אין מי שיפטר אותו, בעקבות זאת עמותה או אדם פרטי תובעים את פיטוריו בבג"ץ. "הסיכוי של עתירה כזו לא רב", מעריך לסרוגים יועץ משפטי בכנסת.</p>
      <p>מצד שני יכול ראש הממשלה לעתור גם הוא על ההכרח להתפטר מתפקיד השרים בהם הוא מחזיק, בעוד הוא עומד בראשות הממשלה.</p>
      <figure>
        <img src="https://www.srugim.co.il/i/wp-content/uploads/2019/02/F190221TNFF06__w1980.jpg"/>
      </figure>
      <h4>עוד באותו נושא</h4>
      <h4>אחרי כתב אישום: נתניהו יצטרך לוותר על תיק הבטחון</h4>
      <p>לכתבה המלאה בסרוגים &gt;<br/>7</p>
      <p>את ההתפלפלות לומדים מפסק דין 'פנחסי' הנוגע לתפקיד השר או לפרסונה. במילים אחרות, האם אדם המואשם בפלילים, אינו יכול להיות בעל תפקיד ביצועי ולכן אינו יכול להיות שר, או שאם הוא כבר בתפקיד הכי ביצועי כראש הממשלה, הוא גם יכול לשמש בתפקיד ביצועי במשרדי הממשלה.</p>
      <p>האם נתניהו שכבר משמש כראש ממשלה יכול להמשיך גם להחזיק בתיקים הנוספים או שנתניהו אמנם יוכל להמשיך להחזיק במשרת ראש הממשלה, אך ללא יכולת להשפיע במשרדים השונים. מצד שני, אי אפשר לומר כי מי שמשמש ראש ממשלה, עם שליטה במשרד ראש הממשלה האחראי על שלל נושאים בטחוניים, כלכליים ואזרחיים, לא יוכל להחזיק בנוסף גם בהחלטות בתחומים אחרים, ובפרט כשלשון החוק בעניינו של ראש הממשלה ברורה.</p>
      <p>לפיו, 18 (ד): "לא הועבר ראש הממשלה מכהונתו לפי סעיף זה ופסק הדין כאמור בסעיף קטן (א) נעשה סופי, תיפסק כהונתו של ראש הממשלה ויראו את הממשלה כאילו התפטרה ביום שבו פסק הדין נעשה סופי."</p>
      <p>מכיון שנתניהו כבר הצהיר כי לא יתפטר במקרה של הגשת כתב אישום, נראה כי כמו כל סוגיה נפיצה בזמן כהונתו, גם השאלה הזו תגיע להכרעת בית המשפט העליון, בעתירה לבג"צ שתוגש לאחר ההכרעה בדבר כתב אישום.</p>
      <h3>המשפט יתעכב עד לאחר הרכבת הממשלה הבאה</h3>
      <p>במקביל,  אחרי הגשת כתב האישום לבית המשפט, יחלו להיספר 30 הימים שבהם נתניהו יוכל לבקש חסינות מהכנסת. עם זאת, נתניהו ככל הנראה לא יבקש במצבו הפוליטי, ערב יציאה לבחירות שלישיות את החסינות, זאת מכיוון שבשלב הזה אין כנסת יציבה.</p>
      <p>בנוסף, בית המשפט מנוע מלהתחיל במשפט נגד נתניהו, עד הקמת ממשלה וכינון ועדת כנסת שתעניק את החסינות לנתניהו, במידה ויבקש ואל על ידי הוועדה המסדרת שלפי חוק הכנסת, סעיף 3 מקנה לה "סמכויות ועדת הכנסת הנוגעות לסדרי הבית ולדיוני הכנסת" בלבד.</p>
      <p>כלומר, בקשת החסינות לא מונעת מהיועמ"ש להגיש כתב אישום, אלא מונעת את התהליך של התחלת המשפט בעצם הגשת כתב אישום.</p>
      <h3>מנדלבליט יכריע את ממשלת האחדות</h3>
      <p>מנדלבליט שלא בשליטתו, יכול להכריע את גורלה של ממשלת האחדות. בכחול לבן הצהירו כי לא יישבו תחת ראש ממשלה עם כתב אישום, עם זאת בפרקליטות הכריעו רק בשעות האחרונות על זהות העבירה בה יואשם נתניהו בתיק 4000, הכבד ביותר מבין השלושה – האם ההחלטה תשנה את דעתם במידה ויוקל האישום משוחד? במידה וכן, בתרחיש הכי אופטימי יוכלו לשבת עם ראש הממשלה בממשלתו.</p>
    </article>
  </body>
</html>