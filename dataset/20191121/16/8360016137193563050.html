<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pikio.pl/jaroslaw-pinkas-2111192-so-tyton/"/>
    <meta property="og:site_name" content="Pikio"/>
    <meta property="article:published_time" content="2019-11-21T16:35:00+00:00"/>
    <meta property="og:title" content="Pinkas przedstawił swój plan na przyszłość: &quot;Alkohol powinien być droższy, papierosy powinny być ekstremalnie drogie&quot;"/>
    <meta property="og:description" content="Jarosław Pinkas wypowiedział się na temat akcyzy na używki. Dąży do tego, żeby je podnieść. Wszystko po to, aby choroby z nimi związane przestały być problemem."/>
  </head>
  <body>
    <article>
      <h1>Pinkas przedstawił swój plan na przyszłość: "Alkohol powinien być droższy, papierosy powinny być ekstremalnie drogie"</h1>
      <address><time datetime="2019-11-21T16:35:00+00:00">21 Nov 2019, 16:35</time> by <a rel="author" href="https://pikio.pl/autor/aleksandramatlak/" target="_blank">Aleksandra Matlak</a></address>
      <p>
        <b>Jarosław Pinkas podczas Światowego Dnia Rzucania Palenia wypowiedział się na temat rządowych planów podwyższenia akcyzy na papierosy i alkohole. Główny Inspektor Sanitarny jest zdania, że te podatki powinny pójść w górę, aby znacznie ograniczyć spożycie tych substancji na terenie kraju. Wszystko w imię zdrowia Polaków.</b>
      </p>
      <p><a href="https://pikio.pl/tag/jaroslaw-pinkas/">Jarosław Pinkas</a> zajął stanowisko w sprawie akcyzy na używki. Jego wypowiedź powiązana była z obchodzonym Światowym Dniem Rzucania Palenia oraz z ostatnią podwyżką akcyzy na papierosy. Główny Inspektor Sanitarny był bezlitosny - powiedział, że ze względu na zdrowie Polaków używki powinny zostać solidnie opodatkowane.</p>
      <h3>Jarosław Pinkas nawołuje do rzucania palenia</h3>
      <p>- Musimy być krajem pryncypialnym i doprowadzić do sytuacji, żeby Polska w 2030 r. była wolna od <a href="https://pikio.pl/tag/tyton/">tytoniu</a> - powiedział Jarosław Pinkas podczas konferencji prasowej.</p>
      <p>Mówił o zagrożeniach związanych z paleniem, między innymi o raku płuc oraz o chorobach układu krwionośnego, które w Polsce wciąż zbierają krwawe żniwo. Chociaż procentowo sytuacja w Polsce uległa znacznej poprawie od roku 2011, kiedy regularnie paliło aż 31 proc. Polaków, obecne 21 proc. palących w społeczeństwie nie jest dla niego do końca satysfakcjonującym wynikiem. W związku z wyjątkową okazją, jaką jest Dzień Rzucania Palenia, Jarosław Pinkas przypomniał też o przerażających statystykach.</p>
      <p>- To bardzo ważny dzień, w którym inspirujemy Polaków do tego, żeby rzucili zgubny nałóg. Palenie papierosów jest zgubnym nałogiem - 70 tys. zgonów w ciągu roku, ogromne koszty systemu opieki zdrowotnej na leczenie chorób odtytoniowych. Nie stać nas na to, żeby wydawać ogromne pieniądze na to, co sami sobie zapracowaliśmy. Nie musimy chorować na choroby odtytoniowe - powiedział Główny Inspektor Sanitarny.</p>
      <h3>Palenie powoduje wiele chorób i może być przyczyną śmierci</h3>
      <p>Koszty leczenia to kropla w morzu problemów, jakie powodują <a href="https://pikio.pl/tag/papierosy/">papierosy</a> i alkohol. Co 30 sekund na świecie ucinana jest kolejna kończyna - a wszystko własnie przez tytoń i cukrzycę. Około 50 proc. Polaków umiera z powodu chorób układu sercowo-naczyniowego, a każdego roku 90 tys. Polaków umiera na zawał serca, kolejną przypadłość bezpośrednio związaną z konsumpcją używek.</p>
      <p>
        <b>Dzisiaj grzeje: 1. <a href="https://lelum.pl/rodzice-211119-zs-smierc-dziecka/">Udawali śmierć własnego dziecka, by wzbudzić współczucie. Zapomnieli o jednym ważnym szczególe</a></b>
      </p>
      <p>
        <b>2. <a href="https://pikio.pl/mama-2011192-so-badanie-usg/">Ślad po niej zaginął po wybuchu wielkiej afery. Są doniesienia o Jolancie Pieńkowskiej</a></b>
      </p>
      <p>- Naprawdę jest o co walczyć. Palenie tytoniu jest jednym ze znanych, chyba najlepiej rozpoznanych czynników ryzyka chorób układu sercowo-naczyniowego, ale na szczęście jest to czynnik modyfikowalny, zależny od nas - powiedział prezes Polskiego Towarzystwa Kardiodiabetologicznego płk prof. Leszek Markuszewski.</p>
      <p>Deklaracje jakoby Polska do 2030 miała być wolna od dymu tytoniowego być może brzmią jak ambitny plan, ale przy obecnej tendencji spadkowej nie są tak bardzo dalekie od rzeczywistości, zwłaszcza biorąc pod uwagę rosnące opłaty za paczkę papierosów.</p>
      <p>
        <b>Najlepsze newsy dnia:</b>
      </p>
      <ol>
        <li>
          <b>
            <a href="https://pikio.pl/corka-2111192-bm-serce/">Córeczka urodziła się z sercem na wierzchu. Zdjęcie nie dla wrażliwych</a>
          </b>
        </li>
        <li>
          <b>
            <a href="https://pikio.pl/dziecko-211119-bc-noc-droga/">W nocy zobaczył małe dziecko na drodze. Podszedł bliżej i nogi się pod nim ugięły, widok będzie go prześladował do końca życia</a>
          </b>
        </li>
        <li>
          <b>
            <a href="https://pikio.pl/pies-2111192-bm-rodzina/">Zrozpaczona rodzina pochowała psa. Za 14 godzin usłyszeli drapanie do drzwi i pobledli</a>
          </b>
        </li>
        <li>
          <b>
            <a href="https://wtv.pl/emerytura-z-funduszu-koscielnego">Nowy pomysł na sfinansowanie emerytur. Kościołowi się nie spodoba</a>
          </b>
        </li>
        <li>
          <b>
            <a href="https://www.biznesinfo.pl/emerytura-211119-pt-minimalna-maksymalna-lewica-projekt-ustawy">Najbiedniejsi dostaną po 1600 ZŁOTYCH! Projekt ustawy już jest gotowy</a>
          </b>
        </li>
      </ol>
      <p>źródło: <a href="https://pikio.pl/tag/interia/">interia</a></p>
    </article>
  </body>
</html>