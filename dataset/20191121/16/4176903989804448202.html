<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/apliciranje-za-posao-u-linglongu-27-novembra-u-zrenjaninu/"/>
    <meta property="og:site_name" content="Krstarica"/>
    <meta property="article:published_time" content="2019-11-21T16:36:00+00:00"/>
    <meta property="og:title" content="Apliciranje za posao u „Linglongu“ 27. novembra u Zrenjaninu"/>
    <meta property="og:description" content="ZRENJANIN - Nacionalna služba za zapošljavanje - Filijala Zrenjanin i kineska kompanija “Linglong Tajr” organizuju naredne srede, 27. novembra, promociju"/>
  </head>
  <body>
    <article>
      <h1>Apliciranje za posao u „Linglongu“ 27. novembra u Zrenjaninu</h1>
      <address><time datetime="2019-11-21T16:36:00+00:00">21 Nov 2019, 16:36</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520847-750x430.jpg"/>
        <figcaption>Foto: Tanjug</figcaption>
      </figure>
      <p>ZRENJANIN – Nacionalna služba za zapošljavanje – Filijala Zrenjanin i kineska kompanija “Linglong Tajr” organizuju naredne srede, 27. novembra, promociju te kompanije u sali Kulturnog centra Zrenjanina.</p>
      <p>Kako se navodi u najavi zrenjaninske filijale NSZ, nakon promocije nezaposleni će moći da apliciraju za posao u toj kompaniji.</p>
      <p>„Linglong“ je kompanija koja se bavi proizvodnjom guma, zapošljava 13.000 ljudi širom sveta i nalazi se na 20. mestu u svetu u toj oblasti i na 3. mestu u Kini.</p>
      <p>Kineska fabrika „Linglong“, kako je ranije najavljivano, zaposliće u Zrenjaninu 1.200 radnika, proizvoditi 13 miliona guma godišnje, a u tu fabriku biće uloženo više od 800 miliona evra.</p>
      <p>(Tanjug)</p>
    </article>
  </body>
</html>