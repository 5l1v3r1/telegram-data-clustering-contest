<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/le-interviste/sala-sulla-demolizione-san-siro-se-non-c-e-modo-di-conservarlo-non-mi-opporro-al-buonsenso-352707"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T16:44:00+00:00"/>
    <meta property="og:title" content="Sala sulla demolizione San Siro: &quot;Se non c'è modo di conservarlo, non mi opporrò al buonsenso&quot;"/>
    <meta property="og:description" content="&quot;Voglio un confronto con Milan e Inter per capire se la mia idea è bislacca o meno, sostenibile o meno. Se mi convincono che non c'è via per conservare San Siro non mi opporrò al buonsenso, però voglio capire&quot;. Lo ha detto il sindaco di Milano Giuseppe Sala a margine del World Forum on Urban Forest, il forum mondiale della forestazione urbana in corso di svolgimento alla Triennale di Milano, a proposito dei vincoli imposti dal Consiglio Comunale alla demolizione del Giuseppe Meazza. &quot;Mi pare che nel dialogo con le squadre ci sia la disponibilità a sedersi a un tavolo - ha aggiunto -. Voglio che sia chiaro che noi non vogliamo bloccare qualcosa, vogliamo che ogni iniziativa sia allineata con le esigenze della città e dei cittadini e di quel quartiere strano che e' San Siro, dove in 400 metri hai la villa del super ricco e la casa popolare. E' veramente unico, non conosco altro quartiere dove ci sono realtà cosi' diverse cosi' vicine. Se voglio essere coerente con quello che dico devo pensare alla parte più in…"/>
  </head>
  <body>
    <article>
      <h1>Sala sulla demolizione San Siro: "Se non c'è modo di conservarlo, non mi opporrò al buonsenso"</h1>
      <address><time datetime="2019-11-21T16:44:00+00:00">21 Nov 2019, 16:44</time> by <a rel="author">Pietro Mazzara</a></address>
      <p>"Voglio un confronto con Milan e Inter per capire se la mia idea è bislacca o meno, sostenibile o meno. Se mi convincono che non c'è via per conservare San Siro non mi opporrò al buonsenso, però voglio capire". Lo ha detto il sindaco di Milano Giuseppe Sala a margine del World Forum on Urban Forest, il forum mondiale della forestazione urbana in corso di svolgimento alla Triennale di Milano, a proposito dei vincoli imposti dal Consiglio Comunale alla demolizione del Giuseppe Meazza. "Mi pare che nel dialogo con le squadre ci sia la disponibilità a sedersi a un tavolo - ha aggiunto -. Voglio che sia chiaro che noi non vogliamo bloccare qualcosa, vogliamo che ogni iniziativa sia allineata con le esigenze della città e dei cittadini e di quel quartiere strano che e' San Siro, dove in 400 metri hai la villa del super ricco e la casa popolare. E' veramente unico, non conosco altro quartiere dove ci sono realtà cosi' diverse cosi' vicine. Se voglio essere coerente con quello che dico devo pensare alla parte più in difficoltà"</p>
    </article>
  </body>
</html>