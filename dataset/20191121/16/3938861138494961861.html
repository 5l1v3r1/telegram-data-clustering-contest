<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_es-pidtrimav-usi-reformi-ostanih-5-rokiv-poroshenko/939297"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T16:22:00+00:00"/>
    <meta property="og:title" content="ЄС підтримав усі реформи останіх 5 років - Порошенко"/>
    <meta property="og:description" content="Під час численних зустрічей із лідерами європейських країн, єврокомісарами та керівництвом Європейської народної партії, які провів Петро Порошенко у рамках саміту ЄНП, партнери одностайно наголошували на підтримці масштабних реформ, що проводилися протягом 5 попередніх років. Про це лідер ..."/>
  </head>
  <body>
    <article>
      <h1>ЄС підтримав усі реформи останіх 5 років - Порошенко</h1>
      <address><time datetime="2019-11-21T16:22:00+00:00">21 Nov 2019, 16:22</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939297_w_300.jpg?v=0"/>
      </figure>
      <p>Під час численних зустрічей із лідерами європейських країн, єврокомісарами та керівництвом Європейської народної партії, які провів Петро Порошенко у рамках саміту ЄНП, партнери одностайно наголошували на підтримці масштабних реформ, що проводилися протягом 5 попередніх років.</p>
      <p>Про це лідер "Європейської Солідарності", п'ятий президент України заявив у коментарі журналістам з кулуарів саміту.</p>
      <p>"Ті реформи, які були здійснені за останні 5 років в Україні у співпраці з Європейською комісією – а це і реформа децентралізації, і реформа енергетичної незалежності, і реформа освіти, і медична реформа і багато інших реформ, де радники Єврокомісії нам допомагали – включно з Венеціанською комісією – мають бути продовжені", – зазначив Порошенко.</p>
      <p>"Фактично тут перебувала більша частина Єврокомісії включно з новообраним президентом пані Урсулою фон дер Ляєн. Це була велика кількість єврокомісарів, віце-президентів Європейської комісії. Дуже важливою була зустріч із Президентом Європейської Ради Дональдом Туском, якого було обрано Президентом Європейської народної партії. Були зустрічі з членами ЄПН – канцлером Австрії Себастіаном Курцем, прем'єрміністром Болгарії Бойко Борісовим, з лідерами держав і урядів країн членів Європейського Союзу – і не тільки. Ми мали можливіcть узгодити партійну і державну співпрацю з віце-прем'єр-міністром Лівану, домовились щодо його візиту до нашої держави", – повідомив Петро Порошенко.</p>
      <p>"Найбільша європейська партія, яка твердо стоїть на позиціях європейського вибору України, яка допомагала нам у найбільш складні часи в сучасній українській історії сьогодні є надійним другом і партнером України", – переконаний лідер "Європейської Солідарності".</p>
      <p>Нагадаємо, раніше Порошенко повідомляв, що лідери європейських країн, члени Європейської народної партії підтвердили, що двері Європейського Союзу відкриті для України.</p>
    </article>
  </body>
</html>