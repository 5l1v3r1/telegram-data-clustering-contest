<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714627-katerinh-htan-dystychhma-prospathoyme-na-mazepsoyme-ta-kommatia-mas.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T16:45:00+00:00"/>
    <meta property="og:title" content="Κατερίνη: &quot;Ήταν δυστύχημα, προσπαθούμε να μαζέψουμε τα κομμάτια μας&quot;"/>
    <meta property="og:description" content="«Προσπαθούμε να μαζέψουμε τα κομμάτια μας», είπε στην εκπομπή «Αλήθειες με τη Ζήνα» ο σύζυγος της 45χρονης Σβέτα, η οποία βρέθηκε νεκρή μαζί με τη"/>
  </head>
  <body>
    <article>
      <h1>Κατερίνη: "Ήταν δυστύχημα, προσπαθούμε να μαζέψουμε τα κομμάτια μας"</h1>
      <address>
        <time datetime="2019-11-21T16:45:00+00:00">21 Nov 2019, 16:45</time>
      </address>
      <p>«Προσπαθούμε να μαζέψουμε τα κομμάτια μας», είπε στην εκπομπή «Αλήθειες με τη Ζήνα» ο σύζυγος της 45χρονης Σβέτα, η οποία βρέθηκε νεκρή μαζί με τη 17χρονη κόρη τους Μαρία – Ιωάννα σε χαράδρα, βάθους 120 μέτρων στην Κατερίνη.</p>
      <p>Ο ίδιος δηλώνει πεπεισμένος ότι ο θάνατος της συζύγου και της κόρης του οφείλονται σε ένα τραγικό δυστύχημα και ξεκαθαρίζει ότι η γυναίκα του δε θα έκανε ποτέ κακό στην κόρη τους.</p>
      <p>«Από την πρώτη στιγμή που εξαφανίστηκαν και εγώ και η αστυνομία ήμασταν σίγουροι για το αναπόφευκτο. Ψάχναμε μέρα νύχτα για ένα στοιχείο που θα μας οδηγούσε να τις βρούμε. Δώσαμε τα στοιχεία στο Χαμόγελο του Παιδιού, μήπως κάποιος μπορούσε να μας δώσει κάποια πληροφορία, γιατί η αναζήτησή τους θα μας έπαιρνε πολλές μέρες», είπε ο σύζυγος της 45χρονης.</p>
      <p>Όπως είπε η περιοχή, όπου έγινε το μοιραίο είναι αρκετά επικίνδυνη και δύσβατη. Στο ίδιο σημείο μάλιστα πριν λίγο καιρό είχε πέσει με το αυτοκίνητό του κι ένα ζευγάρι, όμως ακολουθούσε άλλο αυτοκίνητο που είδε το δυστύχημα και ειδοποίησε αμέσως τις αρχές.</p>
      <p>«Αυτό που ξέρω εγώ είναι ότι η γυναίκα μου υπεραγαπούσε την κόρη μας και δεν υπάρχει καμία περίπτωση, ούτε μία στο εκατομμύριο να της έκανε κακό. Τις ήθελε ο καλούς Θεούλης μαζί του και μου τις πήρε», συνέχισε ο πατέρας την 17χρονης Μαρίας – Ιωάννας.</p>
      <p>Επανέλαβε ότι τη μοιραία μέρα, η σύζυγός του έφυγε αρκετά ταραγμένη μετά τον καβγά που είχε με τον γείτονά της και δεν πρόσεξε στο δρόμο.</p>
      <p>«Τελευταία φορά με πήρε τηλέφωνο και μου είπε ότι το αυτοκίνητο έκανε έναν περίεργο θόρυβο. Μου είπε πως θα πήγαινε στη μητέρα μου στο χωριό, γιατί η μικρή δεν είχε σχολείο. Έφυγε φουρτουνιασμένη και δεν πρόλαβε να φτάσει», είπε.</p>
      <p>Πλέον όλη του η προσοχή έχει πέσει στις άλλες δύο κόρες του και ειδικά στη μικρότερη, που είναι μόλις εννέα ετών.</p>
      <p>«Προσπαθώ να μαζέψω την οικογένειά μου, να μαζέψουμε τα κομμάτια μας και να στηρίξω το μικρότερο παιδί μου, το οποίο παρακολουθείται από παιδοψυχολόγο», είπε.</p>
      <figure>
        <iframe src="https://www.youtube.com/embed/hh06j4pc0MY" width="560" height="315" data-service="Youtube" scrolling="no"/>
      </figure>
    </article>
  </body>
</html>