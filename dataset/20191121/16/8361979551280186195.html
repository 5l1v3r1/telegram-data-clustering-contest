<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/pivnichniy-potik-2-ukrajina-oskarzhit-rishennya-daniji-novini-ukrajini-50054972.html"/>
    <meta property="og:site_name" content="НВ"/>
    <meta property="article:published_time" content="2019-11-21T16:51:00+00:00"/>
    <meta property="og:title" content="Україна може оскаржити рішення Данії про дозвіл на будівництво Північного потоку-2"/>
    <meta property="og:description" content="У Міністерстві енергетики та захисту довкілля України, можливо, оскаржать рішення Данії дозволити прокладання Північного потоку-2 у своїх водах."/>
  </head>
  <body>
    <article>
      <h1>Україна може оскаржити рішення Данії про дозвіл на будівництво Північного потоку-2</h1>
      <h2>У Міністерстві енергетики та захисту довкілля України, можливо, оскаржать рішення Данії дозволити прокладання Північного потоку-2 у своїх водах.</h2>
      <address>
        <time datetime="2019-11-21T16:51:00+00:00">21 Nov 2019, 16:51</time>
      </address>
      <p>Про це <a href="https://24tv.ua/ukrayina_gotova_do_zupinki_tranzitu_gazu_z_rosiyi__eksklyuzivne_intervyu_z_ministrom_orzhelem_n1236400?fbclid=IwAR3PFrF6rAE0--84tSZgsjZH4V6_zMx5HtYbYU8rbxy5p5l6rmozytsi7ty">повідомив</a> міністр енергетики та захисту довкілля України Олексій Оржель в інтерв'ю 24 каналу.</p>
      <p>«Дійсно Північний потік-2 все одно якось буде реалізовуватися. На той дозвіл, який вони отримали нещодавно від Данії, ми зараз розглядаємо можливості якось, з точки зору екології, подавати апеляцію», — повідомив Оржель.</p>
      <p>Міністр також заявив, що Україна не піде на пропозицію Газпрому та не відмовлятиметься від своїх виграшів у міжнародних арбітражах.</p>
      <p>Нагадаємо, Данське енергетичне агентство видало дозвіл на прокладку <a href="https://nv.ua/tags/severnij-potok-2.html">Північного потоку — 2</a>.</p>
      <p>Нагадаємо, Північний потік-2 — газопровід з Росії до Німеччини через Балтійське море довжиною понад 1200 км. На початку жовтня в Газпромі повідомляли, що<a href="https://nv.ua/biz/markets/severnyy-potok-2-postroen-na-83-novosti-mira-50045816.html"> будівництво завершено на 83%</a>. Запуск газопроводу планувався на кінець 2019 року.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/886/original/77dac9bb27279d5a201b1eb5ce56a093.png?stamp=1&amp;q=85&amp;w=115"/>
      </figure>
      <p>Олена Павленко<br/>Північний потік-2 і рішення Данії. Наслідки для України</p>
      <p>У Нафтогазі неодноразово заявляли, що Північний потік-2 — політичний проект, мета якого в тому, щоб знизити обсяги транзиту російського газу в країни ЄС через територію України.</p>
    </article>
  </body>
</html>