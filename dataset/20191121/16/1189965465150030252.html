<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/260147/sto-areio-pago-prosfeygei-o-panos-kammenos-gia-tin-ypothesi-paxta"/>
    <meta property="og:site_name" content="LiFO"/>
    <meta property="article:published_time" content="2019-11-21T16:35:00+00:00"/>
    <meta property="og:title" content="Στο Άρειο Πάγο προσφεύγει ο Πάνος Καμμένος για την υπόθεση Πάχτα"/>
    <meta property="og:description" content="Ανακοίνωση για την δικαστική διαμάχη του Πάνου Καμμένου με τον Χρήστο Πάχτα εξέδωσαν οι Ανεξάρτητοι Έλληνες"/>
  </head>
  <body>
    <article>
      <h1>Στο Άρειο Πάγο προσφεύγει ο Πάνος Καμμένος για την υπόθεση Πάχτα</h1>
      <h2>Ανακοίνωση για την δικαστική διαμάχη του Πάνου Καμμένου με τον Χρήστο Πάχτα εξέδωσαν οι Ανεξάρτητοι Έλληνες</h2>
      <address><time datetime="2019-11-21T16:35:00+00:00">21 Nov 2019, 16:35</time> by <a rel="author">NEWSROOM</a></address>
      <p>
        <b>Ανακοίνωση αναφορικά με την δικαστική διαμάχη του <a href="https://www.lifo.gr/now/politics/260010/telesidiki-i-katadiki-toy-panoy-kammenoy-gia-to-lintsarete-ton-paxta">Πάνου Καμμένου</a> με τον Χρήστο Πάχτα εξέδωσαν οι Ανεξάρτητοι Έλληνες.</b>
      </p>
      <p>Στην ανακοίνωση τους αναφέρουν τα ακόλουθα: «Ο πρόεδρος των Ανεξαρτήτων Ελλήνων κ. Πάνος Καμμένος απαλλάχθηκε ομόφωνα, τελεσίδικα και αμετάκλητα από το αρμόδιο ποινικό δικαστήριο Θεσσαλονίκης για τα ψευδή αδικήματα που προσπάθησε να του προσάψει ο κ. Πάχτας».</p>
      <p>Ωστόσο, όπως σημειώνουν στην ανακοίνωσή τους οι Ανεξάρτητοι Έλληνες «ο πρώην δήμαρχος Αριστοτέλη προσέφυγε περιέργως στα αστικά δικαστήρια του Πειραιά, ενώ το αναμενόμενο θα ήταν να προσφύγει σε αυτά της Θεσσαλονίκης. Πέτυχε έτσι σκανδαλωδώς την έκδοση μιας απόφασης η οποία έρχεται σε πλήρη αντίθεση με τις αμετάκλητες παραδοχές του ποινικού δικαστηρίου το οποίο τον απάλλαξε αμετάκλητα και πανηγυρικά. Γι' αυτή την απόφαση ο πρόεδρος των Ανεξαρτήτων Ελλήνων προσφεύγει ήδη στον Άρειο Πάγο».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/politics/260010/telesidiki-i-katadiki-toy-panoy-kammenoy-gia-to-lintsarete-ton-paxta"/>
      </related>
    </article>
  </body>
</html>