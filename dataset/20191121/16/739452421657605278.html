<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/21/mediam-bude-u-kellnera-sefovat-otvoreny-kritik-andreja-babisa/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-21T16:34:39+00:00"/>
    <meta property="og:title" content="Médiám bude u Kellnera šéfovať otvorený kritik Andreja Babiša"/>
    <meta property="og:description" content="Koncom októbra sme písali o zmene majiteľa televízie Markíza. Americkú spoločnosť CME kúpil najbohatší Čech, Petr Kellner. Portál mediálne.sk, s odvolaním sa na české médiá priniesol informáciu, že mediálnej skupine v Čechách bude šéfovať Jan Kadaník. Ten v minulosti spolupracoval s Andrejom Babišom v holdingu Agrofert, no neskôr súčasného premiéra..."/>
  </head>
  <body>
    <article>
      <h1>Médiám bude u Kellnera šéfovať otvorený kritik Andreja Babiša</h1>
      <address><time datetime="2019-11-21T16:34:39+00:00">21 Nov 2019, 16:34</time> by <a rel="author">Imrich Kovačič</a></address>
      <p>Koncom októbra sme <a href="https://www.hlavnydennik.sk/2019/10/28/potvrdene-tv-markiza-bude-patrit-ceskemu-miliardarovi-kellnerov/">písali</a> o zmene majiteľa televízie Markíza. Americkú spoločnosť CME kúpil najbohatší Čech, Petr Kellner. Portál <a href="https://medialne.etrend.sk/televizia/media-v-kellnerovej-skupine-ma-dostat-pod-kridla-znamy-cesky-manazer.html">mediálne.sk</a>, s odvolaním sa na české médiá priniesol informáciu, že mediálnej skupine v Čechách bude šéfovať Jan Kadaník. Ten v minulosti spolupracoval s Andrejom Babišom v holdingu Agrofert, no neskôr súčasného premiéra opustil.</p>
      <p>Niekdajšia pravá ruka súčasného českého premiéra A. Babiša sa so svojím šéfom nezhodla. J. Kadaník odišiel do Švajčiarska a stal sa Babišovým kritikom. Od roku 2007 až do tejto jari pôsobil vo švajčiarskej spoločnosti Ameropa. Posledných päť rokov ako jeho skupinový CEO. Informáciu priniesol portál <a href="https://www.borovan.cz/44093/do-kellnerova-imperia-ppf-nastupuje-spickovy-manazer-dostane-na-starosti-medi">Borovan.cz</a>.</p>
      <p>Presná pozícia J. Kadaníka v PPF má byť zatiaľ predmetom rokovaní, komentovať ju nechce ani samotná skupina. V PPF však už s istotou pracuje. Pre český <a href="https://www.respekt.cz/spolecnost/prevzeti-novy-vyjednava-za-ppf-byvaly-babisuv-manazer-a-pozdejsi-kritik">Respekt</a> to potvrdila hovorkyňa Jitka Tkadlecová, bližšie detaily ale neuviedla. </p>
      <related>
        <a href="https://www.hlavnydennik.sk/2019/11/21/putin-vesti-zaciatok-rozpadu-eu-v-roku-2028-odidu-staty-vychodnej-europy/"/>
      </related>
    </article>
  </body>
</html>