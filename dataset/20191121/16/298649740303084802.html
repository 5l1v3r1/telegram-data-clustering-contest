<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/21/dallargentina-mandato-cattura-per-il-vescovo-zanchetta-per-abusi-sessuali-top10_20191121_171819/"/>
    <meta property="og:site_name" content="Askanews"/>
    <meta property="article:published_time" content="2019-11-21T16:18:19+00:00"/>
    <meta property="og:title" content="Dall’Argentina mandato cattura per il vescovo Zanchetta per abusi sessuali"/>
    <meta property="og:description" content="Roma, 21 nov. (askanews) – Un procuratore di Salta, in Argentina, ha spiccato un mandato di cattura internazionale nei confronti dell’ex vescovo di Orano, Gustavo Zanchetta, accusato di abusi sessuali semplici e continuati nei confronti di due seminaristi, con l’aggravante di crimine commesso da un ministro del culto. Lo scrive il sito del quotidiano argentino […]"/>
  </head>
  <body>
    <article>
      <h1>Dall’Argentina mandato cattura per il vescovo Zanchetta per abusi sessuali</h1>
      <h2>Chiamato a Roma dal Papa che ha poi autorizzato processo canonico</h2>
      <address>
        <time datetime="2019-11-21T16:18:19+00:00">21 Nov 2019, 16:18</time>
      </address>
      <figure>
        <img src="http://www.askanews.it/wp-content/uploads/2019/11/20191121_171805_80E493DF.jpg"/>
      </figure>
      <p>Roma, 21 nov. (askanews) – Un procuratore di Salta, in Argentina, ha spiccato un mandato di cattura internazionale nei confronti dell’ex vescovo di Orano, Gustavo Zanchetta, accusato di abusi sessuali semplici e continuati nei confronti di due seminaristi, con l’aggravante di crimine commesso da un ministro del culto. Lo scrive il sito del quotidiano argentino Clarin, citando fonti della magistratura.</p>
      <p>Zanchetta, considerato vicino a Papa Francesco, era stato chiamato in Vaticano – dove è domiciliato – dal Pontefice, che lo aveva nominato nel 2017 assessore dell’Amministrazione del patrimonio della Sede Apostolica (APSA). Il Papa ha dato il via libera lo scorso maggio dell’apertura di un processo canonico: se giudicato colpevole, il religioso può essere espulso dal sacerdozio .</p>
      <p>Secondo il Clarin, il mandato di cattura internazionale è stato emesso dopo che Zanchetta non ha risposto a ripetute telefonate o e-mail, al numero e all’indirizzo e-mail forniti da lui volontariamente lo scorso agosto per essere informato di qualsiasi atto procedurale e dopo aver stabilito il proprio domicilio nello stato del Vaticano.</p>
      <p>Orm/Int2</p>
    </article>
  </body>
</html>