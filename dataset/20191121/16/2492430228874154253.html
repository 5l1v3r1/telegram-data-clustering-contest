<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188821/Excelsior-doet-aangifte-tegen-supporters-FC-Den-Bosch"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-21T16:30:17+00:00"/>
    <meta property="og:title" content="Excelsior doet aangifte tegen supporters FC Den Bosch"/>
    <meta property="og:description" content="Excelsior heeft aangifte gedaan tegen de supporters van FC Den Bosch, die speler Ahmad Mendes Moreira zondag racistisch bejegenden.Â Eerder al startte het OM, evenals de KNVB en FC Den Bosch, een onderzoek."/>
  </head>
  <body>
    <article>
      <h1>Excelsior doet aangifte tegen supporters FC Den Bosch</h1>
      <address>
        <time datetime="2019-11-21T16:30:17+00:00">21 Nov 2019, 16:30</time>
      </address>
      <h4>Excelsior heeft aangifte gedaan tegen de supporters van FC Den Bosch, die speler Ahmad Mendes Moreira zondag racistisch bejegenden. Eerder al startte het OM, evenals de KNVB en FC Den Bosch, een onderzoek.</h4>
      <p>Excelsior wil er verder geen uitspraken over doen. Ook niet of zij of Mendes Moreira de aangifte heeft gedaan. De aanvaller deed maandag in <a href="https://www.rijnmond.nl/nieuws/188677/Ahmad-Mendes-Moreira-in-FC-Rijnmond-Ik-voelde-me-machteloos"><u>FC Rijnmond</u></a> zijn verhaal en wil voorlopig niet meer over de zaak spreken. Ook vandaag niet op de laatste training voor het duel met Volendam van vrijdag.</p>
      <h3>Mentale weerbaarheid</h3>
      <p>Trainer Ricardo Moniz noemde de gebeurtenissen van zondag 'goed voor de mentale weerbaarheid' van Mendes Moreira. "Hij heeft in de positieve zin ook iets ontketend. Hij wordt hier sterker van en dit soort teambuilding leer je niet op de trainerscursus. Dit is het leven." Het hele interview met Moniz vind je <a href="https://www.rijnmond.nl/nieuws/188809/Excelsior-trainer-Moniz-over-voetbalracisme-Mendes-Moreira-Dit-is-goed-voor-zijn-mentale-weerbaarheid"><u>hier</u></a>.</p>
      <p>Excelsior - FC Volendam begint vrijdag om 20.00 uur en is net als FC Dordrecht - Telstar live te volgen via Radio Rijnmond.</p>
    </article>
  </body>
</html>