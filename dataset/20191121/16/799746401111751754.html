<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103343/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T16:53:52+00:00"/>
    <meta property="og:title" content="Президенти Польщі і Литви: санкції проти РФ мають бути продовжені"/>
    <meta property="og:description" content="Президенти Польщі і Литви дійшли згоди щодо необхідності продовжувати санкції проти Росії."/>
  </head>
  <body>
    <article>
      <h1>Президенти Польщі і Литви: санкції проти РФ мають бути продовжені</h1>
      <address>
        <time datetime="2019-11-21T16:53:52+00:00">21 Nov 2019, 16:53</time>
      </address>
      <p>Президенти Польщі і Литви дійшли згоди щодо необхідності продовжувати санкції проти Росії.</p>
      <p>Про це повідомляє "Європейська правда" з посиланням на <a href="https://polskieradio24.pl/">Польське радіо 24</a>.</p>
      <p>"У нас з паном президентом немає жодних сумнівів в тому, що санкції (накладені на Росію) повинні підтримуватися, тому що це пов'язано з триваючою весь час окупацією земель, які є українськими землями - ми маємо на увазі, звичайно, Крим, райони Луганської і Донецької області", - сказав президент Польщі Анджей Дуда на зустрічі з литовським колегою Гітанасом Науседою.</p>
      <p>"Це ситуація, з якою ніхто з нас у сьогоднішній Європі не може змиритися і нам не можна змиритися, тому що немає нічого гіршого, ніж зміна в сучасній Європі кордонів силою. На це абсолютно не може бути нашої згоди чи мовчазного схвалення", - додав він.</p>
      <p>Як повідомлялося, Євросоюз у грудні найімовірніше <a href="https://www.eurointegration.com.ua/news/2019/11/12/7102922/"><b>продовжить економічні санкції</b></a> проти Росії, проте блок готовий до можливих поступок Кремлю, наприклад, запросивши на зустріч глав МЗС блоку російського міністра Сергєя Лаврова.</p>
    </article>
  </body>
</html>