<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/news/30243"/>
    <meta property="og:site_name" content="ערים"/>
    <meta property="article:published_time" content="2019-11-21T16:21:02+00:00"/>
    <meta property="og:title" content="חניון חדש נפתח במתחם הרכבת ברחובות – גם הוא בתשלום שעתי"/>
    <meta property="og:description" content="בימים אלה הושלמו העבודות ונפתח חניון עידו ברחוב ענטין בפארק המדע ברחובות, ובו עשרות מקומות חניה. החל מיום ראשון החניה במקום תהיה בתשלום שעתי...עיריית רחובות, באמצעות."/>
  </head>
  <body>
    <article>
      <h1>חניון חדש נפתח במתחם הרכבת ברחובות – גם הוא בתשלום שעתי</h1>
      <h2>בימים אלה הושלמו העבודות ונפתח חניון עידו ברחוב ענטין בפארק המדע ברחובות, ובו עשרות מקומות חניה. החל מיום ראשון החניה במקום תהיה בתשלום שעתי</h2>
      <address><time datetime="2019-11-21T16:21:02+00:00">21 Nov 2019, 16:21</time> by <a rel="author">אלעד חיימוביץ'</a></address>
      <p>עיריית רחובות, באמצעות ה.ל.ר (החברה לפיתוח רחובות), סיימה בימים אלה את הכשרתו של חניון חדש בן עשרות מקומות חניה בפארק המדע. החניון, עידו שמו, יופעל על ידי אגף תנועה, שילוט, פיקוח ושיטור עירוני בעירייה. החניון ממוקם ברחוב ענטין ופתוח לציבור החל מהיום (חמישי), כאשר החל מיום ראשון (24.11) החניה בו תהיה בתשלום שעתי בהתאם לתמרורים המוצבים בחניון.</p>
      <p>בחניון, שהינו נגיש, יש 50 מקומות חניה שיהיו זמינים במהלך כל השבוע, 24 שעות ביממה. החניה בתשלום שעתי בימים א'-ה', עד השעה 19:00, ביום ו' עד השעה 13:30, וכל זאת בחניות המסומנות בכחול לבן בלבד, באמצעות פנגו או סלופארק. מעבר לשעות אלו, החניה בחינם.</p>
      <figure>
        <img src="https://www.arimnews.co.il/wp-content/uploads/2019/11/17cd5321c563bb10cf3e413a7405988b.jpeg"/>
        <figcaption>חניון עידו בפארק המדע</figcaption>
      </figure>
      <figure>
        <img src="https://www.arimnews.co.il/wp-content/uploads/2019/11/39c9bfa6241e92bd480a367da781ba84.jpeg"/>
        <figcaption>חניון עידו בפארק המדע</figcaption>
      </figure>
      <p>מהעירייה נמסר כי "עיריית רחובות עושה את כל מה שניתן על מנת להרחיב את מצאי החניה בפארק ונערכות פעילויות נוספות לאיתור והרחבת חניונים נוספים, למשל מתחת לגשר הרכבת".</p>
      <p>במקביל, ממשיכות העבודות להקמת 60 מקומות חניה נוספים<u><a href="https://www.arimnews.co.il/news/29803"> בחניון פקריס</a></u>, מה שיגדיל את מספר מקומות החניה רק בחניון זה מ-250 ל-310 חניות.</p>
      <p>ראש העיר רחמים מלול: "אנו קשובים לקולות התושבים בדבר מצוקת החניה בפארק המדע. החניון החדש הוא חלק מהפתרונות שעבדנו עליהם בחודשים האחרונים, והוא מתווסף לעבודות להגדלת חניון פקריס ולפתרונות נוספים שנציג. אני מבקש להודות לניסים סלמן, מנכ"ל ה.ל.ר ולליאור שוקרי, מנהל אגף תנועה, שילוט, פיקוח ושיטור עירוני, על הפעילות הנמרצת להכשרת החניון לטובת התושבים בהקדם האפשרי״.</p>
    </article>
  </body>
</html>