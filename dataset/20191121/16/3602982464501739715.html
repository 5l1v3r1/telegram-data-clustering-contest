<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/maand-veelbesproken-wissel-lonkt-rentree-xhaka-arsenal/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T16:59:44+00:00"/>
    <meta property="og:title" content="Maand na veelbesproken wissel lonkt rentree voor Xhaka bij Arsenal"/>
    <meta property="og:description" content="De rentree van Granit Xhaka bij Arsenal is bijna een feit. Misschien doet de Zwitserse middenvelder zaterdag alweer meer mee tegen Southampton. Dat vertelde coach Unai Emery in aanloop naar het duel in de Premier League. ,,Ik heb een goed gesprek met hem gehad en ik wil graag dat hij weer gaat spelen, zodat hij…"/>
  </head>
  <body>
    <article>
      <h1>Maand na veelbesproken wissel lonkt rentree voor Xhaka bij Arsenal</h1>
      <address>
        <time datetime="2019-11-21T16:59:44+00:00">21 Nov 2019, 16:59</time>
      </address>
      <p>
        <b>De rentree van Granit Xhaka bij Arsenal is bijna een feit. Misschien doet de Zwitserse middenvelder zaterdag alweer meer mee tegen Southampton. Dat vertelde coach Unai Emery in aanloop naar het duel in de Premier League.</b>
      </p>
      <p>,,Ik heb een goed gesprek met hem gehad en ik wil graag dat hij weer gaat spelen, zodat hij iedereen ervan kan overtuigen dat zijn toekomst bij Arsenal ligt”, aldus de Spaanse coach.<br/><br/><b>Veelbesproken wissel</b><br/>Xhaka staat sinds 27 oktober aan de kant na een veelbesproken wissel in de wedstrijd tegen Crystal Palace. De supporters <a href="https://sportnieuws.nl/video/piswoeste-xhaka-scheldt-eigen-fans-uit-na-boegeroep/">floten hem uit</a>, waarna hij boos zijn shirt uittrok en zich afreageerde op de fans. Emery nam hem de aanvoerdersband af en Xhaka wilde niet meer spelen voor de club. ,,Het gaat nu beter. Hij wil graag weer spelen en de band met de supporters herstellen”, zei Emery.<br/><br/><b>Verschrikkelijke verwensingen</b><br/>Xhaka zei eerder dat hij zo reageerde omdat de Arsenal-fans hem en zijn familie verschrikkelijke dingen wensten. ,,Mensen zeiden dingen als ‘we breken je benen’, ‘we vermoorden je vrouw’ en ‘ik hoop dat je dochter kanker krijgt’. Die reacties raakten me enorm en zondag was voor mij de druppel toen ik de afkeurende reactie van de fans hoorde bij mijn wissel.”<br/><br/><b>6e</b><br/>Arsenal draait niet heel lekker in de Premier League. De Londense wist de laatste 4 competitiewedstrijden niet te winnen en staat 6e in de stand.</p>
    </article>
  </body>
</html>