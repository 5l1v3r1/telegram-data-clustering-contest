<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383825/siyonist-israil-polisi-kudus-valisini-gozaltina-aldi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T16:01:00+00:00"/>
    <meta property="og:title" content="Siyonist İsrail polisi Kudüs Valisi'ni gözaltına aldı"/>
    <meta property="og:description" content="İşgalci İsrail polisi, Filistin yönetimine bağlı Kudüs Valisi Adnan Gays'ı evinde gözaltına aldı."/>
  </head>
  <body>
    <article>
      <h1>Siyonist İsrail polisi Kudüs Valisi'ni gözaltına aldı</h1>
      <h2>Siyonist İsrail rejimi polisi, Filistin yönetimine bağlı Kudüs Valisi Adnan Gays'ı evinde gözaltına aldı.</h2>
      <address>
        <time datetime="2019-11-21T16:01:00+00:00">21 Nov 2019, 16:01</time>
      </address>
      <p>İşgalci İsrail polisi, Filistin yönetimine bağlı Kudüs Valisi Adnan Gays'ı evinde gözaltına aldı.</p>
      <p>Yerel kaynaklar, İsrail polisinin Kudüs Valisi Gays'ı işgal altındaki Doğu Kudüs'ün Silvan Mahallesi'nde bulunan evine baskın düzenleyerek gözaltına aldığını belirtti.</p>
      <p>Gays'ın neden gözaltına alındığına ilişkin işgalci İsrail güçlerinden henüz açıklama yapılmadı.</p>
      <p>Kudüs Valisi Gays, en son 14 Ekim'de yine evine düzenlenen baskının ardından işgalci İsrail güçlerince gözaltına alınmıştı.</p>
      <p>Siyonist İsrail rejimi güçleri, yaklaşık 3 yıldır Kudüs Valiliği görevini sürdüren Gays'ı bu süre boyunca toplam 13 kez gözaltına aldı.</p>
      <p>İşgal altındaki Batı Şeria ve Kudüs'te sık sık evlere baskın düzenleyen İsrail güçleri, çeşitli iddialarla Filistinlileri gözaltına alıyor.</p>
      <p>Batı Şeria ve Kudüs'te sıradan hale gelen gözaltılar sonrası aralarında kadın ve çocukların da bulunduğu Filistinlilerden bazıları günlerce gözaltı merkezlerinde tutuluyor.</p>
    </article>
  </body>
</html>