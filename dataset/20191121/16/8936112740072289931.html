<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/siatkowka,119/vital-heynen-oddal-medal-za-puchar-swiata,987188.html"/>
    <meta property="og:site_name" content="TVN24"/>
    <meta property="article:published_time" content="2019-11-21T16:31:00+00:00"/>
    <meta property="og:title" content="Poruszony Vital Heynan oddał kibicowi swój medal za Puchar Świata"/>
    <meta property="og:description" content="Wspaniały gest selekcjonera reprezentacji Polski. Vital Heynen zgodnie z obietnicą przekazał wywalczony medal Pucharu Świata jednemu z kibiców. Krążek trafił do 23-latka, który zmaga się z nowotwor..."/>
  </head>
  <body>
    <article>
      <h1>Poruszony Vital Heynan oddał kibicowi swój medal za Puchar Świata</h1>
      <address>
        <time datetime="2019-11-21T16:31:00+00:00">21 Nov 2019, 16:31</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/7cd78cc3-d7e2-41c5-807c-44df795bc2a3.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/ee67be24-c371-4873-953c-1bf5b6bc8aaf-480p.mp4"/>
          <figcaption>Vital Heynen po meczu z Francją</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/201d7288b4c18a679e48b31c72c30ded/ff8a166c-d1df-42d8-926f-e49f4527d7c7-480p.mp4"/>
          <figcaption>Heynen przekazał złoty medal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/f22e4747da1aa27e363d86d40ff442fe/d0c6e98e-e2db-11e9-888b-0050569b018a-480p.mp4"/>
          <figcaption>Polscy siatkarze zdobyli brązowy medal mistrzostw Europy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/081080e7-9ace-429a-a541-f7cc2e35260e-480p.mp4"/>
          <figcaption>Polscy siatkarze bez trudu pokonali Ukrainców</figcaption>
        </figure>
        <figcaption>W tym roku Vital Heynen wywalczył z Polakami awans na igrzyska Foto: Vital Heynen Twitter | Video: tvn24</figcaption>
      </slideshow>
      <h3>Wspaniały gest selekcjonera reprezentacji Polski. Vital Heynen zgodnie z obietnicą przekazał wywalczony medal Pucharu Świata jednemu z kibiców. Krążek trafił do 23-latka, który zmaga się z nowotworem i poruszył belgijskiego trenera swoją historią.</h3>
      <p>Biało-Czerwoni zajęli w turnieju drugie miejsce. Zaraz potem Belg zadecydował, że nie odda medalu na aukcję. "To nie pieniądze mają decydować, kto go dostanie, ale historia konkretnego człowieka - twoja, twojego znajomego, członka rodziny - u którego ten medal zostanie..." - pisał na Twitterze.</p>
      <p>Dziś, miesiąc po imprezie w Japonii, zdradził, że otrzymał mnóstwo zgłoszeń i wybrał zwycięzcę. "Medal ma nowego właściciela - Jakuba Procanina. Dziękuję za każdy z kilkuset maili, za wszystkie historie i za wszystkie emocje, których mi dostarczyliście. Jesteście niesamowici" - ogłosił.</p>
      <p>Selekcjoner reprezentacji Polski wręczył krążek 23-latkowi osobiście.</p>
      <related>
        <a href="https://eurosport.tvn24.pl/siatkowka,119/wilfredo-leon-podziekowal-kibicom,977699.html"/>
      </related>
      <p>"Dziś kopnął mnie ogromny zaszczyt! Odebrałem srebrny medal Pucharu Świata od Trenera Reprezentacji Polski w siatkówce Vitala Heynena! Spotkanie było bardzo miłe. Vital to sympatyczny człowiek. Dziękuję Ci!" - napisał na Facebooku szczęśliwy zwycięzca.</p>
      <h3>Przerwana kariera</h3>
      <p>Mężczyzna od lat zmaga się mięsakiem maziówkowym, poważą odmianą nowotworu. Swoją historię opisał na portalu siepomaga.pl. Choroba spowodowała, że kilka miesięcy temu musiał poddać się amputacji ręki, teraz próbuje pozyskać środki na protezę.</p>
      <p>Siatkówka jest jego pasją. Zawsze kibicował reprezentacji, do niedawna sam walczył na parkiecie, jako zawodnik MOSiR-u Jasło. W maju awansował z zespołem do II ligi. Niedługo potem nastąpił nawrót choroby.</p>
      <p>Autor: TG\kwoj / Źródło: eurosport.pl</p>
    </article>
  </body>
</html>