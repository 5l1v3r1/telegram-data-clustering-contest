<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/198175/ekklisi-gia-omofonia-stin-psifo-ton-apodimon-apiythyne-o-theodorikakos"/>
    <meta property="og:site_name" content="CNN.gr"/>
    <meta property="article:published_time" content="2019-11-21T16:40:40+00:00"/>
    <meta property="og:title" content="Έκκληση για ομοφωνία στην ψήφο των αποδήμων απηύθυνε ο Θεοδωρικάκος"/>
    <meta property="og:description" content="Έκκληση για ομοφωνία στην ψήφιση του άρθρου 54 του Συντάγματος που αφορά στο εκλογικό σύστημα αλλά και του εφαρμοστικού νόμου που θα κατατεθεί την ερχόμενη..."/>
  </head>
  <body>
    <article>
      <h1>Έκκληση για ομοφωνία στην ψήφο των αποδήμων απηύθυνε ο Θεοδωρικάκος</h1>
      <h2>Έκκληση για ομοφωνία στην ψήφιση του άρθρου 54 του Συντάγματος που αφορά στο εκλογικό σύστημα αλλά και του εφαρμοστικού νόμου που θα κατατεθεί την ερχόμενη εβδομάδα για την ψήφο των Ελλήνων του εξωτερικού, απηύθυνε ο Τάκης Θεοδωρικάκος.  </h2>
      <figure>
        <img src="https://cdn.cnngreece.gr/media/com_news/users/620/olga-panagiotidou-avatar.jpg"/>
      </figure>
      <p>Όλγα Παναγιωτίδου, CNN Greece 18:40 , 21 November 2019</p>
      <p>«Θα είναι μήνυμα ευθύνης, ότι η πατρίδα θέλει ισχυρούς δεσμούς μαζί τους και ο πιο άμεσος πολιτικός δεσμός είναι η ψήφος που θα κάνουμε πράξη αλλάζοντας το άρθρο 54 και ψηφίζοντας ομόφωνα το νόμο για ψ<b>ήφο Ελλήνων εξωτερικού την άλλη εβδομάδα»</b>, είπε ο υπουργός Εσωτερικών στη συζήτηση για την αναθεώρηση του Συντάγματος.</p>
      <p>Στη ΝΔ ωστόσο, αποφεύγουν προσώρας να απαντήσουν στο ερώτημα που <b>θέτουν ΣΥΡΙΖΑ και ΚΚΕ</b> να ενσωματωθεί στο τελικό κείμενο φράση που να επιβεβαιώνει τον πραγματικό δεσμό με την Ελλάδα. Ο Γιάννης Γκιόκας από το ΚΚΕ ανέφερε στη Βουλή, ότι το κόμμα του είναι σύμφωνο με τις αλλαγές που προτείνονται στην αναθεώρηση του άρθρου 54 ωστόσο ο ίδιος ζήτησε να υπάρξει ακόμη πρόβλεψη για την <b>ύπαρξη πραγματικού δεσμού του εκτός επικρατείας ψηφοφόρου με την Ελλάδα.</b></p>
      <p>Η πρόταση της πλειοψηφίας μπορεί μέχρι και την τελευταία στιγμή, πριν δηλαδή, την ψηφοφορία της Δευτέρας, να επαναδιατυπωθεί. Σύμφωνα πάντως, με το κείμενο που διανεμήθηκε, στο άρθρο 54προστίθεται νέα παράγραφος 4 που έχει ως ακολούθως:</p>
      <p>«4. Με τον νόμο της παραγράφου 4 του άρθρου 51 μπορεί να τίθενται προϋποθέσεις στην άσκηση του εκλογικού δικαιώματος στον τόπο διαμονής τους από τους εκλογείς που κατοικούν έξω από την Επικράτεια, όπως αυτοπρόσωπη παρουσία σε εκλογικό τμήμα, χρόνος απουσίας από τη χώρα ή παρουσία στη χώρα για ορισμένο χρόνο στο παρελθόν. Με τον νόμο του προηγούμενου εδαφίου μπορεί να ορίζεται ότι ορισμένες θέσεις του ψηφοδελτίου επικρατείας κάθε κόμματος της παραγράφου 3 του παρόντος άρθρου καταλαμβάνονται υποχρεωτικά από απόδημους. Νόμος μπορεί να προβλέπει ότι η ψήφος των εκλογέων που ψηφίζουν σε εκλογικά τμήματα έξω από την Επικράτεια δεν προσμετράται σε συγκεκριμένη εκλογική περιφέρεια, αλλά μόνο σε επίπεδο επικρατείας. Με τον νόμο της παραγράφου 1 του παρόντος άρθρου μπορεί να καθιερώνονται μία ή περισσότερες εκλογικές περιφέρειες απόδημου Ελληνισμού, κατά παρέκκλιση της παραγράφου 2 του παρόντος άρθρου».</p>
      <blockquote>«Κρίθηκε αναγκαίο στο άρθρο 54, που είναι αναθεωρητέο, να θωρακισθούν συνταγματικά οι προβλέψεις που θα περιληφθούν στο νόμο, το σχέδιο του οποίου συντάχθηκε με βάση τη συμφωνία της 22ας Οκτωβρίου και το νομοσχέδιο ετέθη σε διαβούλευση», επεσήμανε ο Τάκης Θεοδωρικάκος, επισημαίνοντας ότι στη Διακομματική Επιτροπή έγιναν συμβιβασμοί.</blockquote>
      <p>«Σαφώς δεν είναι αυτό που επιδιώκαμε. Πρόκειται για μια συνθήκη συμβιβασμού, η οποία όμως επιτρέπει να κάνουμε ένα σημαντικότατο πρώτο βήμα», ανέφερε και επέκρινε την προηγούμενη κυβέρνηση του ΣΥΡΙΖΑ που δεν ανέλαβε πρωτοβουλία για την ψήφο των Ελλήνων του εξωτερικού.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198202/dimetopi-epithesi-mitsotaki-se-tsipra-kai-gennimata-to-prosfygiko-se-proto-plano">Διμέτωπη επίθεση Μητσοτάκη σε Τσίπρα και Γεννηματά – Το προσφυγικό σε πρώτο πλάνο</a>
        </li>
        <li>
          <a href="https://www.cnn.gr/news/politiki/story/198183/proypologismos-2020-syriza-h-nd-dinei-polla-stoys-ligoys-kai-liga-stoys-polloys">Προϋπολογισμός 2020 - ΣΥΡΙΖΑ: Η ΝΔ δίνει πολλά στους λίγους και λίγα στους πολλούς</a>
        </li>
        <li>
          <a href="https://www.cnn.gr/news/politiki/story/198152/oikonomoy-h-syndesi-aythaireton-me-tin-ilektroniki-taytotita-toy-akinitoy-einai-epanastatiko-metro">Οικονόμου: Η σύνδεση αυθαιρέτων με την ηλεκτρονική ταυτότητα του ακινήτου είναι επαναστατικό μέτρο</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/81780/pshfos-apodhmon">ΨΗΦΟΣ ΑΠΟΔΗΜΩΝ</a>
        </li>
        <li>
          <a href="https://www.cnn.gr/eidhseis/tag/15583/anathewrhsh-syntagmatos">ΑΝΑΘΕΩΡΗΣΗ ΣΥΝΤΑΓΜΑΤΟΣ</a>
        </li>
        <li>
          <a href="https://www.cnn.gr/eidhseis/tag/40128/takhs-theodorikakos">ΤΑΚΗΣ ΘΕΟΔΩΡΙΚΑΚΟΣ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/21/198195/snapshot/2761866.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198162/snapshot/AP_19289285313306.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/22/198211/snapshot/2748938.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198151/snapshot/2456562.jpg"/>
      </figure>
    </article>
  </body>
</html>