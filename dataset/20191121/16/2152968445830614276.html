<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/21/prodadeni-sa-45-kg-pushena-skumriia-i-50-kg-sudjuk-s-listeriia.430401"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T16:55:00+00:00"/>
    <meta property="og:title" content="Продадени са 45 кг пушена скумрия и 50 кг суджук с листерия"/>
    <meta property="og:description" content="Потребителите да питат в магазините дали са купили от партидите | Dnes.bg"/>
  </head>
  <body>
    <article>
      <h1>Продадени са 45 кг пушена скумрия и 50 кг суджук с листерия</h1>
      <h2>Потребителите да питат в магазините дали са купили от партидите</h2>
      <address><time datetime="2019-11-21T16:55:00+00:00">21 Nov 2019, 16:55</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Ден след като обяви, че в магазини са открити българска риба и български суджук, заразени с листерия, Българската агенция за безопасност на храните (БАБХ) уточни, че става дума за близо 60 кг пушена скумрия на шайби и 50 кг суджук.</p>
      <related>
        <a href="https://www.dnes.bg/obshtestvo/2019/11/20/babh-otkri-listeriia-v-sudjuk-i-pushena-skumriia.430295"/>
      </related>
      <p>Инспекторите успели да изтеглят от търговската мрежа 15 килограма от скумрията, а останалите 45 са продадени. <br/><br/>От заразения домашен суджук са произведени 50 килограма, но количества от него не са открити в магазините, което означава, че суджук е продаден.<br/><br/>Информация за проблемните партиди клиентите могат да получат от магазина, от който са купили от въпросната риба или суджук. <br/><br/>Бактерията листерия е заразна за хората и причинява заболяването листериоза. Симптомите са общо неразположение – висока температура, главоболие, световъртеж. Рискът от заразяване е най-висок при хората с отслабена имунна система, болните, бременните, възрастните и кърмачетата.<br/><br/><br/> </p>
    </article>
  </body>
</html>