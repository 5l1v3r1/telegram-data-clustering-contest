<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/vidkriti-sluhannya-v-kongresi-minenergetiki-ssha-oskarzhilo-pokazannya-sondlenda-330449_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T16:24:00+00:00"/>
    <meta property="og:title" content="Відкриті слухання в Конгресі: Міненергетики США оскаржило показання Сондленда"/>
    <meta property="og:description" content="Як зазначили представники держоргану, свідчення посла Сондленда спотворили як співпраця Перрі з Рудольфом Джуліані, так і директиву, отриману міністром від президента Трампа."/>
  </head>
  <body>
    <article>
      <h1>Відкриті слухання в Конгресі: Міненергетики США оскаржило показання Сондленда</h1>
      <h2>Як зазначили представники держоргану, свідчення посла Сондленда спотворили як співпраця Перрі з Рудольфом Джуліані, так і директиву, отриману міністром від президента Трампа.</h2>
      <address>
        <time datetime="2019-11-21T16:24:00+00:00">21 Nov 2019, 16:24</time>
      </address>
      <p>Міністерство енергетики США оскаржило показання <a href="https://dt.ua/WORLD/sondlend-viznav-sprobi-bilogo-domu-tisnuti-na-ukrayinu-326628_.html"><b>американського посла Європейського Союзу Гордона Сондленда </b></a>в рамках публічних слухань щодо імпічменту, які той давав 20 листопада перед Конгресом, повідомляє <a href="https://www.politico.com/news/2019/11/20/sondland-rick-perry-impeachment-072185">Politico</a>.</p>
      <p>Як зазначає видання, посол у своїх свідченнях заявив, що глава міністерства Рік Перрі брав безпосередню участь у тиску на Україну для початку розслідування проти Джо Байдена. Раніше Перрі стверджував, що не знав про причини затримки військової допомоги Україні, а також про те, що зустріч Трампа з президентом Володимиром Зеленським була пов'язана з проведенням розслідування.</p>
      <p>"Свідчення посла Сондленда спотворили як співпраця Перрі з Рудольфом Джуліані, так і директиву, отриману міністром від президента Трампа. Як зазначалося раніше, міністр Перрі говорив з Джуліані тільки один раз на прохання президента. Під час їхньої телефонної розмови і після нього, ні разу не згадувалися Байден або Burisma, і ніколи не звучали в присутності міністра", – йдеться в заяві відомства.</p>
      <p>Перрі заявляв, що йому було відомо лише про зусилля з боку США, щоб підштовхнути Україну до боротьби з корупцією. Незважаючи на це, Сондленд заявив, що Перрі брав безпосередню участь у зусиллях адміністрації Трампа відкрити розслідування відносно конкретних осіб.</p>
      <p>Згідно з показаннями Сондленда, Перрі був включений в розсилку електронного листа посла, в якому Сондленд відзвітував про те, що провів бесіду з Зеленським. Президент України погодився сказати Трампу, що він "має намір провести повне, прозоре розслідування", а також зробити публічну заяву про розслідування проти Байдена.</p>
      <p>2 листопада, <b><a href="https://dt.ua/WORLD/impichment-trampa-perri-vidmovlyayetsya-davati-svidchennya-u-zakritomu-rezhimi-328259_.html">міністр енергетики США відмовляється давати показання </a></b>в закритому режимі конгресменам в Палаті представників у справі про імпічмент президента Дональда Трампа. Про</p>
      <p>11 жовтня <b><a href="https://dt.ua/WORLD/yovanovich-nazvala-tisk-trampa-prichinoyu-svogo-dostrokovogo-vidklikannya-z-kiyeva-326117_.html">свідчення дала Марі Йованович</a></b>. Вона заявила, що її достроково відкликали з посади посла США в Україні під тиском Трампа.</p>
      <p>Тимчасовий повірений у справах США в Україні Вільям <b><a href="https://dt.ua/WORLD/otochennya-trampa-namagalosya-otrimati-kompromat-na-baydena-v-obmin-na-viyskovu-dopomogu-ukrayini-teylor-327053_.html">Тейлор підтвердив, що оточення Трампа намагалося отримати компромат на Джо Байдена</a></b> в обмін на військову допомогу Україні.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти.</p>
      <p>Детальніше про ситуацію читайте у статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>