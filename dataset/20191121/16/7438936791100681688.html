<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Ministr-Hamacek-Komunikacni-asistent-pomuze-s-resenim-zakladnich-problemu-604210"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T16:52:00+00:00"/>
    <meta property="og:title" content="Ministr Hamáček: Komunikační asistent pomůže s řešením základních problémů"/>
    <meta property="og:description" content="Ministerstvo vnitra zveřejnilo novou podobu rozcestníku online služeb státu gov.cz. Současně spustilo novinku – komunikačního asistenta, který provede klienty Portálem občana a pomůže jim s řešením základních problémů."/>
  </head>
  <body>
    <article>
      <h1>Ministr Hamáček: Komunikační asistent pomůže s řešením základních problémů</h1>
      <address>
        <time datetime="2019-11-21T16:52:00+00:00">21 Nov 2019, 16:52</time>
      </address>
      <p>
        <b>Ministerstvo vnitra zveřejnilo novou podobu rozcestníku online služeb státu gov.cz. Současně spustilo novinku – komunikačního asistenta, který provede klienty Portálem občana a pomůže jim s řešením základních problémů.</b>
      </p>
      <p>Komunikační asistent je umístěný na úvodní stránce Portálu občana (<a href="https://obcan.portal.gov.cz/">ZDE</a>) a zobrazí se ve formě webchatového okna ihned po příchodu na stránku. Uzpůsobený je i pro mobilní telefony. „Naší prioritou je digitalizace služeb státu, která je atraktivní pro občany. Nový rozcestník i spuštění komunikačního asistenta lidem umožní využít její výhody rychle a jednoduše,“ uvedl ministr vnitra Jan Hamáček (ČSSD). Automatický komunikační asistent ve formě robota je dostupný nonstop a dokáže najednou reagovat na velký počet dotazů.</p>
      <p>Smyslem chatbota je mj. pomoci novým uživatelům Portálu občana, kteří se v jeho více než 100 službách dosud neorientují. Schopnosti komunikačního asistenta se budou postupně rozšiřovat.</p>
      <p>Nová podoba rozcestníku online služeb státu gov.cz přináší občanům přehledně to, co nejčastěji v rámci eGovernmentu používají, tedy jednoduchou dostupnost datových schránek, Czech POINT, Portálu občana a Portálu veřejné správy. Stránka gov.cz je tak plnohodnotnou centrální bránou k elektronickým službám státu. Občan zde také nalezne interaktivní průvodce životními situacemi, jako je narození dítěte či změna trvalého pobytu, i odpovědi na často kladené dotazy k digitalizaci.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Hamacek-CSSD-Rizika-pouzivani-pyrotechniky-jsou-tak-zavazna-ze-to-musime-resit-603920"/>
        <a href="https://www.parlamentnilisty.cz/politika/politici-volicum/Ministr-Hamacek-Zapis-rodnych-cisel-na-obcanske-prukazy-by-mel-skoncit-letos-602654"/>
        <a href="https://www.parlamentnilisty.cz/politika/politici-volicum/Ministr-Hamacek-Pro-nas-je-prioritou-aby-mlade-rodiny-mely-rodicovsky-prispevek-602383"/>
        <a href="https://www.parlamentnilisty.cz/politika/politici-volicum/Hamacek-CSSD-V-soucasne-dobe-ma-Ceska-posta-novou-strategii-600859"/>
      </related>
    </article>
  </body>
</html>