<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/tuchel-despre-deplasarea-lui-neymar-la-madrid-nu-sunt-nici-tatal-lui-nici-politia-daca-mi-a-placut-ca-a-plecat-nu-deloc-1922405521022019111619176821"/>
    <meta property="og:site_name" content="News.ro"/>
    <meta property="article:published_time" content="2019-11-21T16:55:02+00:00"/>
    <meta property="og:title" content="Tuchel despre deplasarea lui Neymar la Madrid: Nu sunt nici tatăl lui, nici poliţia. Dacă mi-a plăcut că a plecat? Nu, deloc"/>
    <meta property="og:description" content="Tehnicianul echipei Paris Saint-Germain, Thomas Tuchel, a declarat, joi, într-o conferinţă de presă, că nu i-a plăcut faptul că Neymar a plecat în ziua liberă la Madrid, unde a asistat la Cupa Davis."/>
  </head>
  <body>
    <article>
      <h1>Tuchel despre deplasarea lui Neymar la Madrid: Nu sunt nici tatăl lui, nici poliţia. Dacă mi-a plăcut că a plecat? Nu, deloc</h1>
      <address><time datetime="2019-11-21T16:55:02+00:00">21 Nov 2019, 16:55</time> by <a rel="author">Leila Bolat</a></address>
      <p>
        <b>Tehnicianul echipei Paris Saint-Germain, Thomas Tuchel, a declarat, joi, într-o conferinţă de presă, că nu i-a plăcut faptul că Neymar a plecat în ziua liberă la Madrid, unde a asistat la Cupa Davis.</b>
      </p>
      <p>“Ce pot să fac? Nu sunt nici tatăl său, nici poliţia (n.r. - zâmbind). Sunt antrenor. Înainyea plecării s-a antrenat bine. Şi ieri la fel, după deplasare. Dacă mi-a plăcut că a plecat, ca antrenor? Nu, deloc. Este clar. Da este momentul să-mi pierd cumpătul? Nu. Nu ste momentul… S-a pregătit bine în ultimele săptămâni. A făcut mai mult decât ceilalţi. S-a antrenat cu grupul, dar şi individual. Dacă totul va fi în regulă la antrenament, el ar putea să joace mâine. Vom decide mâine dimineaţă dacă va fi titular sau va intra pe parcurs”, a spus Tuchel, potrivit Le Figaro.</p>
      <p>Paris Saint-Germain va întâlni, vineri seară, p teren propriu, echipa Lille, într-un meci din Ligue 1.</p>
      <p>Marţi, Neymar a fost prezent la Madrid, la Cupa Davis, la invitaţia fostului său coechipier de la FC Barcelona, Gerard Pique. Brazilianul a urmărit meciul câştigat de Rafael Nadal în faţa lui Karen Haceanov, scor 6-3, 7-6 (7).</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>