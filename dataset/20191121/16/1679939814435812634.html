<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cea-mai-intensa-lumina-din-univers-detectata-de-astronomi-a-produs-mai-multa-energie-in-cateva-secunde-decat-soarele-in-zece-miliarde-de-ani_3059777.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T16:10:19+00:00"/>
    <meta property="og:title" content="Cea mai intensă lumină din Univers, detectată de astronomi. A produs mai multă energie în câteva secunde, decât soarele în zece miliarde de ani"/>
    <meta property="og:description" content="Cea mai intensă lumină din Univers, o explozie de raze gamma care a produs mai multă energie în câteva secunde decât ar fi generat Soarele în zece miliarde de ani, a fost detectată de astronomi, potrivit rt.com, citează digi24.ro.Fenomenul a fost observat"/>
  </head>
  <body>
    <article>
      <h1>Cea mai intensă lumină din Univers, detectată de astronomi. A produs mai multă energie în câteva secunde, decât soarele în zece miliarde de ani</h1>
      <address><time datetime="2019-11-21T16:10:19+00:00">21 Nov 2019, 16:10</time> by <a rel="author">PUBLIKA.MD</a></address>
      <p><b>Cea mai intensă lumină din Univers, o explozie de raze gamma care a produs mai multă energie în câteva secunde decât ar fi generat Soarele în zece miliarde de ani, a fost detectată de astronomi,</b> potrivit rt.com, citează <a href="https://www.digi24.ro/stiri/sci-tech/natura-si-mediu/cea-mai-intensa-lumina-din-univers-o-explozie-de-acum-7-miliarde-de-ani-detectata-de-astronomi-dupa-o-asteptare-de-46-de-ani-1219970">digi24.ro</a>.</p>
      <p>Fenomenul a fost observat direct de astronomi după o așteptare de aproape 50 de ani.</p>
      <p>Explozia cu o durată foarte scurtă, dar extrem de intensă detectată marți, a avut loc în urmă cu aproximativ șapte miliarde de ani, fiind provocată de moartea unei stele și transformarea acesteia într-o supernova.</p>
      <p><b>Fenomenul, care a primit numele oficial de GRB 190114C, a fost detectat cu ajutorul telescoapelor spațiale Neil Gehrels Swift și Fermi Gamma Ray.</b> În doar 22 de secunde, coordonatele au fost transmise astronomilor din lumea întreagă.</p>
      <p>Două dintre telescoapele sistemului Major Atmospheric Gamma Imaging Cherenkov (MAGIC) din Insulele Canare, care au fost primele ce au monitorizat explozia, au detectat particule de lumină măsurând între 0,2 și 1 terra electron-volți (TeV).</p>
      <p>Acesta este echivalentul energiei kinetice generate de coliziunile de protoni din Large Hadron Collider, cel mai puternic accelerator de particule construit de om.</p>
      <p>Exploziile de raze gamma au fost descoperite în urmă cu 46 de ani, dar aceasta a fost pentru prima dată când fenomenul a fost observat direct. <b>Fenomenul poate fi detectat numai dacă razele sunt îndreptate direct spre Terra.</b></p>
      <figure>
        <iframe data-src="https://twitter.com/dacastanogo/status/1197417534850523136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Pe aceeaşi temă</h4>
        <a href="https://www.publika.md/astronomii-au-descoperit-o-planeta-gigant-care-nu-ar-trebui-sa-existe_3054779.html"/>
        <a href="https://www.publika.md/nu-o-sa-ti-vina-sa-crezi-ce-este-pata-neagra-aparuta-brusc-pe-jupiter_3055019.html"/>
        <a href="https://www.publika.md/criza-in-cosmologie-universul-se-extinde-mai-repede-decat-arata-modelele-teoretice_3058081.html"/>
      </related>
    </article>
  </body>
</html>