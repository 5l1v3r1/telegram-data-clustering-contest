<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/cava-de-tirreni-auto-si-ribalta/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-21T16:23:31+00:00"/>
    <meta property="og:title" content="Cava de’ Tirreni: Auto si Ribalta Quasi del Tutto in Via De Filippis"/>
    <meta property="og:description" content="A Cava de' Tirreni, questa Mattina, un'Auto si è ribaltata quasi completamente in via De Filippis, verso la Frazione Pregiato. Ecco il Fatto."/>
  </head>
  <body>
    <article>
      <h1>Cava de’ Tirreni: Auto si Ribalta Quasi del Tutto in Via De Filippis</h1>
      <address><time datetime="2019-11-21T16:23:31+00:00">21 Nov 2019, 16:23</time> by <a rel="author" href="https://amalfinotizie.it/author/giovanna-salvio/" target="_blank">Giovanna Salvio</a></address>
      <p>A <b>Cava de’ Tirreni</b> poche ora fa si è verificato un <b>incidente</b> in una strada centrale della città: <b>un’auto</b> <b>si è ribaltata</b> quasi completamente.</p>
      <p>Per fortuna nessun danno a persone.</p>
      <p>Ecco cosa è successo.</p>
      <h3>Cava de’ Tirreni: Auto si Ribalta Vicino ad una Strettoia in Via De Filippis</h3>
      <p>Qualche ora, questa mattina, momenti di paura per il conducente di un’automobile, e non solo, che si è ribaltata sul fianco.</p>
      <p>Alla guida, probabilmente, una donna, ma la dinamica dell’incidente non è chiara.</p>
      <p>La vettura si è girata di fianco, ed è rimasta ferma sul ciglio della strada in via Eduardo De Filippis, in prossimità del semaforo che regola il passaggio delle auto nella vicina strettoia.</p>
      <p>A dare la notizia è stato un cittadino sui social, postando anche una certo rammarico.</p>
      <p>Infatti pare che la strada stretta sia sempre attraversata dalle automobili con imprudenza e con una certa superficialità.</p>
      <p>Per cappottarsi in questo modo, l’auto in questione forse viaggiava ad un velocità non proprio moderata.</p>
      <p>Quindi, complici anche le buche, la strada dissestata, il manto scivoloso per la pioggia, chi la guidava ne ha perso il controllo.</p>
      <p>Fortuna che nessun passante si trovava nei pressi, altrimenti poteva finire davvero male.</p>
      <p>I commenti sotto il post di segnalazione si sono sprecati: chi ha dato la colpa al conducente, che non doveva correre con l’auto visto il maltempo e la strada non perfetta.</p>
      <p>C’è stato anche chi ha chiamato in causa il sindaco e l’amministrazione di <a href="https://amalfinotizie.it/cava-de-tirreni-set-riprese-fiction-rai-mare-fuori/">Cava</a> de’ Tirreni, chiedendo maggiori controlli sulla velocità in quel tratto di strada.</p>
      <p>Ancora, alcuni hanno fatto presente che il semaforo verde in quella zona dura davvero poco, sicchè gli automobilisti sono “spinti” in qualche modo ad aver fretta di attraversare la strettoia.</p>
      <p>Pigiare il piede sull’acceleratore con manto scivoloso per la pioggia e in prossimità di semafori o strettoie, se è questo il caso, è comunque un atteggiamento non corretto da parte di chi guida.</p>
      <p>Non si mette solo in pericolo se stessi, ma anche gli altri automobilisti e, ovviamente, i pedoni.</p>
    </article>
  </body>
</html>