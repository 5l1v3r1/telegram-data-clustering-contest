<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/miui-11-prichadza-do-redmi-note-5/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-21T16:07:49+00:00"/>
    <meta property="og:title" content="MIUI 11 prichádza do ďalšieho zariadenia. Tešiť sa môžu vlastníci Redmi Note 5"/>
    <meta property="og:description" content="Najnovšia verzia rozhrania MIUI prichádza už aj do Redmi Note 5. Čínsky výrobca Xiaomi tak pokračuje v plnení svojho plánu."/>
  </head>
  <body>
    <article>
      <h1>MIUI 11 prichádza do ďalšieho zariadenia. Tešiť sa môžu vlastníci Redmi Note 5</h1>
      <h2>Xiaomi pokračuje v plnení svojho plánu.</h2>
      <address><time datetime="2019-11-21T16:07:49+00:00">21 Nov 2019, 16:07</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Najnovšia verzia rozhrania <a href="https://www.techbyte.sk/2019/11/redmi-note-4-miui-11/">MIUI</a> prichádza už aj do Redmi Note 5. Čínsky výrobca tak pokračuje v plnení svojho plánu, píše <a href="https://www.fonearena.com/blog/298499/redmi-note-5-miui-11-update-download.html">fonearena.com</a>.</b>
      </p>
      <p>Redmi Note 5 spočiatku bežal na<b> MIUI 9.2</b> – rozhraní založenom na Android 7.1 Nougat. Neskôr sa zariadenie dočkalo aktualizácie na <b>MIUI 10</b> (Android 8.1 Oreo), pričom teraz sa už môže tešiť z najaktuálnejšej verzie, teda <b>MIUI 11</b>.</p>
      <p>Ako sme už uviedli v <a href="https://www.techbyte.sk/?s=MIUI+11">nejednom článku</a> ohľadom MIUI 11, ide o rozhranie zamerané na<b> zobrazovanie obsahu</b>. To ide ruka v ruke s vynoveným minimalistickým dizajnom a ďalšími šikovnými vylepšeniami (Quick Replies, vylepšený Mi File Manager a iné).</p>
      <figure>
        <img src="https://www.techbyte.sk/wp-content/uploads/2019/11/miui-11-note-5.jpg"/>
        <figcaption>Zdroj: <a href="https://www.fonearena.com/blog/298499/redmi-note-5-miui-11-update-download.html">fonearena.com</a></figcaption>
      </figure>
      <p>V prípade Redmi Note 5 hovoríme o aktualizácii s označením <b>MIUI 11.0.2.0.OEGMIXM</b>, ktorá zaberá skromných <b>493 MB</b>. Uvoľňuje sa však postupne, teda ju nedostanú všetky modely naraz.</p>
    </article>
  </body>
</html>