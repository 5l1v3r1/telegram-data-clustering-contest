<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/kerivnictvo-gbr-hotili-zminiti-v-lipni-dzherelo-politologa-novini-ukrajini-50054969.html"/>
    <meta property="og:site_name" content="НВ"/>
    <meta property="article:published_time" content="2019-11-21T16:48:00+00:00"/>
    <meta property="og:title" content="У липні команда Зеленського планувала змінити керівництво ДБР — політолог"/>
    <meta property="og:description" content="У липні 2019 року команда новообраного президента Володимира Зеленського готувала реформу Державного бюро розслідувань, що включає можливу зміну керівництва органу."/>
  </head>
  <body>
    <article>
      <h1>У липні команда Зеленського планувала змінити керівництво ДБР — політолог</h1>
      <h2>У липні 2019 року команда новообраного президента Володимира Зеленського готувала реформу Державного бюро розслідувань, що включає можливу зміну керівництва органу.</h2>
      <address>
        <time datetime="2019-11-21T16:48:00+00:00">21 Nov 2019, 16:48</time>
      </address>
      <p>Про це з посиланням на неназваного керівника одного з силових відомств <a href="https://radio.nv.ua/">Радіо НВ</a> розповів політолог Володимир Фесенко.</p>
      <p>«Я мав розмову з одним із відповідальних керівників нинішніх правоохоронних структур , він мені сказав (це ще влітку було, в липні), що готуються відповідні законодавчі зміни, законопроєкт по ДБР, що є намір провести реформу ДБР і, можливо, наслідком буде і зміна керівництва ДБР», - повідомив він.</p>
      <p>На думку політолога, такі плани могли з'явитися через відсутність довіри з боку Володимира Зеленського та його офісу до керівництва Бюро. Фесенко припустив, що в разі підтвердження автентичності раніше опублікованих компрометуючих записів з нібито розмовою очільників ОП і ДБР Андрія Богдана та Романа Труби, їхній контакт міг пояснюватися страхом звільнення останнього.</p>
      <p>Нагадаємо, увечері 19 листопада Telegram-канал <i>Трубу прорвало</i> <a href="https://nv.ua/ukr/ukraine/politics/telegram-kanal-trubu-prorvalo-pro-glavu-dbr-romana-trubu-novini-ukrajini-50054569.html">оприлюднив компрометуючі записи, на яких чути голос нібито директора ГБР Романа Труби</a>. В аудіозаписі мова йде про вказівки від нібито генпрокурора Руслана Рябошапки і голови Офісу президента Андрія Богдана про припинення низки обшуків.</p>
      <p>Роман Труба <a href="https://nv.ua/ukr/ukraine/politics/truba-nazvav-audiozapisi-feykom-novini-ukrajini-50054677.html">назвав записи фейком і провокацією.</a></p>
      <p>В кінці вересня <a href="https://nv.ua/ukr/ukraine/politics/truba-prokomentuvav-prosluhovuvannya-vlasnogo-kabinetu-novini-ukrajini-50044074.html">в кабінеті Труби виявили апаратуру для прослуховування</a>. У Бюро <a href="https://nv.ua/ukr/ukraine/politics/viyavlena-u-dbr-proslushka-mogla-nashkoditi-rozsliduvannyu-okremih-sprav-novini-ukrajini-50044135.html">допустили витік службової інформації,</a> що може зашкодити розслідуванню низки кримінальних справ.</p>
    </article>
  </body>
</html>