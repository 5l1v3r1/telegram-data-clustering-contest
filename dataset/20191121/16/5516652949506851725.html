<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426208/polles-oi-anagkes-twn-laermwn-se-erga-ydreyshs-kai-apoxeteyshs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T16:45:01+00:00"/>
    <meta property="og:title" content="Πολλές οι ανάγκες των Λαέρμων σε έργα ύδρευσης και αποχέτευσης"/>
    <meta property="og:description" content="Τις ανάγκες των Λαέρμων σε έργα αρμοδιότητας της ΔΕΥΑΡ, κατέγραψε ο πρόεδρος της κοινότητας Τάσος Πατούνας τα οποία και συμπεριέλαβε σε επιστολή που κατέθεσε στον πρόεδρος της επιχείρησης και κοινοποίησε στον αντιδήμαρχο Λινδίων."/>
  </head>
  <body>
    <article>
      <h1>Πολλές οι ανάγκες των Λαέρμων σε έργα ύδρευσης και αποχέτευσης</h1>
      <address>
        <time datetime="2019-11-21T16:45:01+00:00">21 Nov 2019, 16:45</time>
      </address>
      <p>
        <b>Τις ανάγκες των Λαέρμων σε έργα αρμοδιότητας της ΔΕΥΑΡ, κατέγραψε ο πρόεδρος της κοινότητας Τάσος Πατούνας τα οποία και συμπεριέλαβε σε επιστολή που κατέθεσε στον πρόεδρος της επιχείρησης και κοινοποίησε στον αντιδήμαρχο Λινδίων.</b>
      </p>
      <p>Οι ανάγκες κατεγράφησαν πρόσφατα στο πλαίσιο συνεδρίασης του συμβουλίου της κοινότητας Λαέρμων και έχουν ως εξής:<br/>• Συνέχιση του έργου αποκατάστασης του δικτύου ύδρευσης το οποίο είναι ημιτελές από το 2010 με αποτέλεσμα να γίνεται ακόμα υδροδότηση από σωλήνες αμιάντου.</p>
      <p>• Τοποθέτηση εξαεριστήρων στο δίκτυο ύδρευσης από την περιοχή Αρταμίτης έως την κεντρική δεξαμενή.</p>
      <p>• Τοποθέτηση μειωτήρα πίεσης στη μεγάλη δεξαμενή για να μπορέσει σε συνδυασμό με τη μικρότερη δεξαμενή να καλύψει τις ανάγκες του οικισμού. Έως τώρα η μικρή καλύπτει μόνο ένα μικρό μέρος του με αποτέλεσμα να μην επαρκεί<br/>• Δημιουργία βιολογικού για επεξεργασία λυμάτων διότι έως τώρα καταλήγουν στον ποταμό που οδηγεί στο φράγμα Γαδουρά και σε αυτόν που καταλήγει στη Λάρδο.</p>
      <p>Αξίζει να σημειωθεί ότι κατά τη συνεδρίαση συζητήθηκε και το τεχνικό πρόγραμμα έτους 2020 που εγκρίθηκε ομόφωνα και το οποίο έχει ως εξής:</p>
      <p><b>ΟΔΟΠΟΙΪΑ</b><br/>1 Ασφαλτόστρωση δρόμου στην περιοχή “Πευκιόνας” προς την οικία Καλογερή Σταύρου και Χρυσοστόμου Γεωργίου (500m περίπου)</p>
      <p>2 Επίστρωση με 3Α ή άσφαλτο στο δρόμο προς το μοναστήρι Κυράς, στρατόπεδο και επιχείρηση Χατζηιωάννου Αυγουστίνου (2000m περίπου)</p>
      <p>3 Ασφαλτόστρωση δρόμου περιοχή “Μούτσης” προς την οικία Θαρρενάκη Βασίλειου</p>
      <p>4 Επίστρωση – επιδιόρθωση ασφάλτου στην πλατεία περιοχής «Γέμπολος», στην περιοχή «Πέρα Βρύση» και σε διάφορα σημεία του οικισμού όπου υπάρχουν λακκούβες και καθιζήσεις</p>
      <p>5 Επίστρωση με 3Α στο δρόμο περιμετρικά του οικισμού από «Πέρα Βρύση» έως «Καμπή»</p>
      <p>6 Διαγραμμίσεις δρόμων για απαγόρευση στάθμευσης, “STOP”, οροθέτηση θέσεων στάθμευσης</p>
      <p>7 Πινακίδες για μείωση ταχύτητας οχημάτων εντός οικισμού και τοποθέτηση σαμαράκια στον κεντρικό δρόμο</p>
      <p>8 Ασφαλτόστρωση δρόμου περιοχή “Γέμπολος” προς την οικία Χανς (500 m περίπου)</p>
      <p><b>ΥΔΡΕΥΣΗ</b><br/>9 Συνέχιση του έργου αποκατάστασης του δικτύου ύδρευσης το οποίο είναι ημιτελές από το 2010 με αποτέλεσμα να γίνεται ακόμα χρήση από σωλήνες αμιάντου.</p>
      <p>10 Τοποθέτηση εξαεριστήρων στο δίκτυο ύδρευσης από τη περιοχή Αρταμίτης εως τη κεντρική δεξαμενή</p>
      <p>11 Τοποθέτηση μειωτήρα πίεσης στη μεγάλη δεξαμενή για να μπορέσει σε συνδυασμό με τη μικρότερη δεξαμενή να καλύψει τις ανάγκες του οικισμού. Εως τώρα η μικρή καλύπτει μόνο ένα μικρό μέρος του με αποτέλεσμα να μην επαρκεί.</p>
      <p>12 Δημιουργία βιολογικού για επεξεργασία λυμάτων διότι έως τώρα καταλήγουν στον ποταμό που οδηγεί στο φράγμα Γαδουρά και σε αυτόν που καταλήγει στη Λάρδο.</p>
      <p><b>ΚΤΗΡΙΑΚΑ</b><br/>13 Προμήθεια και τοποθέτηση δύο κλιματιστικών μηχανημάτων για τις ανάγκες του γραφείου της κοινότητας.</p>
      <p>14 Αντικατάσταση σε πόρτες και παράθυρα κοινοτικού καταστήματος (γραφείο κοινότητας) διότι δεν ανοίγουν ενώ υπάρχει πρόβλημα στεγανότητας</p>
      <p>15 Επιδιόρθωση σοβάδων και ελαιοχρωματισμός κοινοτικών καταστημάτων (Γραφείο κοινότητας και αίθουσας πολλαπλών χρήσεων)</p>
      <p>16 Δημιουργία στεγάστρου πλαγίως της αίθουσας πολλαπλών χρήσεων Λαέρμων για αποθήκευση των υλικών και του εξοπλισμού</p>
      <p>17 Δημιουργία δύο κοινόχρηστων τουαλετών σε δημόσιο χώρο</p>
      <p><b>ΚΑΘΑΡΙΟΤΗΤΑ</b><br/>18 Προμήθεια κάδων απορριμμάτων (5 Πράσινους των 1.000 λίτρων)</p>
      <p><b>ΗΛΕΚΤΡΟΦΩΤΙΣΜΟΣ</b><br/>19 Αντικατάσταση δικτύου δημοτικού φωτισμού λόγω βραχυκυκλώματος στην είσοδο του οικισμού ως την πλατεία (400m περίπου).</p>
    </article>
  </body>
</html>