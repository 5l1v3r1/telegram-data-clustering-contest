<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/21/dracula-western-lo-sceneggiatore-sardo-gianluca-piredda-debutta-s-8-955377.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T16:23:45+00:00"/>
    <meta property="og:title" content="&quot;Dracula western&quot;, lo sceneggiatore sardo Gianluca Piredda debutta su Lanciostory"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Fumetti</h6>
      <h1>"Dracula western", lo sceneggiatore sardo Gianluca Piredda debutta su Lanciostory</h1>
      <h2>L'autore 43enne firmerà i testi della nuova serie sulla celebre rivista</h2>
      <address>
        <time datetime="2019-11-21T16:23:45+00:00">21 Nov 2019, 16:23</time>
      </address>
      <p>Importante debutto per Gianluca Piredda, sceneggiatore, scrittore e autore sardo, che dal 2 dicembre firmerà per la celebre rivista a fumetti "Lanciostory" i testi della nuova serie "Dracula in the west".</p>
      <p>Si tratta di "una rilettura del mito del vampiro di Bram Stoker - spiega Piredda - che, scampato allo scontro finale, fugge lontano per poi arrivare in America".</p>
      <p>"È l'Ottocento, siamo in pieno West. Qui Dracula è stanco, stufo della sua vita da fuggitivo e le tenebre iniziano a stargli strette. Ma non può sottrarsi alla sua natura. In queste avventure - spiega ancora l'ideatore della serie - il Principe della notte incontrerà e affronterà le creature mitologiche della tradizione nativo-americana".</p>
      <p>Una narrazione "di puro intrattenimento - promette Piredda - leggera, senza troppi riferimenti storici e rimandi alla realtà, il cui unico scopo è quello di divertire".</p>
      <p>Per Aurea Editoriale, la casa editrice che pubblica Lanciostory e Skorpio, Gianluca Piredda ha già firmato il fumetto "Freeman" e "Journey of Dracula".</p>
      <p>Sempre per l'Aurea, poi, è impegnato nella scrittura di "Dago, il Giannizzero nero", famoso personaggio creato da Robin Wood e Alberto Salinas, pubblicato in Argentina.</p>
      <p>(Unioneonline/v.l.)</p>
    </article>
  </body>
</html>