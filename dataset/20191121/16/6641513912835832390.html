<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/rusya-irak-a-s-400-teklif-etti-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-21T16:50:00+00:00"/>
    <meta property="og:title" content="Rusya, Irak'a S-400 teklif etti"/>
    <meta property="og:description" content="Rusya, Irak'a S-400 teklif etti | aydinlik.com.tr"/>
  </head>
  <body>
    <article>
      <h1>Rusya, Irak'a S-400 teklif etti</h1>
      <address>
        <time datetime="2019-11-21T16:50:00+00:00">21 Nov 2019, 16:50</time>
      </address>
      <p>
        <b>Rusya Federal Askeri ve Teknik İşbirliği Servisi (FSVTS) Sözcüsü Mariya Vorobyeva, Rusya ve Irak’ın S-400 füze savunma sistemlerinin tedarikini görüştüklerini bildirdi.</b>
      </p>
      <p>Dubai Airshow Fuarı'nda Rus basınına konuşan Mariya Vorobyeva, Rusya ve Irak’ın S-400 Triumf füze savunma sistemlerinin tedarikini görüştüklerini belirtti.</p>
      <p>Vorobyeva, “Rus tarafınca işveren ile S-400 Triumf füze savunma sistemlerinin teslimatı konusunda görüşme yapıldı. Söz konusu malın tedariki ile ilgili teklif Irak tarafında gönderildi. Partnerlerden yanıt bekleniyor” diye konuştu.</p>
      <p>Bu arada Irak’ın Moskova Büyükelçisi Aydar Mansur Hadi, geçen mayısta Irak Hükümeti'nin Rusya’dan S-400 hava savunma sistemleri alınması yönünde karar aldığını, ancak bu konuda herhangi bir yol haritasının bulunmadığını söylemişti.</p>
      <p>Hadi, “Irak Hükümeti kararını verdi. S-400’leri almak istiyorlar ancak bu konuda henüz bir yol haritası yok” demişti.</p>
      <p>Daha önce CNBC, Amerikan istihbaratından kaynaklara dayandırdığı haberinde, aralarında Suudi Arabistan, Katar, Cezayir, Fas, Mısır, Vietnam ve Irak’ın bulunduğu 13 ülkenin Rusya’dan S-400 satın almakla ilgilendiklerini ifade etmişti.</p>
      <p>Kaynak: www.kokpit.aero</p>
      <related>
        <h4>Benzer Haberler</h4>
        <a href="https://www.aydinlik.com.tr/rusya-dan-turk-astronot-teklifi-turkiye-agustos-2019"/>
        <a href="https://www.aydinlik.com.tr/dunya/2017-temmuz/irak-musul-da-zaferini-ilan-etti"/>
        <a href="https://www.aydinlik.com.tr/rus-tanklari-irak-ta-dunya-subat-2018"/>
      </related>
    </article>
  </body>
</html>