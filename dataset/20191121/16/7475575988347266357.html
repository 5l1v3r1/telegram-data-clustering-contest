<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/rizede-hirsizlik-yaptigi-one-surulen-2-zanli-tutuklandi-h698315.html"/>
    <meta property="og:site_name" content="61 SAAT"/>
    <meta property="article:published_time" content="2019-11-21T16:01:19+00:00"/>
    <meta property="og:title" content="Rize'de hırsızlık yaptığı öne sürülen 2 zanlı tutuklandı"/>
    <meta property="og:description" content="- Zanlıların, hırsızlık yaptıkları bir evden çaldıkları kahveyi, girdikleri bir başka evde pişirerek içtikleri iddia edildi"/>
  </head>
  <body>
    <article>
      <h1>Rize'de hırsızlık yaptığı öne sürülen 2 zanlı tutuklandı</h1>
      <h2>- Zanlıların, hırsızlık yaptıkları bir evden çaldıkları kahveyi, girdikleri bir başka evde pişirerek içtikleri iddia edildi</h2>
      <address>
        <time datetime="2019-11-21T16:01:19+00:00">21 Nov 2019, 16:01</time>
      </address>
      <p><b>RİZE</b> (AA) - Rize'de, birçok köy evinden <b>hırsızlık</b> yaptığı iddiasıyla yakalanan 2 zanlı tutuklandı.</p>
      <p>Bazı köylerden benzer şekilde hırsızlık yapıldığı ihbarı alan İl Jandarma Komutanlığı ekipleri, İl Emniyet Müdürlüğü ekipleriyle koordineli çalışma başlattı.</p>
      <p>Yapılan çalışma neticesinde, hırsızlık olaylarının şüphelisi olarak B.A. ve M.L. Emniyet Müdürlüğü ekiplerince yakalandı. 2 şüpheli, işlemlerinin ardından jandarma ekiplerine teslim edildi.</p>
      <p>Jandarma ekipleri, şüphelilerin evlerinde ve aracında yaptığı aramada çok sayıda çalıntı olduğu değerlendirilen malzeme ele geçirdi.</p>
      <p>Şüphelilerin sorgularında, il genelindeki bazı hırsızlık olaylarını da kendilerinin yaptığını itiraf ettiği öğrenildi.</p>
      <p>Adliyeye sevk edilen B.A. ve M.L, çıkarıldıkları nöbetçi mahkemece tutuklandı.</p>
      <p>Öte yandan, zanlıların hırsızlık yaptıkları bir evden çaldıkları kahveyi, girdikleri bir başka evde pişirerek içtikleri iddia edildi.</p>
    </article>
  </body>
</html>