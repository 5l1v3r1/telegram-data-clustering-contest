<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lidovky.cz/kultura/vznik-ledoveho-kralovstvi-2-vyzadoval-trh-ne-pribeh-podle-recenzi-je-novinka-dobra-ale-neprekvapi.A191119_161308_ln_kultura_jto"/>
    <meta property="og:site_name" content="Lidovky.cz"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="‚Vznik Ledového království 2 vyžadoval trh, ne příběh.‘ Podle recenzí je novinka dobrá, ale nepřekvapí"/>
    <meta property="og:description" content="Druhé mrazivé dobrodružství Elsy, její mladší sestry Anny a jejich kamarádů si od kritiků odneslo vesměs pozitivní reakce. Recenzenti chválí úchvatné vizuální scény a nápaditost. Naopak jim vadí, že snímek může působit jako produkt trhu bez duše. Snímek Ledové království 2 vstupuje do kin 21.listopadu."/>
  </head>
  <body>
    <article>
      <h1>‚Vznik Ledového království 2 vyžadoval trh, ne příběh.‘ Podle recenzí je novinka dobrá, ale nepřekvapí</h1>
      <address><time datetime="2019-11-21T16:00:00+00:00">21 Nov 2019, 16:00</time> by <a rel="author">Jaroslav Totušek</a></address>
      <p>
        <b>Druhé mrazivé dobrodružství Elsy, její mladší sestry Anny a jejich kamarádů si od kritiků odneslo vesměs pozitivní reakce. Recenzenti chválí úchvatné vizuální scény a nápaditost. Naopak jim vadí, že snímek může působit jako produkt trhu bez duše. Snímek Ledové království 2 vstupuje do kin 21.listopadu.</b>
      </p>
      <p>Kde vzala Elsa magické schopnosti? Aby odhalila jejich podstatu, musí se spolu se svou sestrou a kamarády vydat na nebezpečnou pouť na sever. Možná přitom také zjistí, co se kdysi dávno stalo s jejími rodiči. Takový je nástin příběhu očekávané pohádky navazující na dnes již klasickou podívanou z roku 2013 , která stále hraje pravidelně v obývacích pokojích po celém světě. Co ale o ní říkají kritici?</p>
      <h3>Fotogalerie</h3>
      <table>
        <tr>
          <td>
            <pic src="https://1gr.cz/fotky/lidovky/19/062/lnp210/JTO7bf0c3_g2NjQwMDQ._V1_SX1777_CR001777744_AL_.jpg"/>
          </td>
          <td>
            <pic src="https://1gr.cz/fotky/lidovky/19/062/lnp210/JTO7bf0c2_g2NjQwMDQ._V1_SX1777_CR001777744_AL_.jpg"/>
          </td>
        </tr>
        <tr>
          <td>
            <u>
              <a href="https://www.lidovky.cz/kultura/vznik-ledoveho-kralovstvi-2-vyzadoval-trh-ne-pribeh-podle-recenzi-je-novinka-dobra-ale-neprekvapi.A191119_161308_ln_kultura_jto/foto/JTO7bf0c3_g2NjQwMDQ._V1_SX1777_CR001777744_AL_.jpg">další fotografie</a>
            </u>
          </td>
        </tr>
      </table>
      <p>„Chvílemi se Ledovému království 2 podaří dosáhnout takových impresionistických výšek, že se vyrovná svému předchůdci,“ <u><a href="https://www.theatlantic.com/entertainment/archive/2019/11/frozen-ii-review/601906/">píše David Sims z webu The Atlantic.</a></u></p>
      <p>„Je to o něco horší film než první díl. To ale jen proto, že postrádá ten moment překvapení, se kterým na plátna vtrhl jeho předchůdce,“ <u><a href="https://www.splicetoday.com/moving-pictures/ice-picks">myslí si Stephen Silver z webu Splice Today.</a></u></p>
      <p>„Animace je ve druhém dílu bohatší. To stejné platí i o zápletce,“ <u><a href="https://www.polygon.com/2019/11/14/20965138/frozen-2-review">shrnula svůj názor Petrana Radulovicová z webu Polygon.</a></u></p>
      <p>„Z Ledového království 2 je znát upřímná snaha pokračovat v příběhu a stavět na základech, které položil první filmu. Po vzoru těch nejlepších pokračování se mu to daří,“ <u><a href="https://www.youtube.com/watch?v=-Ua7Ni4jEqQ">myslí si Dan Murrell z týmu Screen Junkies.</a></u></p>
      <p>„Ledové království 2 přiměje diváky zamyslet se nad jejich vlastními životy a ptát se, zda všechno, co mají, není na úkor někoho jiného,“ filozofuje Victor <u><a href="https://thatshelf.com/frozen-2-review-disneys-enchanting-sequel-answers-the-call/">Stiff z webu The Shelf.</a></u></p>
      <h4>Pořádné tání</h4>
      <p>„Je smutné viděl, že ten stejný tým, který v roce 2013 naservíroval divákům něco tak úžasného, teď servíruje jen vlažnou podívanou,“ <u><a href="https://www.washingtonpost.com/gdpr-consent/?arc404=true&amp;destination=%2fgoingoutguide%2fmovies%2fneither-hot-nor-cool-frozen-ii-serves-up-lukewarm-leftovers-from-the-2013-hit%2f2019%2f11%2f20%2fb1e483a0-0572-11ea-ac12-3325d49eacaa_story.html%3farc404%3dtrue">píše Kirsten Page-Kirbyová z deníku The Washington Post.</a></u></p>
      <p>„Ačkoliv má vizuální stránka filmu chvílemi krásu a pohyb, obsahově a hudebně snímek nepřináší opravdu nic nového, nepoznaného. Nic, co by bylo svěžího jako sníh v Elsině království,“ <u><a href="https://observer.com/2019/11/frozen-2-review-kristen-bell-idina-menzel-get-lost-in-complicated-plot/">neskrývá zklamání Oliver Jones z magazínu Observer.</a></u></p>
      <p>„Je snadné si představit, že na Ledové království 2 filmaři nahlíželi jako na produkt. To přesně také je - někdy sice opravdu úchvatná podívaná, ale hlavně jen produkt,“ <u><a href="https://www.vulture.com/2019/11/movie-review-frozen-ii-the-sequel-to-disneys-hit-frozen.html">komentuje nedostatek „duše“ Allison Willmoorová z webu Vulture.</a></u> „Vznik tohoto filmu vyžadoval trh, ne příběh série,“ uzavírá.</p>
      <figure>
        <iframe src="https://www.youtube.com/embed/QJ_LCj2I0tI" width="560" height="315" data-service="Youtube" scrolling="no"/>
      </figure>
    </article>
  </body>
</html>