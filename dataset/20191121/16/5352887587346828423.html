<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/jura/vilhelmo-kanalas-atsivertu-pasakiska-perspektyva-1751322/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T16:01:00+00:00"/>
    <meta property="og:title" content="Vilhelmo kanalas: atsivertų pasakiška perspektyva"/>
    <meta property="og:description" content="Reklama"/>
  </head>
  <body>
    <article>
      <h1>Vilhelmo kanalas: atsivertų pasakiška perspektyva</h1>
      <address><time datetime="2019-11-21T16:01:00+00:00">21 Nov 2019, 16:01</time> by <a rel="author" href="https://www.ve.lt/autoriai/dalia-bikauskaite/" target="_blank">Dalia BIKAUSKAITĖ</a></address>
      <p>Reklama</p>
      <p>
        <b>Buvęs Uosto direkcijos vadovas Arvydas Vaitkus mano, kad šį bei tą padarius Vilhelmo kanale pramoginei laivybai gali atsiverti pasakiška perspektyva.</b>
      </p>
      <p>Buvęs Klaipėdos valstybinio jūrų uosto direkcijos generalinis direktorius, dabar miesto Tarybos Finansų ir ekonomikos komiteto narys A. Vaitkus priminė, kad Klaipėdos valstybinio jūrų uosto direkcija bylinėjosi su Kultūros paveldo departamento Klaipėdos skyriumi, netikėtai paskelbusiu, kad Vilhelmo kanalo galas yra neliečiamas ir negalima nieko jame daryti. Direkcija bylą laimėjo ir infrastruktūra ten toliau tvarkoma.</p>
      <p>Pasak A. Vaitkaus, dar prieš 5-6 metus kilo idėja Vilhelmo kanalą išvesti kampu ties Natura 2000 linija.</p>
      <p>Dabar jis Malkų įlankoje patenka į uosto akvatorijos dalį. "Mano požiūriu, tai yra absurdas, nes jokios navigacijos ten tikrai nebus. Prioritetas yra seniai valstybės pasirinktas. Ten yra uosto dalis ir tikrai nei su baidarėmis, nei su irklinėmis valtimis neplauksi.</p>
      <p>Išvedus kanalą per formuojamą mažųjų laivų prieplauką, visų pirma atsirastų savaiminis kanalo prasivalymas. Žinoma, galbūt kai kuriose kanalo vietose, ten, kur jis yra užakęs, reikėtų išvalyti. Tada mes galėtume Kuršių mariose turėti kruizinį žiedinį maršrutą, t. y. į vieną pusę plaukti viena kryptimi, o grįžti - kita. Vandens turizmui labai patrauklūs nenusibostantys vaizdai. Jeigu toks dalykas atsirastų miesto bendrajame plane, žinoma, suderinus su Klaipėdos rajono savivaldybe, atsivertų pasakiška perspektyva", - sakė A. Vaitkus.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/klaipeda1/klaipeda/joksu-tilto-per-karaliaus-vilhelmo-kanala-rekonstrukcijai---atviras-kelias-1747952/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/vilhelmo-kanalas-galime-ne-tik-gerti-vandeni-bet-ir-plaukti-1744455/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/mazoji-lietuva/vienas-unikaliausiu-hidrogeologiniu-paminklu-lietuvoje-1737977/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/jura/uostas-teisme-laimejo-ginca-del-vilhelmo-kanalo-1666380/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/vilhelmo-kanalas-tapo-konflikto-zona-1663894/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/uostas-su-paveldosaugininkais-bylinejasi-del-vilhelmo-kanalo-1657842/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/klaipedoje-pagerbti-prancuzu-karo-belaisviai-1639141/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/karaliaus-vilhelmo-kanalas-klaipedos-kanalas-1632769/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>