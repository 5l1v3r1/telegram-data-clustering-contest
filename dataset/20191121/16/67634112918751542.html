<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151315/"/>
    <meta property="og:site_name" content="AgroNews"/>
    <meta property="article:published_time" content="2019-11-21T16:55:00+00:00"/>
    <meta property="og:title" content="За десять місяців Україна імпортувала насіння соняшнику на $196,7 млн"/>
    <meta property="og:description" content="За даними ДФС, за десять місяців 2019 року Україна експортувала 73,253 тис. тонн соняшникового насіння на суму $30,3 млн, а імпортувала –22,95 тис. тонн на суму $196,7 млн. Таким чином негативне сальдо торгівлі цієї продукцією становить $166,4 млн. Як повідомив AgroTimes генеральний директор..."/>
  </head>
  <body>
    <article>
      <h1>За десять місяців Україна імпортувала насіння соняшнику на $196,7 млн</h1>
      <address><time datetime="2019-11-21T16:55:00+00:00">21 Nov 2019, 16:55</time> by <a rel="author">agronews.uaode/author</a></address>
      <p>
        <b>За даними ДФС, за десять місяців 2019 року Україна експортувала 73,253 тис. тонн соняшникового насіння на суму $30,3 млн, а імпортувала –22,95 тис. тонн на суму $196,7 млн. Таким чином негативне сальдо торгівлі цієї продукцією становить $166,4 млн. Як повідомив AgroTimes генеральний директор консалтингової компанії «УкрАгроКонсалт» Сергій Феофілов, така ситуація для вітчизняного ринку є нормою, адже Україна, як правило, експортує звичайний соняшник, який коштує в середньому 8,5 тис. грн на внутрішньому ринку або $345-350 (FOB), а імпортує виключно насіннєвий.</b>
      </p>
      <p>За його словами, соняшникове насіння для посіву коштує у 2,5-3 рази дорожче, ніж звичайне. А для внутрішньої переробки Україні вистачає соняшнику власного виробництва.</p>
      <p>Найбільше Україна імпортує в США (42,8%), Туреччині (23%) та Франції (12,7%), а експортує в Туреччину (47,9%), Нідерланди (8%) та Фінляндію (5,4%).</p>
      <p>За увесь минулий рік Україна експортувала насіння соняшнику на $28,2 млн, а імпортувала – на $258,3 млн. Негативне сальдо склало $230 млн.</p>
    </article>
  </body>
</html>