<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/presedintele-iohannis-la-galati-am-facut-trei-ore-si-jumatate-cu-masina-moldova-are-nevoie-de-legaturi-mai-bune-18602851"/>
    <meta property="og:site_name" content="Gândul"/>
    <meta property="article:published_time" content="2019-11-21T16:09:10+00:00"/>
    <meta property="og:title" content="Preşedintele Iohannis, la Galaţi: Am făcut trei ore şi jumătate cu maşina. Moldova are nevoie de legături mai bune"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Preşedintele Iohannis, la Galaţi: Am făcut trei ore şi jumătate cu maşina. Moldova are nevoie de legături mai bune</h1>
      <h2>Preşedintele Klaus Iohannis a declarat, joi, la Galaţi, că Moldova are nevoie de legături mai bune cu restul ţării şi a precizat că a făcut din Bucureşti trei ore şi jumătate cu maşina.</h2>
      <address>
        <time datetime="2019-11-21T16:09:10+00:00">21 Nov 2019, 16:09</time>
      </address>
      <p>„Am făcut trei ore şi jumătate cu maşina, evident că Moldova are nevoie de legături mult mai bune cu restul ţării şi aici trebuie să nuanţăm. Cred că este nevoie şi pentru sudul Moldovei de o legătură şi pentru partea de nord la fel. În Moldova este multă forţă de muncă disponibilă, este obligaţia Guvernului, dar şi a mea, să găsim soluţiile cele mai bune pentru a realiza infrastructura care va duce la dezvoltarea Moldovei”, a spus preşedintele înaintea întâlnirii pe care o are joi seara cu simpatizanţii săi din judeţ.</p>
      <p>El a spus că are un plan pentru Moldova şi că această regiune are potenţial pentru investitori.</p>
      <p>„Eu am un plan concret pentru întreaga Moldovă. Infrastructura nu înseamnă doar drum, este clar că Moldova are potenţial pentru investitori, este greu să-i convingem fără infrastructură. Aşa se poate rezolva orice problemă. Proiectele bune trebuie continuate, am văzut prin ţară proiecte începute în urmă cu zece ani şi nu sunt încă încheiate”, a mai spus şeful statului.</p>
      <p>Klaus Iohannis participă joi seara la o întâlnire cu smpatizanţii săi din Galaţi.</p>
    </article>
  </body>
</html>