<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/sto-ario-pago-prosfevgi-o-kammenos-gia-tin-ipothesi-pachta"/>
    <meta property="og:site_name" content="Voria.gr"/>
    <meta property="article:published_time" content="2019-11-21T16:35:00+00:00"/>
    <meta property="og:title" content="ΣΤΟΝ ΑΡΕΙΟ ΠΑΓΟ ΠΡΟΣΦΕΥΓΕΙ Ο ΚΑΜΜΕΝΟΣ ΓΙΑ ΤΗΝ ΥΠΟΘΕΣΗ ΠΑΧΤΑ"/>
    <meta property="og:description" content="Ανακοίνωση αναφορικά με την δικαστική διαμάχη του Πάνου Καμμένου με τον Χρήστο Πάχτα εξέδωσαν σήμερα οι Ανεξάρτητοι Έλληνες."/>
  </head>
  <body>
    <article>
      <h1>ΣΤΟΝ ΑΡΕΙΟ ΠΑΓΟ ΠΡΟΣΦΕΥΓΕΙ Ο ΚΑΜΜΕΝΟΣ ΓΙΑ ΤΗΝ ΥΠΟΘΕΣΗ ΠΑΧΤΑ</h1>
      <h2>Ανακοίνωση αναφορικά με την δικαστική διαμάχη του Πάνου Καμμένου με τον Χρήστο Πάχτα εξέδωσαν σήμερα οι Ανεξάρτητοι Έλληνες.</h2>
      <address><time datetime="2019-11-21T16:35:00+00:00">21 Nov 2019, 16:35</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Στον <b>Άρειο Πάγο</b> προσφεύγει ο πρόεδρος των<b> Ανεξάρτητων Ελλήνων Πάνος Καμμένος</b> κατά της απόφασης του Πολυμελούς Πρωτοδικείου Πειραιά, που επιδίκασε χρηματική αποζημίωση 15 χιλιάδων ευρώ για την ηθική βλάβη που υπέστη ο πρώην<b> δήμαρχος Αριστοτέλη Χρήστος Πάχτας,</b> επειδή είχε πει τη φράση «λιντσάρετε τον Πάχτα».<br/><br/>Η κίνηση του Πάνου Καμμένου γνωστοποιήθηκε με ανακοίνωση των ΑΝΕΛ.</p>
      <p>«Ο πρόεδρος των Ανεξαρτήτων Ελλήνων κ. Πάνος Καμμένος απαλλάχθηκε ομόφωνα, τελεσίδικα και αμετάκλητα από το αρμόδιο ποινικό δικαστήριο Θεσσαλονίκης για τα ψευδή αδικήματα που προσπάθησε να του προσάψει ο κ. Πάχτας», αναφέρει η ανακοίνωση.<br/><br/>Ωστόσο, όπως σημειώνουν στην ανακοίνωσή τους οι Ανεξάρτητοι Έλληνες «ο πρώην δήμαρχος Αριστοτέλη προσέφυγε περιέργως στα αστικά δικαστήρια του Πειραιά, ενώ το αναμενόμενο θα ήταν να προσφύγει σε αυτά της Θεσσαλονίκης. Πέτυχε έτσι σκανδαλωδώς την έκδοση μιας απόφασης η οποία έρχεται σε πλήρη αντίθεση με τις αμετάκλητες παραδοχές του ποινικού δικαστηρίου το οποίο τον απάλλαξε αμετάκλητα και πανηγυρικά. Γι' αυτή την απόφαση ο πρόεδρος των Ανεξαρτήτων Ελλήνων προσφεύγει ήδη στον Άρειο Πάγο».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/telesidiki-katadiki-kammenou-gia-to-lintsarete-ton-pachta"/>
        <a href="https://www.voria.gr/article/katadiki-kammenou-gia-sikofantiki-disfimisi-tis-mpakogianni"/>
        <a href="https://www.voria.gr/article/kammenos-gia-vizes-ipextha-sindramoume-gia-ti-dialefkansi-tis-ipothesis"/>
      </related>
    </article>
  </body>
</html>