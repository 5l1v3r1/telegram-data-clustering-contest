<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/kyiv/ne-mozhna-shchob-ikhni-imena-zabuly-u-kyievi-na-maidani-vshanovuvaly-polehlykh-heroiv-203229.html"/>
    <meta property="og:site_name" content="5 канал"/>
    <meta property="article:published_time" content="2019-11-21T16:48:00+00:00"/>
    <meta property="og:title" content="&quot;Не можна, щоб їхні імена забули&quot;: у Києві на Майдані вшановували полеглих героїв – сюжет"/>
    <meta property="og:description" content="У шосту річницю початку Революції Гідності родини та близькі загиблих, а також учасники історичних подій із квітами приходили до портретів героїв"/>
  </head>
  <body>
    <article>
      <h1>"Не можна, щоб їхні імена забули": у Києві на Майдані вшановували полеглих героїв – сюжет</h1>
      <address>
        <time datetime="2019-11-21T16:48:00+00:00">21 Nov 2019, 16:48</time>
      </address>
      <p>День Гідності та Свободи відзначає Україна. У цей день вшановують дві події: початок Помаранчевої революції у 2004 му році та Революції гідності 2013-го. Пам'ятні заходи на честь загиблих Героїв Небесної Сотні тривали в столиці від самого ранку. Їх відстежувала журналіст "5 каналу" Валерія Павленко.</p>
      <p>Від ранку небайдужі вшановували пам'ять Небесної Сотні. У шосту річницю початку Революції Гідності родини та близькі загиблих, а також учасники історичних подій із квітами приходили до портретів героїв.<br/><br/>Спершу молебнем віддали шану полеглим.</p>
      <p>Ірина разом із маленькою Софією прийшли вранці до каплички згадати батьків – Сергія Дідича та Ігоря Бачинського, – які загинули за незалежну Україну у 2014-му році. Кажуть, жили б у Києві на Алеї Героїв були б ледь не щодня.</p>
      <p>Ірина Дідич, дочка героя небесної сотні Сергія Дідича. каже: "Я з Іванофранківської області, але живу у Львові. Ми прийшли до своїх татів, поклали біля них квіти. Ті хто живуть у Києві ті часто приходять. Хто не в Києві, то на такі річниці".</p>
      <figure>
        <img src="https://www.5.ua/media/pictures/original/174118.jpg"/>
      </figure>
      <p>Вшанування героїв Небесної Сотні<a href="https://www.5.ua/">5 канал</a></p>
      <p>А от Зоя Сидорчук навіть і не знає, де саме загинув її чоловік у лютому 2014-го.</p>
      <p>Жінка каже: "Кожен рік ходжу і не тільки в цей день. Тому що тут у мене загнув чоловік, Сидорчук Юрій. Розпитати не було у кого, де це сталося, і про 18-те число дуже мало фактів, де це сталося. Але чомусь мене завжди тягне під міст. Його там якраз фото".</p>
      <figure>
        <iframe src="https://www.youtube.com/embed/0K6f4ZUoRWU" width="745" height="451" data-service="Youtube" scrolling="no"/>
      </figure>
      <p>До вшанування долучилися й учасники революції 2013-2014-го років. Переконані: незалежність – це не лише про свободу. А й про боротьбу, яка і досі триває.</p>
      <p>Учасник Революції Гідності Юрій Аксенин наголосив: "Дуже важливо, щоб громада пам'ятала, що таке гідність, якою ціною вона нам дається, скільки жертв вже. Наш обов'язок в першу чергу не допустити того, щоб імена наших рідних, героїв небесної сотні і імена загиблих в сучасній війні, російсько-українській не були забуті. Наш обов'язок як свідомої громади пам'ятати і вшановувати".</p>
      <p>
        <i>
          <b>Валерія Павленко, Олексій Іванченков, "5 канал"</b>
        </i>
      </p>
    </article>
  </body>
</html>