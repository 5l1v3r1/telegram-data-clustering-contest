<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/bollywood/news/ss-rajamouli-ropes-in-olivia-morris-ray-stevenson-and-262904"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T16:17:29+00:00"/>
    <meta property="og:title" content="फिल्म &quot;आरआरआर&quot; की स्टारकास्ट में रे स्टीवेन्सन, ओलिविया मॉरिस और एलिसन डूडी हुए शामिल, करैक्टर पोस्टर हुए रिलीज!"/>
    <meta property="og:description" content="फ़िल्म &quot;आर.आर.आर&quot; की टीम में सभी सदस्यों के लिए यह एक अभूतपूर्व वर्ष रहा है क्योंकि फ़िल्म की 70% शूटिंग पूरी हो चुकी है। आज से ठीक एक साल पहले, उन्होंने फिल्म की शूटिंग शुरू की थी जो अब भारतीय सिनेमा में सबसे बहुप्रतीक्षित फिल्म बन गयी है।"/>
  </head>
  <body>
    <article>
      <h1>फिल्म "आरआरआर" की स्टारकास्ट में रे स्टीवेन्सन, ओलिविया मॉरिस और एलिसन डूडी हुए शामिल, करैक्टर पोस्टर हुए रिलीज!</h1>
      <address><time datetime="2019-11-21T16:17:29+00:00">21 Nov 2019, 16:17</time> by <a rel="author">rupali</a></address>
      <p>फ़िल्म "आर.आर.आर" की टीम में सभी सदस्यों के लिए यह एक अभूतपूर्व वर्ष रहा है क्योंकि फ़िल्म की 70% शूटिंग पूरी हो चुकी है। आज से ठीक एक साल पहले, उन्होंने फिल्म की शूटिंग शुरू की थी जो अब भारतीय सिनेमा में सबसे बहुप्रतीक्षित फिल्म बन गयी है।</p>
      <p>आलिया भट्ट और अजय देवगन के साथ एनटीआर और राम चरण अभिनीत, फिल्म एक पीरियड ड्रामा है, जो कोमाराम भीम और अल्लूरी सीताराम राजू के महान किरदारों के जीवन को एक काल्पनिक मोड़ देती है। और अब, दूसरी फीमेल लीड की अटकलों पर विराम लगाते हुए, टीम ने यह आधिकारिक कर दिया है कि ब्रिटिश अभिनेत्री ओलिविया मॉरिस फिल्म में एनटीआर के साथ नज़र आएंगी।</p>
      <p>
        <b>यह भी पढ़ें:- <a href="https://www.dainiksaveratimes.com/entertainment/bollywood/news/bb13-vishal-aditya-singh-devoleena-bhattacharjee-fight-262881">BB13: सिद्धार्थ- असीम की लड़ाई से बेनकाब हुए सारे रिश्ते, देवोलीना के खिलाफ विशाल सिंह ने उठाया ये हथियार</a></b>
      </p>
      <p><b>यह भी पढ़ें:- </b> <a href="https://www.dainiksaveratimes.com/entertainment/bollywood/news/ncp-mla-jitendra-awhad-and-sambhaji-brigade-262841">आखिर क्यों अजय देवगन की फिल्म तानाजी को लेकर मचा बवाल ? इस नेता ने दे डाली ऐसी धमकी</a></p>
      <p>यही नहीं, टीम ने अभिनेता एलिसन डूडी और रे स्टीवेन्सन को फिल्म में मुख्य विलन की भूमिका निभाने के लिए साइन कर लिया है। एलिसन एक आयरिश अभिनेत्री है जो ए व्यू टू किल और इंडियाना जोन्स और द लास्ट क्रूसेड जैसी फिल्मों का हिस्सा रह चुकी है, जबकि रे स्टीवेन्सन थोर और किंग आर्थर के साथ कई अन्य लोकप्रिय टीवी शो में नज़र आ चुके हैं। डीवीवी दानय्या द्वारा डीवीवी एंटरटेनमेंट के तहत निर्मित और एस एस राजामौली द्वारा निर्देशित आरआरआर, 30 जुलाई, 2020 को दुनिया भर में एक साथ दस भारतीय भाषाओं में रिलीज़ होगी।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> SS Rajamouli ropes in Olivia Morris Ray Stevenson and ...</p>
    </article>
  </body>
</html>