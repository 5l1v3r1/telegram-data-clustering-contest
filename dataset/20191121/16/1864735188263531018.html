<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/magazine/film-da-vedere-nel-weekend-trailer-1.4898751"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-21T16:47:05+00:00"/>
    <meta property="og:title" content="Cinema, i film da vedere nel weekend 22-24 novembre. I trailer"/>
    <meta property="og:description" content="Escono tra gli altri 'L'ufficiale e la spia', 'Cetto c'è, senzadubbiamente', 'Light Of My Life', 'Aspromonte - La terra degli ultimi', 'Countdown' e 'Ploi'"/>
  </head>
  <body>
    <article>
      <h1>Cinema, i film da vedere nel weekend 22-24 novembre. I trailer</h1>
      <h2>Escono tra gli altri 'L'ufficiale e la spia', 'Cetto c'è, senzadubbiamente', 'Light Of My Life', 'Aspromonte - La terra degli ultimi', 'Countdown' e 'Ploi' </h2>
      <address><time datetime="2019-11-21T16:47:05+00:00">21 Nov 2019, 16:47</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4898750.1574354825!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Una scena del film 'L'ufficiale e la spia'</figcaption>
      </figure>
      <p>Ecco i film, con annessi trailer, che escono nelle sale cinematografiche italiane durante il weekend del 22-24 novembre. A seguire ci sono anche le uscite del 14, mentre devi cliccare <a href="https://www.quotidiano.net/magazine/attraverso-i-miei-occhi-1.4873784">qui</a> se ti interessa ripassare quelle del 7 (si possono ancora vedere, per esempio, 'Gli uomini d'oro' e 'Parasite'). <br/><br/><br/><b>L'UFFICIALE E LA SPIA (dal 21 novembre)</b> <br/>Regia: Roman Polanski / Cast: Jean Dujardin, Louis Garrel, Emmanuelle Seigner <br/><br/>Francia, anno 1894. L'ufficiale ebreo Alfred Dreyfus è ingiustamente accusato di tradimento, degradato e imprigionato: spetterà al nuovo capo dei servizi segreti il compito di provarne l'innocenza. 'L'ufficiale e la spia' racconta in modo mirabile un fatto realmente accaduto e ha conquistato il gran premio della giuria al Festival di Venezia 2019. <br/><br/>Se vuoi saperne di più, <a href="https://www.quotidiano.net/magazine/l-ufficiale-e-la-spia-trailer-1.4895597">leggi il nostro approfondimento</a>.</p>
      <figure>
        <iframe src="https://www.youtube.com/embed/Hd6eRZJvQ0E" width="560" height="315" data-service="Youtube" scrolling="no"/>
      </figure>
      <p><b>CETTO C'È, SENZADUBBIAMENTE (dal 21 novembre)</b> <br/>Regia: Giulio Manfredonia / Cast: Antonio Albanese, Nicola Rignanese, Caterina Shulha <br/><br/>Cetto La Qualunque scopre che il suo vero padre era un nobile e decide così di restaurare la monarchia e diventare re d'Italia. 'Cetto c'è, senzadubbiamente' è il terzo capitolo della saga incentrata sul personaggio interpretato da Albanese: i toni da commedia dell'assurdo funzionano, ma la struttura narrativa è ancora troppo legata al modello televisivo e manca di connessioni efficaci fra una scenetta a l'altra. <br/><br/>Se vuoi saperne di più, <a href="https://www.quotidiano.net/magazine/cetto-c-e-senzadubbiamente-1.4896706">leggi il nostro approfondimento</a>.</p>
      <figure>
        <iframe src="https://www.youtube.com/embed/cb7FxpcO-Jc" width="560" height="315" data-service="Youtube" scrolling="no"/>
      </figure>
      <p><b>LIGHT OF MY LIFE (dal 21 novembre)</b> <br/>Regia: Casey Affleck / Cast: Anna Pniowsky, Casey Affleck, Tom Bower <br/><br/>Una misteriosa epidemia uccide tutte le donne e porta la civiltà al collasso: dodici anni più tardi un padre sopravvive cercando di nascondere a tutti un segreto enorme, cioè che colui che si fa passare per suo figlio è in realtà sua figlia, unica femmina rimasta al mondo. 'Light Of My Life' è un film drammatico dall'andamento pacato, ma dalla sceneggiatura altalenante. <br/><br/>Se vuoi saperne di più, <a href="https://www.quotidiano.net/magazine/light-of-my-life-film-1.4895585">leggi il nostro approfondimento</a>.</p>
      <figure>
        <iframe src="https://www.youtube.com/embed/GV4WzG8jfJM" width="560" height="315" data-service="Youtube" scrolling="no"/>
      </figure>
      <p><b>ASPROMONTE - LA TERRA DEGLI ULTIMI (dal 21 novembre)</b> <br/>Regia: Mimmo Calopresti / Cast: Valeria Bruni Tedeschi, Marcello Fonte, Francesco Colella <br/><br/>Italia, secondo dopoguerra: Africo è un paesello montano dove il progresso non è mai giunto e dove i concittadini decidono di costruirsi da soli una strada che rompa il loro isolamento, in barba all'assenza del potere statale e all'opposizione di quello mafioso. 'Aspromonte - La terra degli ultimi' è un film drammatico di forte impegno civile, grande rigore e molto sentito dal proprio autore. <br/><br/>Se vuoi saperne di più, <a href="https://www.quotidiano.net/magazine/aspromonte-film-1.4896849">leggi il nostro approfondimento</a>.</p>
      <figure>
        <iframe src="https://www.youtube.com/embed/rHzSe6EDzHQ" width="560" height="315" data-service="Youtube" scrolling="no"/>
      </figure>
      <p><b>COUNTDOWN (dal 21 novembre)</b> <br/>Regia: Justin Dec / Cast: Elizabeth Lail, Jordan Calloway, Talitha Eliana Bateman <br/><br/>Una app predice quanto tempo ti resta da vivere e apparentemente la morte giunge inesorabile anche se fai di tutto per evitarla. 'Countdown' è un thriller/horror che ricicla senza troppa fantasia la formula di 'Final Destination', ma sa regalare qualche spavento.</p>
      <figure>
        <iframe src="https://www.youtube.com/embed/FNhND4JfJEg" width="560" height="315" data-service="Youtube" scrolling="no"/>
      </figure>
      <p><b>PLOI (dal 21 novembre) <br/></b>Regia: Árni Ásgeirsson <br/><br/>Un pulcino che ha paura di volare non riesce a partire per la migrazione annuale dei propri simili, in direzione di luoghi più caldi: rimasto solo dovrà trovare un modo di ricongiungersi alla sua famiglia. 'Ploi' è un film d'animazione che mette in scena, a vantaggio soprattutto degli spettatori più piccoli, il valore della resilienza e l'importanza di imparare ad affrontare le proprie paure.</p>
      <figure>
        <iframe src="https://www.youtube.com/embed/BiTRYgo-0WE" width="560" height="315" data-service="Youtube" scrolling="no"/>
      </figure>
      <p><b>SONO SOLO FANTASMI (dal 14 novembre)</b> <br/>Regia: Christian De Sica / Cast: Christian De Sica, Carlo Buccirosso, Gian Marco Tognazzi <br/><br/>Tre fratelli squattrinati si inventano un lavoro come acchiappa fantasmi, ma in un secondo momento scoprono che gli spiriti esistono sul serio e che una minaccia incombe sulla città di Napoli. 'Sono solo fantasmi' mescola commedia e horror in modo non sempre efficace, ma conservando una certa tenuta.</p>
      <figure>
        <iframe src="https://www.youtube.com/embed/m9gDadqw-2Y" width="560" height="315" data-service="Youtube" scrolling="no"/>
      </figure>
      <p><b>LE MANS '66 - LA GRANDE SFIDA (dal 14 novembre)</b> <br/>Regia: James Mangold / Cast: Matt Damon, Christian Bale, Jon Bernthal <br/><br/>In vista della 24 ore di Le Mans del 1966, Henry Ford II dese di costruire un'auto da corsa in grado di porre fine al dominio quinquennale della Ferrari: all'ingegnere Caroll Shelby e al pilota Ken Miles spettò il compito di compiere l'impresa. 'Le Mans '66 - La grande sfida' racconta una vicenda realmente accaduta e ha conquistato l'apprezzamento del pubblico e della critica statunitensi. <br/><br/>Se vuoi saperne di più, <a href="https://www.quotidiano.net/magazine/le-mans-66-film-1.4880308">leggi il nostro approfondimento</a>.</p>
      <figure>
        <iframe src="https://www.youtube.com/embed/NMb4RNMvVV0" width="560" height="315" data-service="Youtube" scrolling="no"/>
      </figure>
      <p><b>ZOMBIELAND - DOPPIO COLPO (dal 14 novembre)</b> <br/>Regia: Ruben Fleischer / Cast: Woody Harrelson, Jesse Eisenberg, Abigail Breslin, Emma Stone <br/><br/>Dieci anni dopo i fatti raccontati nel primo film, i nostri eroi hanno preso dimora presso la Casa Bianca e scoprono che due sfide li attendono: super zombi difficili da uccidere e relazioni interne alla loro "famiglia" ardue da gestire. 'Zombieland - Doppio colpo' è una commedia d'azione e un sequel: manca la freschezza originale, ma nel complesso lo spettacolo è assicurato. <br/><br/>Se vuoi saperne di più, <a href="https://www.quotidiano.net/magazine/zombieland-doppio-colpo-1.4880315">leggi il nostro approfondimento</a>.</p>
      <figure>
        <iframe src="https://www.youtube.com/embed/oDxk5m3yYbU" width="560" height="315" data-service="Youtube" scrolling="no"/>
      </figure>
      <p><b>PUPAZZI ALLA RISCOSSA (dal 14 novembre)</b> <br/>Regia: Robert Rodriguez e Kelly Asbury <br/><br/>Un gruppo di pupazzi imperfetti decide di farsi valere contro bambole votate all'assoluta perfezione esteriore: l'obiettivo finale è trovare un bambino o una bambina da amare e dalla quale essere amati. 'Pupazzi alla riscossa' è una commedia dall'evidente messaggio edificante, ma anche con una trama piuttosto prevedibile e scontata, che potrebbe dispiacere agli spettatori più grandi.</p>
      <figure>
        <iframe src="https://www.youtube.com/embed/4nv84oMYdM4" width="560" height="315" data-service="Youtube" scrolling="no"/>
      </figure>
      <p><b>AILO - UN'AVVENTURA TRA I GHIACCI (dal 14 novembre)</b> <br/>Regia: Guillaume Maidatchevsky <br/><br/>'Ailo - Un'avventura tra i ghiacci' è un documentario che racconta la storia di un cucciolo di renna nel corso di sedici mesi. Attraversando quattro stagioni scopriamo come cresce, quali pericoli incontra e quali vicissitudini affronta. La voce narrante dell'edizione italiana è quella di Fabio Volo.</p>
      <figure>
        <iframe src="https://www.youtube.com/embed/LlzRH8PPL0I" width="560" height="315" data-service="Youtube" scrolling="no"/>
      </figure>
      <p>Leggi anche: <br/>- <a href="https://www.quotidiano.net/magazine/joker-2-1.4897291">Joker 2, Joaquin Phoenix ancora protagonista?</a> <br/>- <a href="https://www.quotidiano.net/magazine/star-trek-film-1.4896691">Il nuovo Star Trek non sarà diretto da Quentin Tarantino</a> <br/>- <a href="https://www.quotidiano.net/magazine/taylor-swift-1.4895218">Perché le canzoni di Taylor Swift sono diventate un caso politico<br/></a>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>