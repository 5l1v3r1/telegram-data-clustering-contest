<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/bulgar-prins-mita-politisti-326691.html"/>
    <meta property="og:site_name" content="Observator"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Bulgar prins când încerca să mituiască poliţiştii de frontieră români"/>
    <meta property="og:description" content="Procurorii de la Parchetul de pe lângă Tribunalul Dolj au decis reţinerea unui bulgar acuzat de comiterea infracţiunii de dare de mită."/>
  </head>
  <body>
    <article>
      <h1>Bulgar prins când încerca să mituiască poliţiştii de frontieră români</h1>
      <address><time datetime="2019-11-21T16:00:00+00:00">21 Nov 2019, 16:00</time> by <a rel="author">Cristi Ioniţă</a></address>
      <p>
        <b>
          <b>Procurorii de la Parchetul de pe lângă Tribunalul Dolj au decis reţinerea unui bulgar acuzat de comiterea infracţiunii de dare de mită.</b>
        </b>
      </p>
      <p>Bulgarul a fost reţinut după ce a încercat să introducă în ţară, pe la Punctul de Trecere a Frontierei Bechet, 80 de pachete cu ţigări şi 18 litri de băuturi alcoolice.</p>
      <h3>Bulgarul ar putea fi arestat preventiv pentru dare de mită</h3>
      <p>Pentru a fi lăsat să treacă cu marfa respectivă, bulgarul le-a oferit poliţiştilor de frontieră români suma de 150 de euro.</p>
      <p>Oamenii legii nu au cedat tentaţiei şi au sesizat de urgenţă autorităţile.</p>
      <p>Bulgarul a fost dus la audieri, alături de un compatriot cu care se afla în maşină.</p>
      <p>În cele din urmă doar el a fost reţinut, iar marfa şi autoturismul au fost indisponibilizate.</p>
      <p>Urmează ca magistraţii de la Tribunalul Dolj să decidă dacă se impune arestarea preventivă pentru 30 de zile.</p>
    </article>
  </body>
</html>