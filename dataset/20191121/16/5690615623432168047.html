<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837074-geraschenko-golovna-problema-ukrayini-vidsutnist-sistemi-derzhupravlinnnya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T16:32:00+00:00"/>
    <meta property="og:title" content="Геращенко: головна проблема України – відсутність системи держуправління"/>
    <meta property="og:description" content="КИЇВ. 21 листопада. УНН. В Україні відсутня система державного управління, а саме система відбору кадрів, ухвалення та погодження рішень. Таку думку висловив …"/>
  </head>
  <body>
    <article>
      <h1>Геращенко: головна проблема України – відсутність системи держуправління</h1>
      <address><time datetime="2019-11-21T16:32:00+00:00">21 Nov 2019, 16:32</time> by <a rel="author">Тетяна Юдіна</a></address>
      <p><b>КИЇВ. 21 листопада. УНН.</b> В Україні відсутня система державного управління, а саме система відбору кадрів, ухвалення та погодження рішень. Таку думку висловив заступник міністра внутрішніх справ Антон Геращенко, повідомляє <b>УНН</b>.</p>
      <p>“Проблемою номер один в Україні називають корупцію, а я б сказав, що проблема номер один — відсутність системи держуправління. Це стосується підбору кадрів, ухвалення рішень та їхнього погодження: там, де потрібно, не радяться, там, де не потрібно, так нарадяться, що вже забудуть, навіщо це все затівали. Корупція — лише частина проблеми держуправління”, — вважає Геращенко.</p>
      <p>Він також пояснив відставку з посади голови Нацполіції Сергія Князєва та трьох його заступників, що відбулася у вересні. За словами Геращенка, це було давно заплановане рішення.</p>
      <p>“Президент хотів оновлення, і міністр ухвалив таке рішення”, — сказав Геращенко.</p>
      <p>Він також пояснив, що на його думку оновити одразу весь державний апарат неможливо.</p>
      <p>“Неможливо змінити всіх чиновників на нових. Більше того, це згубно для системи держуправління. В Адміністрацію Президента разом із Зеленським прийшло близько 30 людей. А скільки там взагалі працює? Як ви уявляєте собі тотальне оновлення?” — зазначив Геращенко.</p>
      <p>Нагадаємо, уряд 25 вересня <a href="https://www.unn.com.ua/uk/news/1826376-uryad-priznachiv-avakovu-shistokh-zastupnikiv-u-spisku-geraschenko">призначив</a> шістьох заступників міністра внутрішніх справ України, серед них, зокрема, і Антон Геращенко.</p>
    </article>
  </body>
</html>