<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1270830/de-wallen-mogen-niet-meer-red-light-district-heten.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-21T16:07:38+00:00"/>
    <meta property="og:title" content="De wallen mogen niet meer ‘red light district’ heten"/>
    <meta property="og:description" content="Amsterdam wil geen reclame maken bij toeristen voor prostitutie. Omdat ‘Red Light District’ nadrukkelijk verwijst naar de prostitutie zal die naam verdwijnen van de..."/>
  </head>
  <body>
    <article>
      <h1>De wallen mogen niet meer ‘red light district’ heten</h1>
      <address><time datetime="2019-11-21T16:07:38+00:00">21 Nov 2019, 16:07</time> by <a rel="author" href="https://www.welingelichtekringen.nl/author/ans-vink" target="_blank">Ans Vink</a></address>
      <p>Amsterdam wil geen reclame maken bij toeristen voor prostitutie. Omdat ‘Red Light District’ nadrukkelijk verwijst naar de prostitutie zal die naam verdwijnen van de wegwijsborden als aanduiding voor het Wallengebied.</p>
      <p>D66-wethouder Victor Everhardt (Toerisme) zei donderdagmiddag tijdens een debat in de raad dat het stadsbestuur de naam ‘Red Light District’ niet meer wil propageren. Diverse partijen in de raad vinden dat Amsterdam de prostitutiebranche niet moet aanprijzen als bestemming. Volgens het CDA is het beter om ‘de Wallen’ of ‘binnenstad’ te gebruiken, in plaats van de uitdrukking ‘Red Light District’ die expliciet naar de daar actieve beroepsgroep verwijst, schrijft <a href="https://www.parool.nl/amsterdam/naam-red-light-district-verdwijnt-op-de-wallen~bc952810/">Het Parool.</a></p>
      <p><b>Bron(nen):   </b><a href="https://www.parool.nl/amsterdam/naam-red-light-district-verdwijnt-op-de-wallen~bc952810/">Het Parool</a>      </p>
    </article>
  </body>
</html>