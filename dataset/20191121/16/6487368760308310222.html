<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/puskas-peti-dallos-bogi/"/>
    <meta property="og:site_name" content="FEMINA"/>
    <meta property="article:published_time" content="2019-11-21T16:02:00+00:00"/>
    <meta property="og:title" content="Dallos Bogi és Puskás Peti szerelmes fotója - Bejelentették, hogy együtt vannak"/>
    <meta property="og:description" content="Dallos Bogi és Puskás Peti felvállalták szerelmüket."/>
  </head>
  <body>
    <article>
      <h1>Dallos Bogi és Puskás Peti szerelmes fotója - Bejelentették, hogy együtt vannak</h1>
      <h2>Dallos Bogi és Puskás Peti felvállalták szerelmüket.</h2>
      <address><time datetime="2019-11-21T16:02:00+00:00">21 Nov 2019, 16:02</time> by <a rel="author">Orbán Violetta</a></address>
      <p>Ma reggel bombaként robbant a hír, miszerint az X-Faktor két mentora, <b>Dallos Bogi és Puskás Peti</b> egy párt alkotnak. Egy bulvárlap olvasója lesifotókat készített róluk egy étteremben, ahol a szemtanú állítása szerint ölelkeztek, és csókot is váltottak. </p>
      <p>A 34 éves énekes-színész és a 22 éves énekesnő eddig nem reagáltak a reggel megjelent cikkekre, de kora este mindketten kiposztolták ugyanazt az ölelkezős közös fotót az Instagram-oldalukra. Szöveget nem írtak hozzá, mindössze egy szívecskeikont tettek ki. </p>
      <figure>
        <embed-post data-src="https://www.instagram.com/p/B5Id9vulcXG" data-service="Instagram"/>
      </figure>
      <p>Puskás Peti korábban Eke Angéla színésznővel alkotott egy párt. Idén márciusban egy rövid közleményben tudatták, hogy öt év után külön folytatják tovább életüket. </p>
      <p>"Angélával őszinte és bensőséges kapcsolatot követően, közel öt év után úgy döntöttünk, hogy párként különválnak útjaink. Rengeteget tanultunk egymástól, életünk meghatározó szakaszát töltöttük együtt, máig közös világszemléletben. Érzéseink azonban átalakultak, így haragtól mentesen, baráti szeretettel és egymás iránti tisztelettel folytatjuk tovább. </p>
      <p>Természetesen a jövőben is közösen és odaadóan gondoskodunk majd kedvenc kutyánkról, Bambikáról. </p>
      <p>Mindketten továbbra is maximális erőbedobással koncentrálunk szakmai teendőinkre, melyet reméljük, hogy a későbbiekben is változatlan érdeklődéssel követtek" - írták tavasszal.</p>
      <figure>
        <embed-post data-src="https://www.instagram.com/p/B4X7zhSANF7" data-service="Instagram"/>
      </figure>
      <p>Áprilisban derült ki, hogy Dallos Bogi lesz a 2019-es X-Faktor új női mentora. Az énekesnő akkor azt nyilatkozta a <a href="https://www.facebook.com/hotmagazin/"><b>Hot! magazinnak</b></a> a magánéletéről, hogy első komoly kapcsolata pár hónappal korábban ért véget.</p>
      <p>- Budapesten a barátommal laktam három évig, de pár hónappal ezelőtt szakítottunk. Az első igazán komoly kapcsolatom volt, Ádámmal éltem együtt először, sokat adott hozzá ahhoz, amilyen vagyok, de van az a pont, amikor egy kapcsolat elfárad. Ő egyébként operatőr, még klipet is forgattunk együtt. A mai napig a legnagyobb szeretettel gondolunk egymásra - árulta el a hetilapnak.  </p>
      <h3>Dallos Bogi legdögösebb bikinis képei</h3>
      <p>Dallos Bogi Fonogram-díjas énekesnő és műsorvezető, illetve az X-Faktor új női mentora hazánk egyik leggyönyörűbb fiatal híressége. A 22 éves sztár igazi modellalkattal rendelkezik. Amellett, hogy nádszálkarcsú és magas nő, nagyon szép arca van, ráadásul a kamerák előtt is otthon érzi magát. Képes összeállításunkban összegyűjtöttük Dallos Bogi legdögösebb bikinis képeit.</p>
      <figure>
        <img src="https://kep.index.hu/1/0/2897/28975/289750/28975021_2222537_efbc3462b83baef12b634d3bf1eeeb06_wm.jpg"/>
        <figcaption>
          <a href="https://femina.hu/hazai_sztar/dallos-bogi-bikini/">Nézegess képeket! 6 kép<br/><b>Dallos Bogi bikinis bombázó - Az X-Faktor zsűritagja modell is lehetne</b></a>
        </figcaption>
      </figure>
    </article>
  </body>
</html>