<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904645/promes-het-motiveert-ons-bij-ajax-alleen-maar-om-het-iedere-week-te-laten-zien-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T16:47:00+00:00"/>
    <meta property="og:title" content="Herboren Promes tevreden bij Ajax: 'Gaat stap voor stap beter'"/>
    <meta property="og:description" content="Na een lastig begin presteert Quincy Promes steeds beter bij Ajax. De aankoop van ruim vijftien miljoen euro is stilaan een onmisbare schakel geworden bij de Ajacieden. De aanvaller is ook tevreden met zijn vooruitgang bij Ajax. &quot;Het komt er nu uit en ik voel me al sinds ik bij Ajax ben teruggekeerd heel erg goed&quot;, vertelt Promes in een gesprek met Voetbal International. &quot;Ik voel ook dat er nog heel veel rek in zit. Je ziet dat het stap voor stap beter gaat, zowel bij Ajax als Oranje. Ik ben gezond, topfit en ik werk er iedere dag keihard voor. Ik wil het hele seizoen knallen.&quot;"/>
  </head>
  <body>
    <article>
      <h1>Herboren Promes tevreden bij Ajax: 'Gaat stap voor stap beter'</h1>
      <address>
        <time datetime="2019-11-21T16:47:00+00:00">21 Nov 2019, 16:47</time>
      </address>
      <p>
        <b>Na een lastig begin presteert Quincy Promes steeds beter bij Ajax. De aankoop van ruim vijftien miljoen euro is stilaan een onmisbare schakel geworden bij de Ajacieden. De aanvaller is ook tevreden met zijn vooruitgang bij Ajax.</b>
      </p>
      <p>"Het komt er nu uit en ik voel me al sinds ik bij Ajax ben teruggekeerd heel erg goed", vertelt Promes in een gesprek met <a href="https://www.vi.nl/nieuws/promes-ik-ben-blij-dat-ik-een-multifunctionele-voetballer-ben"><i>Voetbal International</i></a>. "Ik voel ook dat er nog heel veel rek in zit. Je ziet dat het stap voor stap beter gaat, zowel bij Ajax als Oranje. Ik ben gezond, topfit en ik werk er iedere dag keihard voor. Ik wil het hele seizoen knallen."</p>
      <p>Niet alleen in de Eredivisie, maar ook in de Champions League doet Promes het beter. Hij zit inmiddels aan drie doelpunten op het Kampioenenbal. De komende weken staan de wedstrijden tegen Lille OSC en Valencia op het programma. "Mooie, lastige wedstrijden, waarin we ons hopelijk plaatsen voor de volgende ronde. Ik heb daar vertrouwen in", aldus Promes.</p>
      <p>In de Eredivisie heeft Ajax nu ook al een voorsprong van zes punten op eerste achtervolger AZ. Volgens Promes betekent dat niet dat men bij Ajax al gemakzuchtig is geworden. "Het motiveert ons alleen maar het iedere week te laten zien. Naar de stand kijken we niet, de rest van Nederland wel, maar wij willen gewoon ieder duel heel goed voetballen", besluit hij.</p>
    </article>
  </body>
</html>