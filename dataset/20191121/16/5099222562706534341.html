<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23505590-cfr-marfa-are-nou-director-general.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T16:35:00+00:00"/>
    <meta property="og:title" content="CFR Marfă are un nou director general"/>
    <meta property="og:description" content="Consiliul de Administraţie al CFR Marfă l-a numit joi, în funcţia de director interimar pe Traian Preoteasa, inginer de profesie, fost director general adjunct tehnic în CFR SA,"/>
  </head>
  <body>
    <article>
      <h1>CFR Marfă are un nou director general</h1>
      <address><time datetime="2019-11-21T16:35:00+00:00">21 Nov 2019, 16:35</time> by <a rel="author">Vlad Barza</a></address>
      <p><b>​Consiliul de Administraţie al CFR Marfă l-a numit joi, în funcţia de director interimar pe Traian Preoteasa, inginer de profesie, fost director general adjunct tehnic în CFR SA, informază Mediafax. Compania de stat avea 32.000 de angajați în 1998, 17.000 de angajați în 2009, a ajuns la sub 9.000 în 2013 și are aproximativ 6.000 de oameni în prezent.</b><br/><br/>Traian Preoteasa, de profesie inginer are o experienţă profesională de aproape 30 de ani în domeniu şi a ocupat până în prezent funcţia de director general adjunct Tehnic în cadrul CNCF CFR SA.<br/><br/>De-alungul carierei a ocupat pe rând diverse poziţii, de la inginer stagiar în cadrul Reviziei de Vagoane Craiova (1990-1994), la director general al CNCF CFR SA (în perioada 2005-2006), director general adjunct la SNTFC CFR Călători (2005) sau consilier pe probleme feroviare al Ministrului Transporturilor (în perioada 2017-2018).<br/><br/>Această decizie a fost luată după ce membrii Consiliului de Administraţie au luat act şi au aprobat demisia domnului Marinică Voicu din funcţia de director general la începutul săptămânii.<br/><br/>Ludovic Orban a declarat luni că i-a cerut ministrului Transporturilor, Lucian Bode, să facă o analiză rapidă a situaţiei CFR Marfă, pentru a putea fi identificate cele mai bune soluţii, după ce Comisia Europeană a decis că ajutorul de stat acordat companiei în 2013 a fost ilegal, iar statul român va trebui să recupereze circa 400 de milioane de euro. De peste zece ani se vorbește de privatizarea companiei, dar nu s-a reușit nimic, iar situația este gravă. <br/><br/><br/></p>
    </article>
  </body>
</html>