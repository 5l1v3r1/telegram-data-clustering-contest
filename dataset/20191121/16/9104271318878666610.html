<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/nevicate-in-citta-il-comune-si-organizza-pronti-350-mila-euro-per-trattamenti-e-sgombero"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-21T16:53:34+00:00"/>
    <meta property="og:title" content="Nevicate in città, il Comune si organizza: pronti 350 mila euro per trattamenti e sgombero"/>
    <meta property="og:description" content="L'obiettivo è quello di arrecare il minor disagio possibile in caso di neve"/>
  </head>
  <body>
    <article>
      <h1>Nevicate in città, il Comune si organizza: pronti 350 mila euro per trattamenti e sgombero</h1>
      <h2>L'obiettivo è quello di arrecare il minor disagio possibile in caso di neve</h2>
      <address>
        <time datetime="2019-11-21T16:53:34+00:00">21 Nov 2019, 16:53</time>
      </address>
      <p><anchor name="page-title"/>Si è svolto questo pomeriggio, a Palazzo Pella, un tavolo di confronto tra la Città di Biella e gli operatori impegnati nel servizio piano-neve.</p>
      <p>Alla presenza del vicesindaco Giacomo Moscarola e dell’assessore ai Lavori pubblici Davide Zappalà si è aperto un dialogo per valutare quali strade percorrere con l’obiettivo di fornire un servizio puntuale alla cittadinanza. Il territorio è suddiviso, ormai come da tradizione, in quattro lotti d’azione: zona 1 (Biella ovest), zona 2 (Biella centro), zona 3 (Biella est) e zona 4 (Biella sud). Il servizio neve è gestito dal Comune attraverso personale interno che svolge la funzione di coordinamento degli operatori a cui viene dato ordine per lo svolgimento delle attività.</p>
      <p>Fino al 31 dicembre 2019 l’amministrazione ha affidato il servizio attraverso l’estensione dei contratti passati, fino alla soglia del 20%. Con un impegno economico di 58 mila euro. Mentre in vista del 2020 è stata stanziata la cifra di 291.700 euro e l’ufficio tecnico sta lavorando sulle procedure di affidamento. Il trattamento tradizionale da parte delle ditte consiste nella salatura delle strade (con cloruro di sodio) e sgombero neve al raggiungimento di uno spessore di almeno 5 centimetri.</p>
      <p>Spiega l’assessore ai Lavori pubblici Davide Zappalà: “Abbiamo voluto fare questo incontro perché è un tema sentito e perché è necessario fornire il miglior servizio possibile alla cittadinanza. Il confronto diretto con chi opera sul campo, in questo caso le nostre strade, è stato utile per capire le reali necessità e ascoltare le varie esperienze per cercare di arrecare il minor disagio possibile in caso di neve”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/asili-nido-sempre-piu-sicuri-in-arrivo-170mila-euro-per-ladeguamento-prevenzioni-incendi"/>
        <a href="https://laprovinciadibiella.it/attualita/assurda-pista-ciclabile-da-90mila-euro"/>
        <a href="https://laprovinciadibiella.it/attualita/via-lamarmora-pronta-al-restyling-cubetti-in-porfido-addio-arriva-la-sienite"/>
      </related>
    </article>
  </body>
</html>