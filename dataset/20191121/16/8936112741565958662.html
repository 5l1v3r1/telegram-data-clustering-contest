<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/wojciech-szczesny-ma-przedluzyc-kontrakt-z-juventusem-i-dostac-duza-podwyzke-serie-a,987146.html"/>
    <meta property="og:site_name" content="TVN24"/>
    <meta property="article:published_time" content="2019-11-21T16:19:00+00:00"/>
    <meta property="og:title" content="Fortuna dla Wojciecha Szczęsnego. Będzie wśród najlepiej zarabiających we Włoszech"/>
    <meta property="og:description" content="Wojciech Szczęsny zostanie nagrodzony za świetną grę w Juventusie. Corriere dello Sport informuje, że polski bramkarz ma dostać sporą podwyżkę."/>
  </head>
  <body>
    <article>
      <h1>Fortuna dla Wojciecha Szczęsnego. Będzie wśród najlepiej zarabiających we Włoszech</h1>
      <address>
        <time datetime="2019-11-21T16:19:00+00:00">21 Nov 2019, 16:19</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/69574a6d-32ae-4335-b43b-b9b999fcb7d7.jpg?type=1&amp;srcmode=0&amp;srcx=0/1&amp;srcy=1/1&amp;srcw=99/100&amp;srch=99/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/b5f4b2c1-aca8-4ac9-a0c9-6c6a8d126ddd-480p.mp4"/>
          <figcaption>Sarri: Szczęsny będzie pierwszym bramkarzem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/cfe1ac15-8d95-4028-bc41-6862732b7d67-480p.mp4"/>
          <figcaption>Juventus Turyn - Lokomotiw Moskwa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/38705279-3145-4dcf-89d1-9394be93ab30-480p.mp4"/>
          <figcaption>Torino - Juventus</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/c87b4921-60df-4cd2-bbd8-6abdcf7777a8-480p.mp4"/>
          <figcaption>Lokomotiw Moskwa - Juventus Turyn</figcaption>
        </figure>
        <figcaption>Maurizio Sarri od początku stawiał na Szczęsnego Foto: Getty Images | Video: TVN24/APTN</figcaption>
      </slideshow>
      <h3>Wojciech Szczęsny zostanie nagrodzony za świetną grę w Juventusie. "Corriere dello Sport" informuje, że polski bramkarz ma dostać sporą podwyżkę.</h3>
      <related>
        <a href="https://eurosport.tvn24.pl/pilka-nozna,105/milik-walczy-z-bolem-nie-zagra-we-wloskim-hicie,987016.html"/>
      </related>
      <p>Reprezentant Polski ma przedłużyć umowę do 2024 r. Dziennikarze "Corriere dello Sport" uważają, że jego pensja znacznie wzrośnie. Obecnie zarabia cztery miliony euro rocznie, nowy kontrakt gwarantowałaby mu siedem milionów za rok gry.</p>
      <h3>Pierwsza dziesiątka</h3>
      <p>Obecny umowa bramkarza Bianconerich wygasa w czerwcu 2021 roku i trudno się dziwić, że mistrzowie Włoch chcą ją przedłużyć. Szczęsny w tym roku prezentuje się wyśmienicie. Jest pewnym punktem zespołu. W obecnym sezonie rozegrał 12 spotkań, w pięciu z nich zanotował czyste konto. W mniej ważnych spotkaniach ustępuje miejsca między słupkami Gianluigiemu Buffonowi, żyjącej legendzie klubu.</p>
      <p>Jeśli Szczęsny rzeczywiście dostałby tak dużą podwyżkę, to wskoczyłby do pierwszej dziesiątki najlepiej zarabiających piłkarzy Serie A. Zajmowałby siódme miejsce, razem z klubowym kolegą Aaronem Ramseyem. Tak wynika z zestawienia, które opublikował ostatnio dziennik "La Gazetta dello Sport". Niezagrożonym liderem na liście płac jest inny piłkarz Juventusu Cristiano Ronaldo (31 mln euro rocznie).</p>
      <p>Szczęsny gra trzeci sezon w stolicy Piemontu. Do Juventusu trafił latem 2017 roku za 14 mln euro z Arsenalu. Wcześniej przez dwa sezony występował na zasadzie wypożyczenia w AS Roma. W barwach Starej Damy rozegrał 74 spotkania, wpuścił 52 gole, a 37 razy kończył mecz z czystym kontem.</p>
      <p>Autor: MSk / Źródło: Eurosport, Corriere dello Sport</p>
    </article>
  </body>
</html>