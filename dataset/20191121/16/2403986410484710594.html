<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ya_b_ne_vikonuvav_umovi_putina__klimkin_pro_normandskiy_samit_n1237418"/>
    <meta property="og:site_name" content="24 Канал"/>
    <meta property="article:published_time" content="2019-11-21T16:05:00+00:00"/>
    <meta property="og:title" content="Я б не виконував умови Путіна, – Клімкін про нормандський саміт"/>
    <meta property="og:description" content="Навіть у складних умовах Україна має бути готова до звільнення окупованих територій та йти на копроміси, але не Російської Федерації."/>
  </head>
  <body>
    <article>
      <h1>Я б не виконував умови Путіна, – Клімкін про нормандський саміт</h1>
      <address><time datetime="2019-11-21T16:05:00+00:00">21 Nov 2019, 16:05</time> by <a rel="author" href="https://24tv.ua/vitaliy_deynega_tag5531/" target="_blank">Віталій Дейнега</a></address>
      <p>
        <b>Навіть у складних умовах Україна має бути готова до звільнення окупованих територій та йти на копроміси, але не Російської Федерації.</b>
      </p>
      <p>Таку думку в<a href="https://24tv.ua/putin_hoche_rozdovbati_ukrayinu__velike_intervyu_z_klimkinim_n1236036"> інтерв'ю </a>24 каналу озвучив колишній голова МЗС Павло Клімкін. Він сказав: "Я б точно не виконував умови Путіна для проведення нормандського саміту. Це ставить українську владу заздалегідь у невигідну позицію. Я б показав, які наші вимоги для подальшого процесу. І сказав би, що треба розпуск так званих "ЛНР" та "ДНР".</p>
      <blockquote>Зверніть увагу! Читайте <a href="https://24tv.ua/bud_yakiy_kompromis_z_rosiyeyu__tse_zrada_eksklyuzivne_intervyu_z_klimkinim_n1229286">перш</a><a href="https://24tv.ua/bud_yakiy_kompromis_z_rosiyeyu__tse_zrada_eksklyuzivne_intervyu_z_klimkinim_n1229286">у</a> та <a href="https://24tv.ua/putin_dosyagnuv_suttyevih_uspihiv__vidverte_intervyu_z_klimkinim_n1232946">друг</a><a href="https://24tv.ua/putin_dosyagnuv_suttyevih_uspihiv__vidverte_intervyu_z_klimkinim_n1232946">у</a> частину інтерв'ю 24 каналу з Павлом Клімкіним</blockquote>
      <p>За його словами, ефективними є лише проактивний процес та дипломатія. </p>
      <aside>Якщо ми ідемо за іншим шаблоном – воно ніколи не працюватиме. Тільки має бути шляхом нападу, дуже активний. І потрібно комунікувати те, що ми хочемо нашому суспільству і партнерами. І це не дуже просто,<cite>– сказав Клімкін. </cite></aside>
      <p>Він пояснив: "Я вважаю, що має бути якийсь майданчик в країні, де об’єднаються люди, незалежно від партійної чи іншої приналежності. Де буде обговорення цього плану. Для чого, коли, за яких умов – і це в суспільстві згенерує дискусію. Зараз дискусія в суспільстві однозначно негативна. І це проблема з комунікацією, оскільки комусь здавалося, що політична підтримка перейде в капітал підтримки якихось кроків. А воно так не буває".</p>
      <p>Клімкін зазначив, що більшість українців підтримують завершення бойових дій, але водночас більшість з них – проти будь-яких компромісів.</p>
      <p>"Тому потрібно показати, які компроміси можливі і вони приймаються суспільством. І підтримуються нашими міжнародними партнерами. А які компроміси ведуть нас в сторону Росії", – додав політик.</p>
      <p>Що відомо про зустріч в нормандському форматі?9 грудня у Парижі Володимир Зеленський вперше зустрінеться з Володимиром Путіним. Востаннє у нормандському форматі український та російський президенти бачились ще у 2016 році. І власне з моменту набуття Володимиром Зеленським статусу президента, він усіляко наполягав на зустрічі з Путіним за присутності Ангели Меркель та Еммануеля Макрона. <br/><br/>14 листопада <a href="https://24tv.ua/mi_iz_zelenskim_mayemo_povniy_kontakt__putin_n1234262">Путін заявив</a>, що в принципі зустріч у нормандському форматі можлива і лідери переговорів повинні дійти до якогось результату.</p>
      <p>
        <b>Дивіться третю частину інтерв'ю 24 каналу з Павлом Клімкіним:</b>
      </p>
      <figure>
        <iframe src="https://www.youtube.com/embed/82v4kLhaYHM" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>