<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/casa-delle-donne-la-rabitti-nessuno-vi-vuole-sfrattare/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-21T16:34:55+00:00"/>
    <meta property="og:title" content="Casa delle Donne, la replica di Rabitti: “Nessuno vi vuole sfrattare”"/>
    <meta property="og:description" content="REGGIO EMILIA – Il Comune non “molla” nessuno, e men che meno “molla” le donne e le associazioni come Non una di meno. Sono parole dell’assessore comunale alle Pari opportunità, Annalisa Rabitti intervenuta dopo la denuncia delle Casa delle Donne che ha parlato di “un’intenzione del Comune di procedere con lo sfratto” della loro sede. L’amministrazione, prosegue […]"/>
  </head>
  <body>
    <article>
      <h1>Casa delle Donne, la replica di Rabitti: “Nessuno vi vuole sfrattare”</h1>
      <address>
        <time datetime="2019-11-21T16:34:55+00:00">21 Nov 2019, 16:34</time>
      </address>
      <p>
        <b>L’assessore comunale alle Pari opportunità è intervenuto dopo la denuncia dell’associazione Non una di meno. Nei prossimi mesi si lavorerà per procedere all’assegnazione di un locale</b>
      </p>
      <p><b>REGGIO EMILIA</b> – Il Comune non “molla” nessuno, e men che meno “molla” le donne e le associazioni come Non una di meno. Sono parole dell’assessore comunale alle Pari opportunità, <b>Annalisa Rabitti</b> intervenuta dopo la denuncia delle Casa delle Donne che ha parlato di “un’intenzione del Comune di procedere con lo sfratto” della loro sede.</p>
      <p>L’amministrazione, prosegue la Rabitti, non intende in alcun modo mettere in discussione il rapporto, fermo restando l’obbligo del rispetto delle norme di legge e dei regolamenti comunali in materia, che impongono procedure ad evidenza pubblica al fine di garantire la trasparenza dell’attività amministrativa. Per questo motivo, è stato dato mandato alla struttura tecnica del Comune di individuare le forme corrette per procedere all’assegnazione di un locale; la procedura sarà svolta nei prossimi mesi.</p>
      <p>Lo spazio che verrà dato in uso potrà essere quello attuale o un altro, che l’amministrazione individuerà dopo le necessarie valutazioni di idoneità. Per stemperare queste frizioni e trovare un accorso sarebbe stato fissato un incontro il 28 novembre prossimo.</p>
      <related>
        <h4>
          <b>Leggi e guarda anche </b>
        </h4>
        <a href="https://www.reggionline.com/reggio-emilia-la-casa-delle-donne-rischio-sfratto-prove-dialogo-col-comune-video/"/>
      </related>
    </article>
  </body>
</html>