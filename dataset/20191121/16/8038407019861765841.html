<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://druhydych.markiza.sk/epizody/1768135_druhy-dych-ii-37-a-38-epizoda"/>
    <meta property="og:site_name" content="markíza"/>
    <meta property="article:published_time" content="2019-11-21T16:50:00+00:00"/>
    <meta property="og:title" content="Druhý dych II: 37. a 38. epizóda"/>
    <meta property="og:description" content="Chvíľu sa zdá, že veľká láska Anny a Daniela všetko prekoná... No po spoločnej noci plnej spaľujúcej vášne príde ráno boľavé vytriezvenie."/>
  </head>
  <body>
    <article>
      <h1>Druhý dych II: 37. a 38. epizóda</h1>
      <h2>Chvíľu sa zdá, že veľká láska Anny a Daniela všetko prekoná... No po spoločnej noci plnej spaľujúcej vášne príde ráno boľavé vytriezvenie.</h2>
      <address><time datetime="2019-11-21T16:50:00+00:00">21 Nov 2019, 16:50</time> by <a rel="author">Alexandra Stahlová</a></address>
      <p>Vyšetrovateľ Rábek (<b>Marek Majeský</b>) má pocit, akoby sa ocitol vo veľmi, veľmi zlom filme, keď mu nič netušiaci kolega Slávo (<b>Jakub Rybárik</b>) ukáže fotografiu postrelenej ženy, ktorá sa domáha výpovede iba uňho. Barborka (<b>Emma Tarageľová</b>) je primalá, aby pochopila, prečo sa nevrátia domov, keď im to Filip (<b>Jan Révai</b>) ponúka. Nečudo, že sa na Annu (<b>Jana Lieskovská</b>) hnevá... Média sa informovaním o Tiborovej (<b>Dušan Cinkota</b>) smrti zjavne trochu unáhlili. Zrazu sa totiž objaví v Bratislave, v autodielni niekdajšieho kumpána (<b>Norman Šáro</b>) – síce špinavý a doudieraný, ale živý! Lukášovi (<b>Pavel Bruchala</b>) Miriamina (<b>Veronika Paulovičová</b>) zákernosť, nie nepodobná tej jeho, imponuje. Nuž, nie nadarmo sa vraví „vrana k vrane sadá...“ Keď sa s Viktorom (<b>Kamil Mikulčík</b>) rozhodnú nájsť Michalovi (<b>Ján Dobrík</b>) dobrého právnika, Zuzana (<b>Dominika Žiaranová</b>) si spomenie na Filipovho známeho, ktorý sa mal ujať prípadu jej mamy (<b>Oľga Solárová</b>). Andrea (<b>Milena Minichová</b>) využije ďalšiu príležitosť ublížiť Anne, na ktorej vo svojej výpovedi plnej lží, poloprávd a výmyslov nenechá ani nitku suchú. Z Filipovho kamaráta právnika sa prekvapivo vykľuje kamarátka právnička. Hoci si vyšetrovateľ Rábek myslel, že počas svojej pestrej kariéry už počul asi všetko, správa o tom, že Daniel Kráľ (<b>Braňo Deák</b>) je stále nažive, mu vyrazí dych! Teodor (<b>Pavel Višňovský</b>) sa rozhodne urobiť správnu vec...<br/><br/>Doslova smršť spomienok a emócií, ktoré zaplavia Danielovo srdce cestou k vile, vystrieda ešte väčší zmätok, aký mal v duši doteraz, keď sa zrazu ocitne tvárou v tvár s ženou fotografie, ktorú dosiaľ vídal len v snoch. Anne spôsobí nečakané stretnutie s milovaným mužom šok, v mdlobách sa jemu a Filipovi zosunie k nohám. No väčší nasleduje, keď sa preberie a Daniel jej chrstne do tváre príšerné obvinenia, ktorými ho po celý čas očkovala Andrea! Nešťastný Filip by sa zrejme celý večer utápal v sebaľútosti, no príchod ráznej Kataríny Harvanovej (<b>Zita Furková</b>), jeho čarovne cynickej kamarátky právničky, ktorá fajčí ako továrenský komín, všetko zmení. Chvíľu sa zdá, že veľká láska Anny a Daniela všetko prekoná... No po spoločnej noci plnej spaľujúcej vášne príde ráno boľavé vytriezvenie.<br/><br/>Ťažko povedať, koho viac zasiahne neuveriteľná správa o Andreinom návrate – či Viktora alebo Lenku (<b>Kristína Svarinská</b>)...? A to ešte nevedia, že to nie je posledná Jóbova zvesť...<br/><br/><b>Sledujte v piatok, 22. novembra, o 14.35!</b></p>
    </article>
  </body>
</html>