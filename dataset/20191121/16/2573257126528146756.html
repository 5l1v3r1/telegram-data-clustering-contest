<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/black-friday-gli-italiani-pronti-a-spendere-in-media-116-euro-627573"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T16:45:47+00:00"/>
    <meta property="og:title" content="Black Friday, gli italiani pronti a spendere in media 116 euro"/>
    <meta property="og:description" content="Non nascondiamocelo, ma più o meno tutti stiamo attendendo con ansia l’arrivo del prossimo 29 Novembre, il giorno del Black Friday. Sono già molte le aziende che hanno anticipato il Venerdì Nero, lanciando i primi sconti e le prime offerte sui propri e-commerce, e in molti hanno già effettuato i primi acquisti."/>
  </head>
  <body>
    <article>
      <h1>Black Friday, gli italiani pronti a spendere in media 116 euro</h1>
      <address><time datetime="2019-11-21T16:45:47+00:00">21 Nov 2019, 16:45</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-20T144644.578.png"/>
      </figure>
      <p>Non nascondiamocelo, ma più o meno tutti stiamo attendendo con ansia l’arrivo del prossimo 29 Novembre, il giorno del Black Friday. Sono già molte le aziende che hanno <a href="https://www.tecnoandroid.it/2019/11/18/xiaomi-anticipa-il-black-friday-da-oggi-tante-sorprese-e-sconti-sul-mi-store-626234"><b>anticipato il Venerdì Nero</b></a>, lanciando i primi sconti e le prime offerte sui propri e-commerce, e in molti hanno già effettuato i primi acquisti.</p>
      <p>Del resto, quella del Black Friday prima, e del Cyber Monday poi, è una buona occasione per portarsi a casa qualche prodotto che giace da tempo nella nostra Lista dei Desideri risparmiando qualche soldo, il che non guasta mai.</p>
      <h3>Venerdì Nero, gli italiani pronti a spendere in media 116 euro per gli acquisti del Black Friday</h3>
      <p>Ma quanto spenderanno gli italiani nella giornata del Black Friday? Stando a quanto stimato da eBay, gli italiani sono pronti a spendere in media 116 euro, per un giro di affari di due miliardi e 380 milioni di euro. I prodotti più ambiti? Quelli dell’elettronica, ovviamente, seguiti poi da capi d’abbigliamento, scarpe e accessori (43%), articoli per la casa ed il giardino (14%) e prodotti per il fai da te (12%).</p>
      <p>Per quest’anno, il 56% degli italiani è intenzionato ad effettuare acquisti in occasione del Black Friday, iniziativa considerata positiva anche per il 73% dei venditori di eBay Italia, mentre l’80% riconosce che anche le aziende più piccole possono beneficiarne.</p>
      <p>Inoltre, per quest’anno eBay.it ha deciso di lanciare un’iniziativa solidale con #eBayDonaPerTe: durante il Black Friday per ogni oggetto acquistato nella pagina Imperdibili il Big dell’e-Commerce donerà 1 euro a favore di Make-A-Wish Italia Onlus, un’organizzazione non profit che realizza i desideri di bambini e ragazzi di età compresa tra i 3 e i 17 anni, affetti da gravi patologie.</p>
    </article>
  </body>
</html>