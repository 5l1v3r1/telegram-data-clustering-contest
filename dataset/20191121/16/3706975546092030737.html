<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/soubiz/1982935_je-to-definitivne-hollywoodsky-par-snov-je-oficialne-rozvedeny"/>
    <meta property="og:site_name" content="www.tvnoviny.sk"/>
    <meta property="article:published_time" content="2019-11-21T16:06:00+00:00"/>
    <meta property="og:title" content="Je to definitívne. Hollywoodsky pár snov je oficiálne rozvedený"/>
    <meta property="og:description" content="Jenna Dewan a Channing Tatum netvoria pár už naozaj viac ako rok a za tento čas si obaja našli nových partnerov. Niekdajší hollywoodsky pár snov však, samozrejme, chcel byť oficiálny odlúčený aj v očiach zákona. A to sa teraz podarilo."/>
  </head>
  <body>
    <article>
      <h1>Je to definitívne. Hollywoodsky pár snov je oficiálne rozvedený</h1>
      <h2>V utorok ich od seba oddelili už aj na papieri.</h2>
      <address><time datetime="2019-11-21T16:06:00+00:00">21 Nov 2019, 16:06</time> by <a rel="author">BRATISLAVA/markiza.sk, zv</a></address>
      <p>Jenna Dewan a Channing Tatum netvoria pár už naozaj viac ako rok a za tento čas si obaja našli nových partnerov. Niekdajší hollywoodsky pár snov však, samozrejme, chcel byť oficiálny odlúčený aj v očiach zákona. A to sa teraz podarilo.</p>
      <p>Podľa nových dokumentov, ktoré podala Jennina právnička, ich súd rozviedol tento utorok (19. november 2019). Teraz musia ešte doriešiť otázku týkajúcu sa opatrovníctva ich šesťročnej dcérky Everly, píše <a href="https://www.tmz.com/2019/11/20/channing-tatum-jenna-dewan-legally-single-divorce/">TMZ.</a></p>
      <figure>
        <img src="https://static.markiza.sk/media/a501/image/file/2/1738/yqNA.hj_png.jpg"/>
        <figcaption>Foto: Profimedia.sk  </figcaption>
      </figure>
      <p>Žiadosť o rozvod začali riešiť ešte pred rokom, pár mesiacov po tom, čo sa odlúčili, aby, napriek tomu, že majú priateľský vzťah, mali všetky veci na poriadku a mohli sa raz znovu zosobášiť s iným partnerom.</p>
      <p>Pri krásnej tanečníčke a herečke to nie je až také nereálne, keďže so svojím priateľom, Stevenom Kazeeom, už čakajú prírastok do rodiny. Channing je taktiež šťastne zadaný so speváčkou Jessie J, ich vzťah však až tak rýchlo nenapreduje.</p>
      <figure>
        <img src="https://static.markiza.sk/media/a501/image/file/2/1738/bxwL.profimedia_0445888314_jpg.jpg"/>
        <figcaption>Foto: Profimedia.sk  </figcaption>
      </figure>
    </article>
  </body>
</html>