<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sbu_blokuvala_kontrabandu_do_yes_zaboronenyh_medzasobiv_331332.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T16:07:00+00:00"/>
    <meta property="og:title" content="СБУ блокувала контрабанду до ЄС заборонених медзасобів"/>
    <meta property="og:description" content="СБУ блокувала діяльність міжрегіонального організованого угруповання, яке займалось контрабандою до ЄС оптових партій заборонених медзасобів. Про це інформують у прес-центрі СБУ."/>
  </head>
  <body>
    <article>
      <h1>СБУ блокувала контрабанду до ЄС заборонених медзасобів</h1>
      <h2>СБУ блокувала діяльність міжрегіонального організованого угруповання, яке займалось контрабандою до ЄС оптових партій заборонених медзасобів. Про це інформують у прес-центрі СБУ.</h2>
      <address>
        <time datetime="2019-11-21T16:07:00+00:00">21 Nov 2019, 16:07</time>
      </address>
      <slideshow>
        <figure>
          <img src="https://galinfo.com.ua/media/gallery/full/l/i/likykontrabanda1.jpg"/>
          <figcaption>СБУ блокувала контрабанду до ЄС заборонених медзасобів</figcaption>
        </figure>
        <figure>
          <img src="https://galinfo.com.ua/media/gallery/full/l/i/likykontrabanda.jpg"/>
          <figcaption>СБУ блокувала контрабанду до ЄС заборонених медзасобів</figcaption>
        </figure>
      </slideshow>
      <p>Щомісячний прибуток зловмисників складав понад півмільйона гривень.</p>
      <p>Декілька мешканців столиці, Одеси та Львова замовляли в одній з сусідніх країн анаболічні стероїди, заборонені до обігу в Україні. Одержаний контрабандою товар вони переправляли до країн ЄС.</p>
      <p>Своїх клієнтів ділки підшукували через мережу Інтернет та доправляли їм ʺзамовленняʺ використовуючи сервіси міжнародного поштового зв’язку. Гроші за анаболіки зловмисники отримували на банківські карткові рахунки.</p>
      <p>Також фігуранти справи реалізовували заборонені медзасоби на території нашої країни.</p>
      <p>Під час обшуків за місцями проживання учасників угруповання та у складських приміщеннях, де зберігалась контрабандна продукція, правоохоронці вилучили 400 ампул та 12 000 пігулок заборонених лікарських засобів на суму 30 тисяч американських доларів. Також виявлено банківські карти, телефони та комп’ютерну техніку із доказами протиправної діяльності.</p>
      <p>Наразі чотирьом фігурантам справи здійснено повідомлення про підозру в скоєнні злочину, передбаченого ст. 201 Кримінального кодексу України. Вирішується питання щодо обрання міри запобіжного заходу.</p>
      <p>Тривають слідчі дії для притягнення до відповідальності інших осіб, причетних до діяльності угруповання.</p>
    </article>
  </body>
</html>