<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837080-v-arma-zayavili-scho-ne-otrimuvali-dokumentiv-vid-uryadu-pro-vidstoronennya-kerivnitstva"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T16:46:00+00:00"/>
    <meta property="og:title" content="В АРМА заявили, що не отримували документів від уряду про відсторонення керівництва"/>
    <meta property="og:description" content="КИЇВ. 21 листопада. УНН. Агентство з розшуку та менеджменту активів (АРМА) ще не отримувало офіційних документів про рішення уряду України щодо притягнення …"/>
  </head>
  <body>
    <article>
      <h1>В АРМА заявили, що не отримували документів від уряду про відсторонення керівництва</h1>
      <address><time datetime="2019-11-21T16:46:00+00:00">21 Nov 2019, 16:46</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Агентство з розшуку та менеджменту активів (АРМА) ще не отримувало офіційних документів про рішення уряду України щодо притягнення до дисциплінарної відповідальності керівництва агентства. Про це йдеться в повідомленні пресслужби АРМА у Facebook, передає <b>УНН</b>.</p>
      <p>“Стосовно притягнення до дисциплінарної відповідальності керівництва АРМА пресслужба повідомляє, що Агентство ще не отримувало офіційних документів про даний крок Уряду. Відповідне рішення має бути оформлене або розпорядженням або протокольним дорученням”, — повідомили в пресслужбі.</p>
      <p>В агентстві додали також, що у повідомленні Уряду “відсутнє рішення про відсторонення керівництва АРМА від виконання обов’язків”.</p>
      <p>Нагадаємо, раніше сьогодні прем’єр-міністр Олексій Гончарук заявив, що <a href="https://www.unn.com.ua/uk/news/1837051-uryad-vidstoroniv-vid-vikonannya-obovyazkiv-kerivnitstvo-arma-goncharuk">уряд відсторонив</a> від виконання обов’язків керівництво Національного агентства України з питань виявлення, розшуку та управління активами, отриманими від корупційних та інших злочинів (АРМА) на тлі ситуації в Новояворівську та Новому Роздолі.</p>
    </article>
  </body>
</html>