<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/oroscopo-giorno/oroscopo-gemelli-22-novembre-2019-caterina-galloni-incontro-damore-3120046/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T16:15:40+00:00"/>
    <meta property="og:title" content="Oroscopo Gemelli 22 novembre 2019. Caterina Galloni: incontro d’amore"/>
    <meta property="og:description" content="Oroscopo del 22 novembre 2019 per i nati sotto il segno dei Gemelli (21 maggio-21 giugno): un incontro d’amore. L’arrivo del Sole in Sagittario, fino al 21 dicembre, annuncia che la vita sociale brilla e avrete la possibilità di stringere nuove relazioni e, inoltre, è un ottimo momento per appianare delle divergenze in quelle di lavoro o personali già esistenti. Ora siete più disposti e negoziare, a trovare un compromesso. E nel corso di questa settimana non è escluso un incontro d’amore: Venere si congiunge a Giove e potreste innamorarvi, vivere dei momenti di intensa felicità. Il transito spesso indica un matrimonio che può riguardare, oltre al proprio, anche quello di un figlio o di una persona cara.Oroscopo Ariete 22 novembre 2019. Caterina Galloni: momento fortunatoOroscopo Toro 22 novembre 2019. Caterina Galloni: arriva un aiuto Per previsioni personalizzate potete entrare in contatto diretto con Caterina Galloni, scrivendo a: caterinagalloni11@gmail.com   Il Gemelli nel 2019 Nel 2019 avrete due pianeti…"/>
  </head>
  <body>
    <article>
      <h1>Oroscopo Gemelli 22 novembre 2019. Caterina Galloni: incontro d’amore</h1>
      <address>
        <time datetime="2019-11-21T16:15:40+00:00">21 Nov 2019, 16:15</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/07/oroscopo-gemelli-blitz.jpg"/>
        <figcaption>Oroscopo segno dei Gemelli (21 maggio-21 giugno)</figcaption>
      </figure>
      <p>Oroscopo del 22 novembre 2019 per i nati sotto il segno dei Gemelli (21 maggio-21 giugno): un incontro d’amore.</p>
      <p>L’arrivo del Sole in Sagittario, fino al 21 dicembre, annuncia che la vita sociale brilla e avrete la possibilità di stringere nuove relazioni e, inoltre, è un ottimo momento per appianare delle divergenze in quelle di lavoro o personali già esistenti. Ora siete più disposti e negoziare, a trovare un compromesso. E nel corso di questa settimana non è escluso un incontro d’<b>amore</b>: Venere si congiunge a Giove e potreste innamorarvi, vivere dei momenti di intensa felicità. Il transito spesso indica un matrimonio che può riguardare, oltre al proprio, anche quello di un figlio o di una persona cara.</p>
      <figure>
        <a href="https://www.blitzquotidiano.it/oroscopo-giorno/oroscopo-ariete-22-novembre-2019-caterina-galloni-momento-fortunato-3120055/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-ariete-22-novembre-2019-caterina-galloni-momento-fortunato-3120055/">
          <img src="https://static.blitzquotidiano.it/wp/wp-content/uploads/2019/07/oroscopo-ariete-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-ariete-22-novembre-2019-caterina-galloni-momento-fortunato-3120055/">Oroscopo Ariete 22 novembre 2019. Caterina Galloni: momento fortunato</a>
      </h3>
      <figure>
        <a href="https://www.blitzquotidiano.it/oroscopo-giorno/oroscopo-toro-22-novembre-2019-caterina-galloni-arriva-un-aiuto-3120051/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-toro-22-novembre-2019-caterina-galloni-arriva-un-aiuto-3120051/">
          <img src="https://static.blitzquotidiano.it/wp/wp-content/uploads/2019/07/oroscopo-toro-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-toro-22-novembre-2019-caterina-galloni-arriva-un-aiuto-3120051/">Oroscopo Toro 22 novembre 2019. Caterina Galloni: arriva un aiuto</a>
      </h3>
      <p>Per previsioni personalizzate potete entrare in contatto diretto con Caterina Galloni, scrivendo a: <a href="mailto:caterinagalloni11@gmail.com">caterinagalloni11@gmail.com</a></p>
      <p> </p>
      <h3>Il <a href="https://www.blitzquotidiano.it/oroscopo-anno/oroscopo-2019-gemelli-2967765/">Gemelli</a> nel 2019</h3>
      <p>Nel 2019 avrete due pianeti schierati al vostro fianco, l’ottimista Giove e l’elettrico Urano: il primo favorirà le relazioni affettive e il secondo vi spingerà ad affermarvi mossi da un’ambizione smisurata. Vorrete progredire a tutti i costi e vi muoverete come carri armati: il consiglio è quello di trovare un equilibrio per non commettere sviste. A gennaio, giugno e settembre, infatti, Giove sarà in dissonanza con Nettuno: periodi in cui non vedrete chiaramente le situazioni, peccherete di un eccesso di idealismo ma al contempo sarete molto intraprendenti, impazienti poiché vorrete dare una svolta alla professione. In quei tre mesi, cautela anche quando vi sembrerà di sapere bene cosa volete e come ottenerlo. Più in generale, nel corso dell’anno, nel lavoro dovrete dar prova di diplomazia: evitate di scatenare conflitti o stabilire dei rapporti di forza che potrebbero minare il progresso. Aggiungiamo che a marzo, avrete un grande fascino da utilizzare anche nel lavoro, mettelo in gioco insieme alla vostra grande abilità di P.R.: vi saranno di grande aiuto.</p>
      <p><b>Denaro</b>: vorrete guadagnare di più, e per questo sarete disposti a impegnarvi duramente o perfino a svolgere un lavoro che non vi interessa. Pur di veder lievitare le entrate, sarete pronti anche a pagare un prezzo alto. E per fortuna, i pianeti vi accontenteranno; tuttavia a gennaio, giugno e settembre evitate di prendere decisioni finanziarie rischiose e fate attenzione alle spese.</p>
      <p><b>Amore</b>: Il 2019, se avete intenzione di sposarvi o impegnarvi seriamente, è un ottimo anno. Se la coppia invece è arrivata al capolinea, sarà inevitabile una separazione. Single: è un anno speciale in cui incontrare l’amore! Occhi aperti, potrebbero esserci le cosiddette coincidenze fortunate. L’unica accortezza è a gennaio, giugno e settembre: periodi in cui potreste scambiare lucciole per lanterne, intravedere dei segnali amorosi che non esistono o incappare in una storia con una persona la cui attendibilità è pari a zero. In due parole, evitate di sognare troppo.</p>
      <p><b>Salute</b>: A parte alcuni momenti in cui potreste sentirvi giù di tono, è un anno in cui avete tante energie, una bella resistenza che vi consentiranno di affrontare le situazioni da vincenti!</p>
    </article>
  </body>
</html>