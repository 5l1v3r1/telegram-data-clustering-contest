<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/198176/kakokairia-isxyri-kataigida-stin-attiki-potamia-oi-dromoi"/>
    <meta property="og:site_name" content="CNN.gr"/>
    <meta property="article:published_time" content="2019-11-21T16:30:27+00:00"/>
    <meta property="og:title" content="Κακοκαιρία: Ισχυρή καταιγίδα στην Αττική - Ποτάμια οι δρόμοι"/>
    <meta property="og:description" content="Ισχυρές βροχές και καταιγίδες σημειώνονται σε πολλές περιοχές της Αττικής."/>
  </head>
  <body>
    <article>
      <h1>Κακοκαιρία: Ισχυρή καταιγίδα στην Αττική - Ποτάμια οι δρόμοι</h1>
      <h2>Ισχυρές βροχές και καταιγίδες σημειώνονται σε πολλές περιοχές της Αττικής.</h2>
      <slideshow>
        <figure>
          <img src="https://www.cnn.gr/media/com_news/galleries/2019/11/21/19371/photos/full/vroxi.jpg"/>
          <figcaption>Καιρός: Ποιες περιοχές θα επηρεάσει η κακοκαιρία τις επόμενες ώρες - Πηγή: METEO.GR</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/21/19371/photos/full/kataigides.jpg"/>
          <figcaption>Καιρός: Ποιες περιοχές θα επηρεάσει η κακοκαιρία τις επόμενες ώρες - Πηγή: METEO.GR</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/21/19371/photos/full/synopsi.JPG"/>
          <figcaption>Καιρός: Ποιες περιοχές θα επηρεάσει η κακοκαιρία τις επόμενες ώρες - Πηγή: METEO.GR</figcaption>
        </figure>
      </slideshow>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/21/19380/photos/full/vroxi3.JPG"/>
          <figcaption>Αττική: Αυξημένη η κίνηση στους δρόμους λόγω καταιγίδας</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/21/19380/photos/full/vroxi2.JPG"/>
          <figcaption>Αττική: Αυξημένη η κίνηση στους δρόμους λόγω καταιγίδας</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/21/19380/photos/full/vroxi-4.JPG"/>
          <figcaption>Αττική: Αυξημένη η κίνηση στους δρόμους λόγω καταιγίδας</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/21/19380/photos/full/vroxi.jpg"/>
          <figcaption>Αττική: Αυξημένη η κίνηση στους δρόμους λόγω καταιγίδας</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 18:30 , 21 November 2019 - 19:32</p>
      <p>Για τα έντονα καιρικά φαινόμενα έχει προειδοποιήσει με έκτακτο δελτίο επιδείνωσης καιρού και η Εθνική Μετεωρολογική Υπηρεσία.</p>
      <p>Οι σφοδρές καταιγίδες άρχισαν να πλήττουν το Λεκανοπέδιο από τα νότια λίγο μετά τις 17:00 το απόγευμα της Πέμπτης  και σταδιακά επεκτάθηκαν σε όλο το νομό Αττικής.</p>
      <p>Κατά τόπους τα φαινόμενα είναι πολύ ι<b>σχυρά και συνοδεύονται από δυνατούς ανέμους.</b></p>
      <p>Σε ορισμένες περιοχές οι δρόμοι έχουν μετατραπεί σε ποτάμια, δημιουργώντας <b>προβλήματα σε οδηγούς και πεζούς.</b></p>
      <p>Στη λεωφόρο <b>Κηφισίας</b>, τον Κηφισό και την είσοδο της εθνικής οδού Αθηνών- Κορίνθου, στο ύψος του Σκαραμαγκά, παρατηρείται ιδιαίτερα αυξημένη κίνηση αυτή την ώρα, σύμφωνα με την ενημέρωση από την Διεύθυνση Τροχαίας Αττικής, λόγω της έντονης βροχόπτωσης.</p>
      <p>Παράλληλα, διακόπηκε, πριν από λίγο, η κυκλοφορία των οχημάτων στην <b>οδό Κυριαζή, στην Κηφισιά</b>, από τη συμβολή της με τη λεωφόρο Κηφισίας έως την οδό Αγίου Τρύφωνος, λόγω θραύσης αγωγού ύδρευσης.</p>
      <p>Όσον αφορά την <b>Πυροσβεστική, έχει δεχθεί δύο κλήσεις, έως αυτή την ώρα, για κοπή δένδρων.</b></p>
      <figure>
        <img src="https://cdn.cnngreece.gr/images/news/2019/11/21/kinisi.png"/>
      </figure>
      <p>Σύμφωνα με την ΕΜΥ, από τις βραδινές ώρες τα ισχυρά φαινόμενα θα επεκταθούν στα νησιά του Ανατολικού Αιγαίου και στα Δωδεκάνησα. Στην Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου και στα Δωδεκάνησα τα φαινόμενα θα συνεχιστούν έως και τις μεσημεριανές ώρες της Παρασκευής.</p>
      <p><b>Βροχές</b> και <b>καταιγίδες </b>πιθανόν κατά περιόδους έντονες θα εκδηλωθούν <b>μετά το μεσημέρι</b> της Πέμπτης <b>στο νομό Αττικής και στην πόλη της Αθήνας.</b></p>
      <p>Στους χάρτες που μπορείτε να δείτε στην gallery του CNN Greece, αποτυπώνονται η γεωγραφική κατανομή των αθροιστικών βροχοπτώσεων έως και τις μεσημεριανές ώρες της Παρασκευής και η <b>ένταση της ηλεκτρικής δραστηριότητας</b> <b>τις μεσημεριανές ώρες της Πέμπτης</b>.</p>
      <h3>Πλημμύρες και καταστροφές σε Δράμα και Καβάλα</h3>
      <p>Δύσκολη νύχτα πέρασαν οι κάτοικοι πολλών αγροτικών περιοχών στους<b> Δήμους Καβάλας και Παγγαίου</b>, καθώς λόγω της έντονης και συνεχιζόμενης βροχόπτωσης καταγράφηκαν πολλά και εκτεταμένα πλημμυρικά φαίνομαι σε καλλιέργειες, υπόγεια σπιτιών και επιχειρήσεων αλλά και σε πολλά σημεία κατά μήκος της <b>Εθνικής Οδού Καβάλας - Δράμας</b>.</p>
      <p>Το μεγαλύτερο πρόβλημα εντοπίστηκε στις τοπικές κοινότητες<b> Πολύστυλου και Δάτου</b>, της δημοτικής ενότητας<b> Φιλίππων του Δήμου Καβάλας</b>, στην τοπική κοινότητα <b>Κοκκινοχώματος</b> του Δήμου Παγγαίου, όπως επίσης και στις τοπικές κοινότητες <b>Ελευθερών και Ελαιοχωρίου</b>, της δημοτικής ενότητας<b> Ελευθερών</b> του Δήμου Παγγαίου.</p>
      <p>Η έντονη βροχόπτωση καθ' όλη τη διάρκεια της χθεσινής νύχτας <b>μετέτρεψε σε λίμνη μεγάλο τμήμα της εθνικής οδού Καβάλας - Δράμας</b> καθώς πλημμύρισαν πολλά αρδευτικά δίκτυα και αποστραγγιστικά κανάλια με αποτέλεσμα να είναι ιδιαίτερα δύσκολη, έως και αδύνατη, η κυκλοφορία των αυτοκινήτων.</p>
      <p>Οι <b>δυνατοί χείμαρροι</b> που σχηματίστηκαν, <b>παρέσυραν και κάποιες μικρές αγροτικές γέφυρες</b> με συνέπεια να χρειαστούν εκσκαφείς για τη διάνοιξη του δρόμου.</p>
      <p>Η <b>Πυροσβεστική Υπηρεσία</b> δέχθηκε δεκάδες κλήσεις για άντληση υδάτων από υπόγεια κατοικιών και επιχειρήσεων. Πλημμυρικά φαινόμενα παρουσιαστήκαν και σε πολλές υγειονομικές επιχειρήσεις (κέντρα αποκατάστασης και αιμοκάθαρσης) που εδρεύουν κατά μήκος της εθνικής οδού στα όρια του <b>Δήμου Καβάλας</b>. Πολλά προβλήματα παρουσιάστηκαν και σε μάντρες αυτοκίνητων.</p>
      <p><b>Στο Κοκκινόχωμα του Δήμου Παγγαίου</b>, κατά μήκος της επαρχιακής οδού Καβάλας - Ελευθερούπολης, η έντονη βροχόπτωση προκάλεσε πολλά πλημμυρικά φαινόμενα σε κατοικίες και επιχειρήσεις, ενώ αρκετοί δρόμοι βυθίστηκαν στα νερά και τη λάσπη που κατέβασαν χείμαρροι που σχηματίστηκαν.</p>
      <p><b>Στις Ελευθερές και το Ελαιοχώρι</b>, η δυνατή βροχή προκάλεσε για αρκετές ώρες διακοπή της ηλεκτροδότησης και χρειάστηκε η παρέμβαση των τεχνικών συνεργείων της ΔΕΔΔΗΕ για την αποκατάσταση της βλάβης.</p>
      <p><b>Όλος ο μηχανισμός</b> τόσο των δήμων Καβάλας και Παγγαίου όσο και της Περιφερειακής Ενότητας Καβάλας βρίσκεται<b> σε πλήρη ετοιμότητα</b> προκειμένου να αντιμετωπίσει το νέο κύμα κακοκαιρίας που αναμένεται να επηρεάσει τις περιοχές της ανατολικής Μακεδονίας μετά τις απογευματινές ώρες. </p>
      <h3>Δύσκολη η κατάσταση και στο νομό Ηλείας</h3>
      <p>Την ίδια ώρα, ζημιές σε σπίτια, επιχειρήσεις και υποδομές έχει προκαλέσει το κύμα κακοκαιρίας που έπληξε την <b>ευρύτερη περιοχή του Πύργου</b>, όπως ανέφερε ο αντιδήμαρχος Πολιτικής Προστασίας, Γιάννης Αργυρόπουλος, στο Αθηναϊκό - Μακεδονικό Πρακτορείο Ειδήσεων.</p>
      <blockquote>«Από τα πρώτα στοιχεία που υπάρχουν, εξαιτίας των βροχοπτώσεων έχουν πλημμυρίσει περίπου 30 σπίτια και 20 επιχειρήσεις, ενώ έχουν προκληθεί ζημιές στην αγροτική οδοποιία και σε γεφύρια», δήλωσε ο κ. Αργυρόπουλος.</blockquote>
      <figure>
        <iframe src="https://www.youtube.com/embed/MU4ObpRhWio" width="560" height="315" data-service="Youtube" scrolling="no"/>
      </figure>
      <p>Πρόσθεσε ότι <b>έχει ήδη ξεκινήσει η καταγραφή των ζημιών</b> από τρία συνεργεία. Ειδικότερα, συνεργείο μηχανικών προχωρά στην καταγραφή ζημιών στις υποδομές, ένα άλλο συνεργείο της Πρόνοιας καταγράφει ζημιές σε οικοσκευές σπιτιών, ενώ συνεργείο της Περιφέρειας Δυτικής Ελλάδας καταγράφει τις ζημιές που έχουν προκληθεί σε επιχειρήσεις.</p>
      <p>Επίσης, «<b>μηχανήματα καθαρίζουν δρόμους</b>, ενώ έχουμε στείλει αίτημα στην Πολιτική Προστασία, ώστε <b>να κηρυχθεί ο δήμος Πύργου σε κατάσταση έκτακτης ανάγκης</b>».</p>
      <h3>Το έκτακτο δελτίο της ΕΜΥ</h3>
      <ol>
        <li>
          <b>Σήμερα Πέμπτη (21/11/2019)</b>
        </li>
      </ol>
      <p>α. Τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και μέχρι το βράδυ τα νησιά του ανατολικού Αιγαίου.</p>
      <p>β. Από τις απογευματινές ώρες την Πελοπόννησο, τη δυτική Κρήτη και μέχρι το βράδυ τις δυτικές Κυκλάδες, την ανατολική Στερεά (συμπεριλαμβανομένης της Αττικής) και τα νότια τμήματα της Εύβοιας. Τη νύχτα τα φαινόμενα σταδιακά θα εξασθενήσουν.</p>
      <ol>
        <li data-num="2">
          <b>Αύριο Παρασκευή (22/11/2019)</b>
        </li>
      </ol>
      <p>Μέχρι τις πρώτες πρωινές ώρες την ανατολική Κρήτη και τις ανατολικές Κυκλάδες, μέχρι το μεσημέρι τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/198126/kakokairia-ektakto-deltio-apo-tin-emy-poy-tha-xtypisei-tis-epomenes-ores">Κακοκαιρία - Έκτακτο δελτίο από την ΕΜΥ: Πού θα «χτυπήσει» τις επόμενες ώρες</a>
        </li>
        <li>
          <a href="https://www.cnn.gr/news/ellada/story/198111/h-kakokairia-sarose-kai-ton-pyrgo-plimmyrisan-dekades-spitia-kai-epixeiriseis">Η κακοκαιρία «σάρωσε» και τον Πύργο: Πλημμύρισαν δεκάδες σπίτια και επιχειρήσεις</a>
        </li>
        <li>
          <a href="https://www.cnn.gr/news/ellada/story/198105/ektakto-deltio-epideinosis-kairoy-apo-tin-emy-kataigides-kai-xalazi">Έκτακτο δελτίο επιδείνωσης καιρού από την ΕΜΥ: Καταιγίδες και χαλάζι</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/8842/kairos">ΚΑΙΡΟΣ</a>
        </li>
        <li>
          <a href="https://www.cnn.gr/eidhseis/tag/19716/kairos-shmera">ΚΑΙΡΟΣ ΣΗΜΕΡΑ</a>
        </li>
        <li>
          <a href="https://www.cnn.gr/eidhseis/tag/26404/o-kairos-shmera">Ο ΚΑΙΡΟΣ ΣΗΜΕΡΑ</a>
        </li>
        <li>
          <a href="https://www.cnn.gr/eidhseis/tag/42907/kairos-ayrio">ΚΑΙΡΟΣ ΑΥΡΙΟ</a>
        </li>
        <li>
          <a href="https://www.cnn.gr/eidhseis/tag/50850/o-kairos-ayrio">Ο ΚΑΙΡΟΣ ΑΥΡΙΟ</a>
        </li>
        <li>
          <a href="https://www.cnn.gr/eidhseis/tag/48237/kairos-tora">ΚΑΙΡΟΣ ΤΩΡΑ</a>
        </li>
        <li>
          <a href="https://www.cnn.gr/eidhseis/tag/48927/o-kairos-tora">Ο ΚΑΙΡΟΣ ΤΩΡΑ</a>
        </li>
        <li>
          <a href="https://www.cnn.gr/eidhseis/tag/15524/kairos-athhna">ΚΑΙΡΟΣ ΑΘΗΝΑ</a>
        </li>
        <li>
          <a href="https://www.cnn.gr/eidhseis/tag/56103/o-kairos-athhna">Ο ΚΑΙΡΟΣ ΑΘΗΝΑ</a>
        </li>
        <li>
          <a href="https://www.cnn.gr/eidhseis/tag/69197/o-kairos-thessalonikh">Ο ΚΑΙΡΟΣ ΘΕΣΣΑΛΟΝΙΚΗ</a>
        </li>
        <li>
          <a href="https://www.cnn.gr/eidhseis/tag/15525/kairos-thessalonikh">ΚΑΙΡΟΣ ΘΕΣΣΑΛΟΝΙΚΗ</a>
        </li>
        <li>
          <a href="https://www.cnn.gr/eidhseis/tag/39909/kairos-emy">ΚΑΙΡΟΣ ΕΜΥ</a>
        </li>
        <li>
          <a href="https://www.cnn.gr/eidhseis/tag/15340/emy">ΕΜΥ</a>
        </li>
        <li>
          <a href="https://www.cnn.gr/eidhseis/tag/15782/ektakto-deltio-emy">ΕΚΤΑΚΤΟ ΔΕΛΤΙΟ ΕΜΥ</a>
        </li>
        <li>
          <a href="https://www.cnn.gr/eidhseis/tag/16268/deltio-kairoy-emy">ΔΕΛΤΙΟ ΚΑΙΡΟΥ ΕΜΥ</a>
        </li>
        <li>
          <a href="https://www.cnn.gr/eidhseis/tag/16269/prognwsh-kairoy-emy">ΠΡΟΓΝΩΣΗ ΚΑΙΡΟΥ ΕΜΥ</a>
        </li>
        <li>
          <a href="https://www.cnn.gr/eidhseis/tag/17301/prognwsh-emy">ΠΡΟΓΝΩΣΗ ΕΜΥ</a>
        </li>
        <li>
          <a href="https://www.cnn.gr/eidhseis/tag/34746/provlepsh-emy">ΠΡΟΒΛΕΨΗ ΕΜΥ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/21/198154/snapshot/2762783.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198181/snapshot/333.PNG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198175/snapshot/2762792.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198153/snapshot/2613944.jpg"/>
      </figure>
    </article>
  </body>
</html>