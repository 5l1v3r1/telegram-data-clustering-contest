<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/dunyadan-futbol/2019/11/21/mourinhodan-degistim-mesaji"/>
    <meta property="og:site_name" content="Aspor"/>
    <meta property="article:published_time" content="2019-11-21T16:35:50+00:00"/>
    <meta property="og:title" content="Mourinho'dan &quot;değiştim&quot; mesajı"/>
    <meta property="og:description" content="İngiltere Premier Lig ekiplerinden Tottenham'ın yeni teknik direktörü Jose Mourinho, bu sezon değil ancak gelecek sezon şampiyon olabileceklerini söyledi."/>
  </head>
  <body>
    <article>
      <h1>Mourinho'dan "değiştim" mesajı</h1>
      <address>
        <time datetime="2019-11-21T16:35:50+00:00">21 Nov 2019, 16:35</time>
      </address>
      <p>
        <b>İngiltere <a href="https://www.aspor.com.tr/index/premier-lig">Premier Lig</a> ekiplerinden Tottenham'ın yeni teknik direktörü <a href="https://www.aspor.com.tr/index/jose-mourinho">Jose Mourinho</a>, bu sezon değil ancak gelecek sezon şampiyon olabileceklerini söyledi.</b>
      </p>
      <p>Arjantinli teknik adam Mauricio Pochettino ile yolların ayrılmasının ardından <a href="https://www.aspor.com.tr/index/londra">Londra</a> ekibinin başına getirilen Portekizli Mourinho, ilk basın toplantısını düzenledi.</p>
      <p><a href="https://www.aspor.com.tr/index/chelsea">Chelsea</a> ile 3 kez <a href="https://www.aspor.com.tr/index/premier-lig">Premier Lig</a> şampiyonluğu yaşayan 56 yaşındaki deneyimli teknik adam, Tottenham'daki şampiyonluk şansıyla ilgili, "Bu sezon değil ancak gelecek sezon şampiyon olabiliriz. Eğer bunu başarabilirsek benden dolayı değil, birlikte çalışmanın sonucunda olacak. Bu bir vizyon. Stat, antrenman sahası, akademi bu vizyonun parçaları." ifadelerini kullandı.</p>
      <p><a href="https://www.aspor.com.tr/index/manchester-united">Manchester United</a>'daki görevinden ayrılması sonrasındaki 11 aylık dönemde düşünme fırsatı bulduğunu dile getiren Mourinho, "Analiz ettim, hazırlandım. Asla DNA'nızı kaybetmezsiniz. Bana ne hatalar yaptığımı sormayın. Geçmişteki hataları bir daha tekrarlamayacağım. Yeni hatalar yapacağım ama aynıları olmayacak." şeklinde görüş belirtti.</p>
      <p>Takımın mevcut kadrosundan memnun olduğunu aktaran Mourinho, yeni transfere ihtiyaç duymadığını, takımla daha fazla vakit geçirmek istediğini kaydetti.</p>
      <p>Mourinho, <a href="https://www.aspor.com.tr/index/uefa">UEFA</a> Şampiyonlar Ligi Finali'nde <a href="https://www.aspor.com.tr/index/liverpool">Liverpool</a>'a kaybetmelerinin Tottenham kadrosunu etkileyip etkilemediğine ilişkin soruya, "Bilmiyorum, daha önce hiç Şampiyonlar Ligi Finali kaybetmedim. Ama kolay olmadığını tahmin edebiliyorum." yanıtını verdi.</p>
      <p>Portekizli teknik adam, Chelsea'de çalıştığı dönemdeki "Tottenham'a asla gitmem." sözünün hatırlatılması üzerine, "Bunu onlar beni kovmadan önce söyledim. Bu, modern futbol." ifadesini kullandı.</p>
      <p>Premier Lig'de 14 puanla 14. sırada yer alan Tottenham, başkent derbisinde cumartesi günü deplasmanda <a href="https://www.aspor.com.tr/index/west-ham-united">West Ham United</a> ile karşılaşacak.</p>
      <figure>
        <a href="https://www.aspor.com.tr/galeri/galatasaray/mourinhodan-fatih-terim-aciklamasi">
          <img src="https://iaaspr.tmgrup.com.tr/98e178/366/218/0/0/2048/1218?u=https://iaspr.tmgrup.com.tr/2019/09/16/mourinhodan-fatih-terim-aciklamasi-1568617200408.jpg"/>
        </a>
      </figure>
      <p>
        <a href="https://www.aspor.com.tr/galeri/galatasaray/mourinhodan-fatih-terim-aciklamasi"><b>Mourinho'dan Fatih Terim açıklaması!</b>Dünyaca ümlü Portekizli teknik direktör Jose Mourinho, Fatih Terim hakkında açıklamalarda bulundu. Kariyeri boyunca yaşadıklarıyla alakalı tüm soruları detaylıca cevaplayan Portekizli çalıştırıcı, sürpriz mesajlar aldı. Galatasaray Teknik Direktörü Fatih Terim'in kendisine gönderdiği mesajın ardından, tecrübeli çalıştırıcı hakkında dikkat çeken açıklamalar yaptı ve unutamadığı İstanbul anısını paylaştı.<i>haberin devamı</i></a>
      </p>
    </article>
  </body>
</html>