<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/samsung-galaxy-a71-leaked-onleaks-683944/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T16:42:16+00:00"/>
    <meta property="og:title" content="Ecco come sarà Galaxy A71: le fotocamere posteriori diventano a rettangolo! (foto e video)"/>
    <meta property="og:description" content="Galaxy A71 viene svelato dagli ormai consueti render di @OnLeaks, che ci mostrano il probabile design di questo futuro medio..."/>
  </head>
  <body>
    <article>
      <h1>Ecco come sarà Galaxy A71: le fotocamere posteriori diventano a rettangolo! (foto e video)</h1>
      <address><time datetime="2019-11-21T16:42:16+00:00">21 Nov 2019, 16:42</time> by <a rel="author" href="https://www.androidworld.it/author/nik0/" target="_blank">Nicola Ligas</a></address>
      <p><b>Galaxy A71</b> viene svelato dagli ormai consueti render di <i>@OnLeaks</i>, che ci mostrano il probabile design di questo futuro medio gamma Samsung, con 4 fotocamere posteriori.</p>
      <p>Niente quadrato a-la Apple/Google, bensì un bel rettangolo, come del resto già visto su <a href="https://www.androidworld.it/2019/11/12/galaxy-a51-vuole-render-onleaks-680653/">A51</a>. I 4 sensori sono disposti ad L, con il LED flash al centro. Manca un sesto cerchio per completare una certa simmetria, ma forse questo arriverà in un altro modello. I lati posteriori sono ricurvi, mentre davanti lo schermo è completamente piatto, con una fotocamera forata al suo interno, al centro in alto. La diagonale dovrebbe essere di circa <b>6,7”</b>.</p>
      <p>Pulsante di accensione e volume stanno a destra, carrellino della SIM a sinistra, <b>jack audio</b> in basso. Le <b>dimensioni</b> dovrebbero essere di 163,5 x 76 x 7,9-9,2  mm. Ancora non abbiamo una data di lancio, ma difficilmente lo vedremo in commercio prima del prossimo anno. Vi piace il nuovo design che Samsung sembra pronta ad abbracciare?</p>
      <figure>
        <iframe src="https://www.youtube.com/embed/vZtPOcH-HrM" width="640" height="360" data-service="Youtube" scrolling="no"/>
      </figure>
      <p>Via: <a href="https://cashkaro.com/blog/exclusive-samsung-galaxy-a71-images/114933">Cashkaro</a></p>
    </article>
  </body>
</html>