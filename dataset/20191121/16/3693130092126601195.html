<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/karabuk-te-baraj-golunde-olu-baliklar-kiyiya-vurdu-1210168.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T16:39:00+00:00"/>
    <meta property="og:title" content="Karabük'te baraj gölünde ölü balıklar kıyıya vurdu"/>
    <meta property="og:description" content="KARABÜK'ün Eskipazar ilçesindeki HES barajı gölünde ölü sazan balıkları kıyıya vurdu. Göldeki balık ölümleriyle ilgili inceleme başlatıldı."/>
  </head>
  <body>
    <article>
      <h1>Karabük'te baraj gölünde ölü balıklar kıyıya vurdu</h1>
      <h2>KARABÜK'ün Eskipazar ilçesindeki HES barajı gölünde ölü sazan balıkları kıyıya vurdu. Göldeki balık ölümleriyle ilgili inceleme başlatıldı.</h2>
      <address>
        <time datetime="2019-11-21T16:39:00+00:00">21 Nov 2019, 16:39</time>
      </address>
      <p>Gerede <b>Çayı</b> üzerindeki <b>Bulduk köyü</b> mevkiinde bulunan <b>HES </b>barajında ölü sazan balıklar kıyıya vurdu.</p>
      <p>Balık tutmaya gelenler kıyıya vuran balıkları görünce yetkililere haber verdi. <b>İl Tarım ve Orman Müdürlüğü, Çevre ve Şehircilik İl Müdürlüğü ekipleri, </b>baraj gölünde incelemelerde bulundu. Ekipler, balıklardan ve sudan incelemek üzere numune alıp, çalışma başlattı<b>. Bolu Çevre ve Şehircilik İl Müdürlüğü </b>ekipleri de kendi sınırları içinde yer alan çaydan numune aldı. Bölgede balık tutmak yasaklandı.</p>
      <figure>
        <img src="https://images.bursadabugun.com/editor/haber/21112019/karabukte-baraj-golunde-olu-baliklar-kiyiya-vurdu-7968-dhaphoto2-5dd6afc04fb03.jpg"/>
      </figure>
      <p>Balık tutmaya gelen<b> Erhan Akın,</b> kıyıda çırpınan ve ölü balıkları görünce cep telefonuyla görüntüledi. <b>Akın,</b> "Yazık, her taraf balık ama ölmüşler. Allah'ım bu ne? Zehir mi attılar, çözemedim. Buraya pis su akıtıyorlar herhalde. Yaşamak istiyorlar ama su çok pis. Yazık günah" diyerek çektiği görüntüde tepki gösterdi.</p>
    </article>
  </body>
</html>