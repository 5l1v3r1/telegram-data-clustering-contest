<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/bude-duzhe-prikro-arahamiya-prokomentuvav-skandal-iz-zgvaltuvannyam-u-sluzi-narodu/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T16:44:40+00:00"/>
    <meta property="og:title" content="Буде дуже прикро: Арахамія прокоментував скандал із згвалтуванням у “Слузі народу”"/>
    <meta property="og:description" content="Глава президентської фракції в парламенті Давид Арахамія прокоментував педофільський скандал, в який потрапив його колега Роман Іванісов. За словами Арахамії, інформацію про згвалтування ще треба перевірити, а поки Іванісова виключать з фракції"/>
  </head>
  <body>
    <article>
      <h1>Буде дуже прикро: Арахамія прокоментував скандал із згвалтуванням у “Слузі народу”</h1>
      <h2>За словами Арахамії, інформацію про згвалтування ще треба перевірити</h2>
      <address>
        <time datetime="2019-11-21T16:44:40+00:00">21 Nov 2019, 16:44</time>
      </address>
      <p>Глава парламентської фракції “Слуга народу” Давид Арахамія зробив заяву щодо педофільського скандалу навколо  його колеги    –  стало відомо, що Роман Іванісов <a href="https://narodna-pravda.ua/2019/11/20/deputat-slugy-narodu-vyznanyj-vynnym-u-zgvaltuvanni-nepovnolitnoyi-podrobytsi/"> зґвалтував неповнолітню. </a></p>
      <p>Як передає НАРОДНА ПРАВДА  з посиланням на <a href="https://www.obozrevatel.com/ukr/politics/arahamiya-rozpoviv-scho-bude-z-gvaltivnikom-zi-slugi-narodu.htm">OBOZREVATEL</a>, свою заяву політик озвучив під час свого брифінгу 21 листопада.</p>
      <p>Loading...</p>
      <p>За словами Арахамії, якщо інформація підтвердиться, то Іванісову “буде не місце в партії”. Якщо ж це виявиться фейком – його приймуть назад.</p>
      <p><i>“Він спростовував, каже, що не було ніякої судимості. Це його слова. Я подивився промову Рябошапки (генпрокурор. – Ред.), який сказав, що перевірка підтвердила (погашення судимості. – Ред.). Це справа 1996 року, тому паперів і немає. Пан Іванісов мені повідомив, що його представник їде до Маріупольської колонії. Якщо це було – йому не місце в партії. Якщо цього не було –</i> <i>ми його заберемо назад”,</i> – сказав Арахамія.</p>
      <p>Парламентар також пообіцяв, що секретаріат фракції “Слуга народу” направить запити до СБУ, ГПУ та МВС з вимогою перевірки щодо Іванісова.</p>
      <p><i>“Уявіть собі, як пан Іванісов почувається, якщо це фейк. Його </i><i>ґ</i><i>валтівником обзивають. Якщо це неправда, це буде дуже прикро”,</i> – зазначив Арахамія, додавши, що більшість скандалів у “Слузі народу” пов’язані з мажоритарниками.</p>
      <p>Також Арахамія висловив припущення про те, що інформація про зґвалтування Іванісовим вигідна деяким авторитетам, яким нардеп “наступив на корупційні інтереси”.</p>
      <p>Підсумовуючи, Арахамія розповів про регламент фракції, згідно з яким вирішуватиметься питання з Іванісовим.</p>
      <p><i>“У нас є ще незатверджене положення фракції. Ми туди додали цей прецедент. Який це матиме вигляд: виключення, а потім включення за заявою.</i> <i>З партії не можна виключити до з’їзду, а з фракції можна. Наступного тижня, тому що зараз всі в округах. Хочеться прискорити цей процес”,</i> – сказав народний обранець.</p>
      <p>Нагадаємо, скандал з “слугою народу” спалахнув після того, як колишній народний  депутат Ігор Мосійчук опублікував інформацію про скандальне минуле нардепа від “Слуги народу” Романа Іванісова. Його затримали 14 вересня 1995 року Куйбишевським райвідділом міліції Запорізької області за ч. 3 ст. 117 (зґвалтування неповнолітньої) і ч. 2 ст. 118 (зґвалтування неповнолітньої неприродним чином) Кримінального кодексу України, який був тоді чинним.</p>
      <p>Сам Іванісов ці факти спростував, назвавши їх “чорнухою”, на яку були витрачені великі гроші. Також він опублікував у Facebook фотокопію довідки про відсутність судимості.</p>
      <p>Нагадаємо, <a href="https://narodna-pravda.ua/2019/11/01/shhe-odyn-deputat-vid-slugy-narodu-vidznachyvsya-dyvnoyu-povedinkoyu-u-radi/">Павло Халімон</a>, заступник голови депутатської фракції партії “Слуга народу” попався за грою на смартфоні в залі Верховної Ради.</p>
      <p>Раніше у гучний скандал потрапив інший депутат “Слуги народу” – <a href="https://narodna-pravda.ua/2019/10/31/skandal-z-intimnim-listuvannyam-yaremenka-v-sluzi-narodu-zrobili-zayavu/">журналісти упіймали на листуванні з повією Богдана Яременка,</a> голову комітету з питань зовнішньої політики.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>