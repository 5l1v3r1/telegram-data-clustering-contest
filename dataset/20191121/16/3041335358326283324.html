<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/sports/zitame-tin-apallagi-tou-savva-theodoridi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T16:50:08+00:00"/>
    <meta property="og:title" content="«Ζητάμε την απαλλαγή του Σάββα Θεοδωρίδη»"/>
    <meta property="og:description" content="Εκδικάστηκε από την Πειθαρχική Επιτροπή της ΕΠΟ η πειθαρχική δίωξη κατά του Σάββα Θεοδωρίδη – Τι είπε η δικηγόρος του παλαίμαχου άσου, αλλά και ο εκπρόσωπος της ΠΑΕ Ολυμπιακός"/>
  </head>
  <body>
    <article>
      <h6 class="kicker">Παρέμβαση της ερυθρόλευκης ΠΑΕ</h6>
      <h1>«Ζητάμε την απαλλαγή του Σάββα Θεοδωρίδη»</h1>
      <h2>Εκδικάστηκε από την Πειθαρχική Επιτροπή της ΕΠΟ η πειθαρχική δίωξη κατά του Σάββα Θεοδωρίδη – Τι είπε η δικηγόρος του παλαίμαχου άσου, αλλά και ο εκπρόσωπος της ΠΑΕ Ολυμπιακός</h2>
      <address><time datetime="2019-11-21T16:50:08+00:00">21 Nov 2019, 16:50</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η πειθαρχική δίωξη που είχε ασκηθεί στον Σάββα Θεοδωρίδη για τις δηλώσεις του πριν το ματς του Ολυμπιακού με την Ξάνθη εκδικάστηκε σήμερα από την Πειθαρχική επιτροπή της ΕΠΟ, με τη δικηγόρο του παλαίμαχου άσου να ζητάει την ακύρωση της διαδικασίας και την πλήρη απαλλαγή του πελάτη της.</p>
      <p>Πρόσθετη παρέμβαση έκανε επίσης και η «ερυθρόλευκη» ΠΑΕ, η οποία ξεκαθάρισε ότι ο Σάββας Θεοδωρίδης δεν μιλάει σαν εκπρόσωπος της ΠΑΕ Ολυμπιακός, αλλά σαν ένας παλαίμαχος ποδοσφαιριστής, που γνωρίζει πολλά για το ελληνικό ποδόσφαιρο.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Η πλευρά του Σάββα Θεοδωρίδη και η πλευρά της πειραϊκής ΠΑΕ πήραν προθεσμία μέχρι την ερχόμενη Τρίτη για κατάθεση υπομνημάτων, ενώ η απόφαση όπως ανέφερε χαρακτηριστικά και ο πρόεδρος της πειθαρχικής επιτροπής, θα βγει δεκαπέντε μέρες μετά.</p>
      <p>Ο Ολυμπιακός εκπροσωπήθηκε από τον νομικό Ιωάννη Χατζησαβάογλου ο οποίος ζήτησε την απαλλαγή της ΠΑΕ επειδή: «Ο κύριος Σάββας Θεοδωρίδης δεν μπορεί να αποτελέσει αντικείμενο πειθαρχικής δίωξης. Δεν μπορούμε να αναγνωρίσουμε καμία σύνδεση της ΠΑΕ με τον κ. Θεοδωρίδη. Είναι ένας άνθρωπος που δίνει συνεντεύξεις, δεν νοείται η επιτροπή σας αλλά και ο ποδοσφαιρικός εισαγγελέας να μην το γνωρίζει αυτό. Ο κ. Θεοδωρίδης είναι παλιά καραβάνα, γνωρίζει τα πάντα για το ελληνικό ποδόσφαιρο, δεν μιλάει σαν Ολυμπιακός αλλά σαν Σάββας Θεοδωρίδης. Έχει ποτέ η επιτροπή σας κινήσει τέτοια διαδικασία εναντίων παλαιμάχου φιλάθλου ή επίτιμου προέδρου άλλης ομάδας; Ποτέ. Είναι τυχαίο αυτό;».</p>
      <p>Οσον αφορά στον Σάββα Θεοδωρίδη, ο παλαίμαχος άσος εκπροσωπήθηκε από τη νομικό Ελένη Τσάκαλη η οποία επανέλαβε ότι ο πελάτης της ενημερώθηκε από τα σάιτ για την πειθαρχική δίωξη που του ασκήθηκε από τον ποδοσφαιρικό εισαγγελέα.</p>
      <p>«Από το άρθρο 2 και το άρθρο 20Α του πειθαρχικού κώδικα δεν προβλέπεται καμία πειθαρχική διαδικασία εναντίων του κ. Σάββα Θεοδωρίδη και ότι η αντίδρασή του ήταν άμεση υποβάλλοντας μήνυση εναντίων του ποδοσφαιρικού εισαγγελέα» και στη συνέχεια πρόσθεσε: «και ο ποδοσφαιρικός εισαγγελέας ένα χρόνο τώρα έχει αναγνωρίσει ότι ο κ. Σάββας Θεοδωρίδης δεν μπορεί να αποτελέσει αντικείμενο πειθαρχικής δίωξης. Όταν ο πρόεδρος της πειθαρχικής επιτροπής παρατήρησε ότι αυτό μπορεί να οφείλεται σε παράβλεψη ο Χατζησαβάογλου επεσήμανε ότι δεν μπορούμε να πούμε τέτοιο πράγμα για τον ποδοσφαιρικό εισαγγελέα καθώς οφείλει να τα παρατηρεί όλα.</p>
      <p>Η Τσάκαλη κατέληξε λέγοντας: «Ο κ. Θεοδωρίδης κάνει τις δηλώσεις ως φυσικό πρόσωπο. Με την πειθαρχική δίωξη περιορίζεται η ελευθερία της έκφρασής σας. Είναι απαράδεκτο η επιτροπή σας να τον ελέγξει. Ζητάμε την ακύρωση διαδικασίας».</p>
      <p>Αξίζει να σημειώσουμε ότι η πειθαρχική δίωξη σε βάρος του Γ’ αντιπροέδρου της ΠΑΕ Ολυμπιακός, Κώστα Καραπαπά, για τα όσα είχε πει μετά το παιχνίδι με την Ξάνθη, αναβλήθηκε για την άλλη Πέμπτη (28/11), καθώς ο παράγοντας των Πειραιωτών εξακολουθεί να αντιμετωπίζει πρόβλημα υγείας (οσφυαλγία).</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>