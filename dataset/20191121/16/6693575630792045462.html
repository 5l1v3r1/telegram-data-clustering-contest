<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/media/1270846/spaanse-big-brother-filmt-verkrachting-maar-grijpt-niet-in.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-21T16:29:55+00:00"/>
    <meta property="og:title" content="Spaanse Big Brother filmt verkrachting maar grijpt niet in"/>
    <meta property="og:description" content="In de Spaanse versie van Big Brother is vermoedelijk een vrouw verkracht. Big Brother, of Gran Hermano in het Spaans, filmde de verkrachting, maar..."/>
  </head>
  <body>
    <article>
      <h1>Spaanse Big Brother filmt verkrachting maar grijpt niet in</h1>
      <address><time datetime="2019-11-21T16:29:55+00:00">21 Nov 2019, 16:29</time> by <a rel="author" href="https://www.welingelichtekringen.nl/author/desiree-du-roy" target="_blank">Désirée du Roy</a></address>
      <p>In de Spaanse versie van Big Brother is vermoedelijk een vrouw verkracht. Big Brother, of <i>Gran Hermano</i> in het Spaans, filmde de verkrachting, maar greep niet in. Sterker nog, nadien toonde het programma de beelden aan het slachtoffer. Dat ontdekte de krant <i><a href="https://www.elconfidencial.com/television/programas-tv/2019-11-19/carlota-prado-gran-hermano-jose-maria-lopez-video-gh-abuso-sexual-revolution_2339155/">El Confidencial</a></i>.</p>
      <p>Carlota Prado deed twee jaar geleden mee aan de realityshow. Op zaterdagavond 4 november was er een feestje. Ze dronk vier shotjes tequila, waarop de nuchtere José María López haar naar bed bracht. Hij deed haar kleding uit en toen ze sliep zou hij haar onder de dekens hebben verkracht. De man is daarna uit het programma gezet. Ook Carlota vertrok.</p>
      <p>Voor de rechtszaak die nu van start gaat, is vooral één bewijsstuk schokkend. Het zijn beelden uit de ‘dagboekkamer’ waar Carlota te zien krijgt wat er is gebeurd. Ze is verbijsterd en vraagt om de video stop te zetten. Dat gebeurt niet, waardoor een ware martelgang volgt voor de vrouw.</p>
      <p>Vervolgens eist de organisatie ook nog dat ze de verkrachting geheim houdt. Uiteindelijk komt alles alsnog uit en ziet het er slecht uit voor José María, die in staat van beschuldiging is gesteld. Carlota kampt nog steeds met psychische problemen.</p>
      <figure>
        <iframe data-src="https://twitter.com/lebiramgonzalez/status/1196786533308796929?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>