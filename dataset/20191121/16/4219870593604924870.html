<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831561-Propali-kroz-asfalt-pa-SKUVANI-ZIVI-Krater-se-odjednom-otvorio-i-progutao-kola-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T16:28:00+00:00"/>
    <meta property="og:title" content="Propali kroz asfalt, pa SKUVANI ŽIVI: Krater se odjednom otvorio i progutao kola (VIDEO)"/>
    <meta property="og:description" content="Vladimir Valjajkin (49) i suvozač Igor Čikasov (53) ostali su zarobljeni u “ladi” parkiranoj na trotoraru u ruskom gradu Penza"/>
  </head>
  <body>
    <article>
      <h1>Propali kroz asfalt, pa SKUVANI ŽIVI: Krater se odjednom otvorio i progutao kola (VIDEO)</h1>
      <address><time datetime="2019-11-21T16:28:00+00:00">21 Nov 2019, 16:28</time> by <a rel="author">Novosti Online</a></address>
      <p>
        <b>Vladimir Valjajkin (49) i suvozač Igor Čikasov (53) ostali su zarobljeni u “ladi” parkiranoj na trotoraru u ruskom gradu Penza</b>
      </p>
      <p>DVOJICA muškaraca iz Rusije poginula su nakon što su kolima upali u ponor koji se iznenada otvorio zbog pucanja cevi toplovoda.<br/><br/>Vladimir Valjajkin (49) i suvozač Igor Čikasov (53) ostali su zarobljeni u “ladi” parkiranoj na trotoraru u gradu Penza, dok je ključala voda šikljala oko njih i dospela u auto.<br/><br/><i><b>Pročitajte još:</b></i><a href="https://www.novosti.rs/vesti/planeta.299.html:831505-Pogledajte-snimak-stravicnog-ubistva-Beskucnica-trazila-pare-od-prolaznika-on-je-hladnokrvno-upucao-VIDEO"> <i><b>Pogledajte snimak stravičnog ubistva: Beskućnica tražila pare od prolaznika, on je hladnokrvno upucao (VIDEO)</b></i></a><br/><br/>Njih dvojica su, kako lokalni mediji navode, preminuli brzo, na licu mesta, nakon što su “živi skuvani”. Svedoci kažu da nije bilo šanse da ih spasu na vreme. <br/><br/>Snimak vađenja vozila iz kratera sa vodom temperature oko 75 stepeni napravljen je odmah posle tragedije, a na njemu se vidi kako para i dalje kulja oko spasilačke ekipe.<br/><br/><i><b>Pročitajte još:</b></i><a href="https://www.novosti.rs/vesti/planeta.299.html:831279-Do-smrti-je-grizli-po-trupu-glavi-i-rukama-Trudnicu-29-ubio-copor-pasa-dok-je-setala-svoje-ljubimce"> <i><b>Do smrti je grizli po trupu, glavi i rukama: Trudnicu (29) ubio čopor pasa dok je šetala svoje ljubimce</b></i></a><i><b><br/></b></i><br/>Na prvim snimcima, koji su u međuvremenu uklonjeni, videlo se kako kran, pored kola, vadi tela žrtava<br/><br/>Kompanija “T Plus”, zadužena za održavanje toplovoda, obavezala se da plati odštetu porodicama žrtava, kao i sahranu.<br/><br/>Ministarstvo za vanredne situacije saopštilo je da je auto propao kada se tlo urušilo, i da su ljudi unutra, nažalost, poginuli.<br/><br/>Novinar lokalnog portala “Penza Vzglyad” napisao je da je nekoliko minuta pre tragedije još jedan auto prešao preko istog mesta, ali da se udaljio čim je vozač video da se asfalt puši.<br/><br/>Nakon toga naišao je auto sa žrtvama i parkirao se tačno na najgore mesto.<br/><br/>Vladimir i Igor bili su kolege u zanatskoj radnji za prozvodnju nameštaja. <br/><br/>Njihov kolega kaže da je Vladimir imao troje dece, i da je prethodno bio tenkista u ruskoj armiji.<br/><br/>(mirror.co.uk)</p>
      <figure>
        <iframe src="https://www.youtube.com/embed/uEF05A-I7pU" width="620" height="386" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/beograd.74.html:831200-Tezak-udes-kod-Avale-Vozac-automobila-na-mestu-ostao-mrtav-povredjeni-putnici-iz-autobusa-prebaceni-u-Urgentni-visesatni-zastoj-u-saobracaju-FOTO"/>
        <a href="http://www.novosti.rs/vesti/planeta.299.html:831003-Tripoli-Najmanje-sedam-poginulih-u-napadu-na-fabriku-keksa"/>
        <a href="http://www.novosti.rs/vesti/naslovna/drustvo/aktuelno.290.html:830744-Alarmantni-podaci-U-Srbiji-u-dva-dana-na-putu-troje-strada"/>
        <a href="http://www.novosti.rs/vesti/beograd.74.html:830101-Eksplodirao-televizor-u-Sremcici-Tri-osobe-prebacene-na-VMA"/>
      </related>
    </article>
  </body>
</html>