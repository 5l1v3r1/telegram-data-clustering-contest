<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2823049-urad-viznacivsa-hto-keruvatime-derzekoinspekcieu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T16:58:00+00:00"/>
    <meta property="og:title" content="Уряд визначився, хто керуватиме Держекоінспекцією"/>
    <meta property="og:description" content="Кабінет міністрів призначив колишнього народного депутата Єгора Фірсова виконувачем обов'язків глави державної екологічної інспекції."/>
  </head>
  <body>
    <article>
      <h1>Уряд визначився, хто керуватиме Держекоінспекцією</h1>
      <h2>Кабінет міністрів призначив колишнього народного депутата Єгора Фірсова виконувачем обов'язків глави державної екологічної інспекції.</h2>
      <address>
        <time datetime="2019-11-21T16:58:00+00:00">21 Nov 2019, 16:58</time>
      </address>
      <p>Про це сам Фірсов повідомив на своїй сторінці в <a href="https://www.facebook.com/photo.php?fbid=3076069102409419&amp;set=a.565114806838207&amp;type=3&amp;theater">Facebook</a>.</p>
      <p>«Від сьогодні (21 листопада, - ред.) я офіційно є виконувачем обов'язків глави державної <a href="https://www.ukrinform.ua/tag-ekologia">екологічної</a> інспекції України. Таке рішення прийняв Кабінет міністрів, і я вдячний за надану довіру», - зазначив Фірсов.</p>
      <p>При цьому він підкреслив, що конкурс на посаду керівника відбудеться найближчим часом.</p>
      <p>«Я братиму участь у ньому. Ніякої проблеми для мене в цьому немає. Програма реформ екоінспекції вже готова, і я готовий представить її на суд конкурсної комісії», - додав Фірсов.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2823047-vrp-vnese-zelenskomu-podanna-pro-priznacenna-40-suddiv.html">ВРП внесе Зеленському подання про призначення 40 суддів</a>
      </blockquote>
      <p>Єгор Фірсов 2014 року був обраний до Верховної Ради від партії "Блок Петра Порошенка" 54 номером у списку як позапартійний. Був членом парламентського Комітету з питань євроінтеграції. 2016 року Фірсова позбавили депутатських повноважень у зв'язку з його виходом зі складу фракції "Блоку Петра Порошенка».</p>
      <p>На позачергових парламентських виборах 21 квітня 2019 року балотувався від партії "Громадянська позиція".</p>
    </article>
  </body>
</html>