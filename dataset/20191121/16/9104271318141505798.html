<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/chiostro-in-via-italia-blocca-il-passaggio-creando-una-situazione-di-potenziale-pericolo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-21T16:29:41+00:00"/>
    <meta property="og:title" content="Chiostro in via Italia blocca il passaggio creando una situazione di potenziale pericolo"/>
    <meta property="og:description" content="La segnalazione di un lettore"/>
  </head>
  <body>
    <article>
      <h1>Chiostro in via Italia blocca il passaggio creando una situazione di potenziale pericolo</h1>
      <h2>La segnalazione di un lettore</h2>
      <address>
        <time datetime="2019-11-21T16:29:41+00:00">21 Nov 2019, 16:29</time>
      </address>
      <p>Riportiamo la segnalazione di un lettore con tanto di foto che evidenzia come la posizione di una della casette in legno collocate in via Italia in vista del mercatino degli gnomi della lana in programma dal 24 novembre 2019 al 6 gennaio 2020 potrebbe creare non pochi problemi alla circolazione.</p>
      <p>Il prefabbricato infatti è stato posizionato lungo la via principale ma in modo tale da impedire la svolta a destra per coloro che da via Italia volessero girare in piazza Santa Marta.</p>
      <p>L’unica possibilità per chi volesse comunque girare è quella di farlo poco più avanti, andando così in contromano e questo potrebbe, ovviamente, creare seri problemi ed essere potenzialmente pericoloso.</p>
      <p>Piazzetta Santa Marta, infatti, è divisa al centro da degli alberi che delineano i due sensi di marcia, c’è il rischio concreto quindi che se un conducente deciderà di girare ugualmente nella piazzetta da via Italia rischierà di trovarsi di fronte una macchina proveniente dalla direzione opposta. Va sottolineato, inoltre, che il chiostro di legno è stato posizionato senza che venisse messa nessuna segnalazione di avvenuta modifica della viabilità.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/natale-2018-le-luminarie-via-italia"/>
        <a href="https://laprovinciadibiella.it/attualita/ha-chiuso-il-negozio-intimissimi-di-via-italia"/>
        <a href="https://laprovinciadibiella.it/attualita/boglietti-su-via-italia-corradino-ha-ragione"/>
      </related>
    </article>
  </body>
</html>