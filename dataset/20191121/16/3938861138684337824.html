<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_zgvaltuvannya-22richnoyi-zhinki-zlochinciv-bulo-troye/939282"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T16:09:00+00:00"/>
    <meta property="og:title" content="Зґвалтування 22-річної жінки: злочинців було троє"/>
    <meta property="og:description" content="22-річну мешканку села Ветли Любешівського району на Волині зґвалтували троє зловмисників. Поліцейські уже встановили та затримали підозрюваних, повідомили у відділі комунікації ГУНП області.ЧИТАЙТЕ ТАКОЖ: Чоловік зґвалтував сироту і намагався зарізати ..."/>
  </head>
  <body>
    <article>
      <h1>Зґвалтування 22-річної жінки: злочинців було троє</h1>
      <address><time datetime="2019-11-21T16:09:00+00:00">21 Nov 2019, 16:09</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939282_w_300.jpg?v=0"/>
        <figcaption>На Волині за підозрою в зґвалтуванні затримали трьох чоловіків. Фото - Кореспондент</figcaption>
      </figure>
      <p>22-річну мешканку села Ветли Любешівського району на Волині зґвалтували троє зловмисників.</p>
      <p>Поліцейські уже встановили та затримали підозрюваних, повідомили у відділі комунікації ГУНП області.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_colovik-zgvaltuvav-sirotu-i-namagavsya-zarizati-sebe/939219"/>
      </related>
      <p>"Слідчі встановили причетність до скоєння групового зґвалтування потерпілої 18-річного, 20-річного та 30-річного жителів області. Зловмисників поліцейські затримали та помістили до ізолятора тимчасового тримання. Відомо, що один із затриманих притягувався до кримінальної відповідальності за викрадення авто", - сказано в повідомленні.</p>
      <p>Вирішується питання щодо оголошення затриманим підозри в скоєнні групового зґвалтування та обрання їм міри запобіжного заходу. Їм загрожує до 12 років за ґратами.</p>
      <blockquote>20 листопада до поліції звернулася 45-річна жінка та <a href="https://gazeta.ua/articles/np/_biv-dushiv-i-rvav-odyag-gvaltivnik-poznuschavsya-nad-zhinkoyu/939101">повідомила про зґвалтування 22-річної доньки</a>. Вона повернулася додому о 5-й ранку із тілесними ушкодженнями.</blockquote>
    </article>
  </body>
</html>