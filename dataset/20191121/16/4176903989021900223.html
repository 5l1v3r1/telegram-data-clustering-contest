<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/duma-usvojila-zakon-o-novinarima-kao-stranim-agentima/"/>
    <meta property="og:site_name" content="Krstarica"/>
    <meta property="article:published_time" content="2019-11-21T16:38:00+00:00"/>
    <meta property="og:title" content="Duma usvojila zakon o novinarima kao stranim agentima"/>
    <meta property="og:description" content="MOSKVA - Ruska Duma usvojila je predlog zakona koji vladi daje pravo da registruje blogere, novinare i korisnike društvenih medija kao strane agente."/>
  </head>
  <body>
    <article>
      <h1>Duma usvojila zakon o novinarima kao stranim agentima</h1>
      <address><time datetime="2019-11-21T16:38:00+00:00">21 Nov 2019, 16:38</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MOSKVA – Ruska Duma usvojila je predlog zakona koji vladi daje pravo da registruje blogere, novinare i korisnike društvenih medija kao strane agente.</p>
      <p>Predlog zakona proširuje postojeći zakon o medijima koji se finansiraju iz inostranstva, a koji je usvojen 2017. kao odgovor na odluku američkog ministarstva pravde da označi rusku televiziju RT stranim agentom.</p>
      <p>Novi zakon može da se primeni na svakog ko distribuira sadržaj medija registrovanih kao strani agenti i prima uplate iz inostranstva, prenosi Rojters.</p>
      <p>Hjuman rajts voč ocenio je da nacrt zakona predstavlja „dalji korak kao ograničenju slobodnih i nezavisnih medija u Rusiji koji će pogoditi novinare i blogere“.</p>
      <p>Predstavnik OEBS za slobodu medija Arlem Dezir juče je pozvao poslanike da ne usvoje zakon.</p>
      <p>(Tanjug)</p>
    </article>
  </body>
</html>