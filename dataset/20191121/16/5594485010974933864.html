<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/samo-v-blits-pokrtitelni-podrobnosti-za-blgarkata-zaklana-ot-vnuka-si-v-ispaniya_news710605.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T16:10:00+00:00"/>
    <meta property="og:title" content="Само в БЛИЦ: Покъртителни подробности за българката, заклана от внука си в Испания"/>
    <meta property="og:description" content="Семейството е белязано и от друга трагедия - преди две години бащата на младежа се обесва"/>
  </head>
  <body>
    <article>
      <h1>Само в БЛИЦ: Покъртителни подробности за българката, заклана от внука си в Испания</h1>
      <h2>Семейството е белязано и от друга трагедия - преди две години бащата на младежа се обесва</h2>
      <address>
        <time datetime="2019-11-21T16:10:00+00:00">21 Nov 2019, 16:10</time>
      </address>
      <p>https://blitz.bg/svyat/samo-v-blits-pokrtitelni-podrobnosti-za-blgarkata-zaklana-ot-vnuka-si-v-ispaniya_news710605.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574342973-1.jpg"/>
      </figure>
      <p><b><a href="https://blitz.bg/kriminalni/prestplenie/uzhas-mzh-ot-blgariya-zakla-mayka-si-v-ispaniya-snimki_news710560.html">Българката, която бе убита от внука си в Мадрид</a>, е предчувствала смъртта си и е молела близките си за помощ. Това разкри пред БЛИЦ нейният братовчед - художникът Папа Жан. </b><br/><br/>"Преди 20 дни ми се обажда, беше ужасно уплашена, Много плачеше, искаше да отида да й помогна", разказа той.<br/><br/>По думите му Ценка е била убита по особено жесток начин. Внукът Момчил я нападнал в кухнята. Рязал вените на ръцете й, след което я пробол и няколко пъти с нож във врата. Починала е от кръвозагуба.<br/><br/>30-годишният мъж е имал психични проблеми, разкрива Папа Жан. Преди да замине при баба си в Испания, той е настаняван на няколко пъти в различни психиатрични заведения. Бил агресивен, имал и суицидни мисли. Семейството е белязано и от друга трагедия - преди две години бащата на младежа се обесва. <br/><br/>"След този случай бабата на момчето го взе при себе си в Испания, то замина с майка си при нея. Но и там започна да прави бели, заплашваше, буйстваше, на няколко пъти преби Ценка.<br/><br/>Тогава тя се принуди да подаде сигнал до властите и го въдвориха в психиатрия в Мадрид. Стоя там една седмица и го пуснаха, това е било преди по-малко от месец. Ще съдим психиатрията, ако го бяха излекували, ако не го бяха пускали, Ценка още щеше да е жива", казва Папа Жан. <br/><br/>Убитата българка живеела от дълги години в Испания. Работела като готвачка в заведения, припечелвала допълнително и от чистене на къщи. <br/><br/>Внукът е задържан от полицията в Мадрид. <br/><br/>По желание на близките след приключване на разследването убитата жена ще бъде кремирана. <br/><br/><b>Мира НАЙДЕНОВА, БЛИЦ</b><br/><br/><b>ОЧАКВАЙТЕ ПОДРОБНОСТИ В БЛИЦ!</b><br/> </p>
    </article>
  </body>
</html>