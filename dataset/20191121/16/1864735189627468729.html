<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/esteri/vescovo-zanchetta-abusi-1.4898979"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-21T16:19:46+00:00"/>
    <meta property="og:title" content="Vaticano, per monsignor Zanchetta ordine di cattura internazionale. &quot;Abusi sessuali&quot;"/>
    <meta property="og:description" content="Il reato sarebbe stato commesso ai danni di due seminaristi. Mandato emesso dall'Argentina"/>
  </head>
  <body>
    <article>
      <h1>Vaticano, per monsignor Zanchetta ordine di cattura internazionale. "Abusi sessuali"</h1>
      <h2>Il reato sarebbe stato commesso ai danni di due seminaristi. Mandato emesso dall'Argentina</h2>
      <address><time datetime="2019-11-21T16:19:46+00:00">21 Nov 2019, 16:19</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4899016.1574353187!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Monsignor Gustavo Zanchetta (Ansa)</figcaption>
      </figure>
      <p>Buenos Aires, 21 novembre 2019 - Nei confronti del vescovo argentino<b> Gustavo Zanchetta</b>, domiciliato in Vaticano, pende un <b>mandato di cattura internazionale</b> spiccato dalla magistratura di Salta, in <b>Argentina</b>. Zanchetta è accusato del reato di <b>abuso sessuale </b>semplice e continuato<b> ai danni di due seminaristi,</b> aggravato dal fatto di essere stato commesso da un ministro di culto.</p>
      <p>La pm Mara Soledad Filtrn ha deciso di emettere il mandato nei confronti dell'<b>ex vescovo di Orán,</b> considerato <b>vicino a papa Francesco,</b> dopo che lo stesso non ha risposto a ripetute telefonate e email inviategli al fine di procedere alla notifica degli atti processuali e dopo la sua decisione di costituire il suo <b>domicilio nello Stato del Vaticano</b>. Nel 2017 monsignor Zanchetta è stato richiamato a Roma dal pontefice che ha autorizzato nel maggio di quest'anno l'apertura nei suoi confronti di un giudizio canonico.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>