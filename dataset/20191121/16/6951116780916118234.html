<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-sono-i-sierra-eta-vita-privata-x-factor-2019-instagram-news/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T16:05:00+00:00"/>
    <meta property="og:title" content="Chi sono i Sierra? Età, vita privata, X Factor 2019 e Instagram"/>
    <meta property="og:description" content="Tutte le curiosità sui Sierra, gruppo della nuova edizione di X Factor 2019: l'età, la vita privata e il profilo Instagram."/>
  </head>
  <body>
    <article>
      <h1>Chi sono i Sierra? Età, vita privata, X Factor 2019 e Instagram</h1>
      <address><time datetime="2019-11-21T16:05:00+00:00">21 Nov 2019, 16:05</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <aside>
        <a href="https://www.novella2000.it/chi-sono-i-sierra-eta-vita-privata-x-factor-2019-instagram-news/#Sierra_eta_e_vita_privata">Sierra età e vita privata <br/></a>
        <a href="https://www.novella2000.it/chi-sono-i-sierra-eta-vita-privata-x-factor-2019-instagram-news/#Instagram">Instagram <br/></a>
        <a href="https://www.novella2000.it/chi-sono-i-sierra-eta-vita-privata-x-factor-2019-instagram-news/#X_Factor_2019">X Factor 2019</a>
      </aside>
      <p>Tutte le curiosità sui <b>Sierra</b>, tra i <a href="https://www.novella2000.it/x-factor-2019-concorrenti-nuova-edizione/">gruppi </a>della nuova edizione di <b>X Factor 2019</b>: l’<b>età</b>, la <b>vita privata</b> e il profilo<b> Instagram</b>.</p>
      <h3><anchor name="Sierra_eta_e_vita_privata"/>Sierra età e vita privata</h3>
      <p><b>Giacomo </b>e <b>Massimo</b> sono i <b>Sierra</b>. L’<b>età</b> dei due è di<b> 26 anni</b>. Entrambi sono musicisti per hobby e per professione.</p>
      <p>Della loro <b>vita privata </b>sappiamo che entrambi vivono a Roma con le rispettive famiglie. <b>Giacomo</b> fin da piccolo si è avvicinato al mondo della musica grazie a suo padre che nella vita fa il tastierista. Discorso diverso invece per <b>Massimo</b> che è figlio di due medici che, nonostante il loro sostegno, avrebbero preferito per lui una strada differente.</p>
      <p>Il progetto musicale dei <b>Sierra</b> nasce nel lontano 2012. Un produttore di Roma Nord ha iniziato a cercare musicisti della zona e ha puntato su di loro. Peccato però che da lì a breve questo progetto è andato in fumo. Nonostante tutto però né <b>Massimo </b>né <b>Giacomo</b> si sono arresi. Accomunati dalla passione per la batteria hanno cominciato a sperimentare e unire le loro idee per fare qualcosa di diverso dal solito. Hanno dunque continuato a fare musica e registrare i loro brani nella cabina armadio di un loro amico.</p>
      <p>Da quel giorno è trascorso un anno e di acqua sotto ai ponti ne è passata tanta. Il duo ha deciso di aprirsi così un proprio studio di produzione musicale e di grafica. Questo per pensare al futuro e allargare così i propri orizzonti. Ma come nasce il nome della band. A dirlo sono loro stessi:</p>
      <blockquote>
        <i>“Il nome</i>
        <b>
          <i> </i>
        </b>
        <i>nasce dalla volontà di creare un luogo immaginario, desolato, una sorta di scatola vuota in cui poterci riporre quello che si vuole. La </i>
        <b>
          <i>Sierra</i>
        </b>
        <i> è la parte malinconica dentro ognuno di noi”.</i>
      </blockquote>
      <p>Sono autori dei loro stessi brani, come vedremo in seguito. Ecco dove è possibile seguirli su <b>Instagram</b>…</p>
      <h3><anchor name="Instagram"/>Dove seguire i Sierra su Instagram</h3>
      <p>Esattamente come i loro compagni d’avventura a<b> X Factor 2019</b>, anche i <b>Sierra</b> hanno un loro<a href="https://www.instagram.com/sierraofficialsr/"> profilo ufficiale</a> su<i><b> Instagram,</b></i> dove a sostenerli ci sono circa <i>11mila follower</i>.</p>
      <p>Ovviamente su questo account condividono tutto ciò che riguarda la band, i loro progetti musicali e adesso, come giusto che sia, la loro esperienza nel talent di <i>Sky Uno</i>.</p>
      <p>Ma non solo. <a href="https://www.instagram.com/ponte_sr/">Giacomo</a> e <a href="https://www.instagram.com/sierraofficialsr/">Massimo</a> è possibile sostenerli anche attraverso i loro profili singoli. Qui contano rispettivamente 1446 follower e 1981. Tutti numeri destinati ad aumentare con il passare delle settimane.</p>
      <h3><anchor name="X_Factor_2019"/>X Factor 2019</h3>
      <p>I <b>Sierra </b>è un gruppo davvero molto affiatato e unito. Come dicevamo in precedenza viaggiano sulla stessa linea d’onda, scrivono e producono i loro brani che di certo con il passare delle puntate ascolteremo ad<b> X Factor 2019.</b></p>
      <p>Questa esperienza gli sta dando così la possibilità di far conoscere la loro musica e il loro genere musicale. Stando alle loro dichiarazioni entrambi si ispirano a Izi e Tedue. Cercano di differenziarsi dalla classica trap. Si definiscono con questo genere musicale solo nelle sonorità e per l’utilizzo dell’autotune. Con i loro testi però cercano di prendere spunto dal cantautorato italiano e non.</p>
      <p>Seppur caratterialmente opposti i <b>Sierra </b>si completano a vicenda. <b>Giacomo </b>è più ‘caciarone’ ed estroverso, mentre <b>Massimo</b> è un ragazzo misterioso e introverso. Insomma come duo non sono davvero niente male e non ci resta che scoprirli a <b>X Factor 2019</b>. A sceglierli nel proprio team <b>Samuel</b>, che li guiderà verso un percorso ben definito e fatto di crescita e scoperte. A tal proposito hanno detto:</p>
      <blockquote>
        <i>“Per noi essere stati scelti da lui è stato un colpo a sorpresa. Non pensavamo, perché ci sottovalutavamo un pochino, ma siamo felici. Ci ha dato tanto e noi speriamo di non deluderlo. Probabilmente ha apprezzato la nostra scrittura, altra cosa che può renderci simili a lui”.</i>
      </blockquote>
      <p>Da ora si inizia a fare sul serio e loro vogliono stupire tutti! Noi non possiamo che fare loro il nostro miglior in bocca al lupo.</p>
    </article>
  </body>
</html>