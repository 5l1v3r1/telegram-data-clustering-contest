<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/meer-sport/belgian-cats-zitten-in-tweede-pot-voor-loting-olympische-kwalificatietoernooien~a5dcf611/"/>
    <meta property="og:site_name" content="HLN"/>
    <meta property="article:published_time" content="2019-11-21T16:33:29+00:00"/>
    <meta property="og:title" content="Belgian Cats zitten in tweede pot voor loting olympische kwalificatietoernooien"/>
    <meta property="og:description" content="De Belgische basketbalvrouwen zitten bij de loting voor de olympische kwalificatietoernooien, net als de drie andere gastlanden Frankrijk (FIBA 5), Servië (FIBA 7) en China (FIBA 8), in pot twee. D..."/>
  </head>
  <body>
    <article>
      <h1>Belgian Cats zitten in tweede pot voor loting olympische kwalificatietoernooien</h1>
      <address><time datetime="2019-11-21T16:33:29+00:00">21 Nov 2019, 16:33</time> by <a rel="author">Redactie</a></address>
      <p>
        <b>De Belgische basketbalvrouwen zitten bij de loting voor de olympische kwalificatietoernooien, net als de drie andere gastlanden Frankrijk (FIBA 5), Servië (FIBA 7) en China (FIBA 8), in pot twee. De loting gaat volgende week woensdag door op de hoofdzetel van de Internationale Basketbalfederatie (FIBA) in het Zwitserse Mies. De potverdeling gebeurde op basis van de FIBA-ranking.</b>
      </p>
      <p>België, negende op de FIBA-ranking, zal van 6 tot 9 februari in Oostende één van de vier olympische kwalificatietoernooien organiseren. De speelsters van bondscoach Philip Mestdagh zullen er minstens één wereldtopper treffen. In pot één zitten immers de Verenigde Staten (FIBA 1), de regerende wereldkampioen, Australië (FIBA 2), de regerende vicewereldkampioen, Spanje (FIBA 3), de Europese kampioen, en Canada (FIBA 4).</p>
      <p>In de derde bokaal blazen Japan (FIBA 10), Brazilië (FIBA 15), Nigeria (FIBA 17) en Groot-Brittannië (FIBA 18) verzamelen. De vierde en laatste pot bevat Zuid-Korea (FIBA 19), Zweden (FIBA 22), Puerto Rico (FIBA 23) en Mozambique (FIBA 43). De kwalificatietoernooien zullen doorgaan in Oostende, het Franse Bourges, het Servische Belgrado en het Chinese Foshan.</p>
      <p>De drie beste landen van elk van de vier poules, telkens bestaande uit vier landen, plaatsen zich voor de Olympische Spelen van volgend jaar in Tokio (26 juli-9 augustus). De Verenigde Staten (als wereldkampioen) en Japan (als gastland) zijn al gekwalificeerd. Ze spelen het kwalificatietoernooi ter voorbereiding. In hun groep zullen dus slechts twee (extra) landen zich plaatsen voor de Spelen.</p>
    </article>
  </body>
</html>