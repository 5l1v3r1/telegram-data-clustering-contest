<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/politics/714628-ston-areio-pago-prosfeygei-o-panos-kammenos-kata-ths-apofashs-gia-pachta.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T16:49:00+00:00"/>
    <meta property="og:title" content="Στον Άρειο Πάγο προσφεύγει ο Πάνος Καμμένος κατά της απόφασης για Πάχτα"/>
    <meta property="og:description" content="Στον Άρειο Πάγο προσφεύγει ο πρόεδρος των ΑΝΕΛ, Πάνος Καμμένος, με αφορμή την τελεσίδικη καταδίκη του για τη φράση"/>
  </head>
  <body>
    <article>
      <h1>Στον Άρειο Πάγο προσφεύγει ο Πάνος Καμμένος κατά της απόφασης για Πάχτα</h1>
      <address>
        <time datetime="2019-11-21T16:49:00+00:00">21 Nov 2019, 16:49</time>
      </address>
      <p>Στον Άρειο Πάγο προσφεύγει ο πρόεδρος των ΑΝΕΛ, Πάνος Καμμένος, με αφορμή την τελεσίδικη καταδίκη του για τη φράση "Λιντσάρετε τον Πάχτα".</p>
      <p>Σε ανακοίνωσή τους οι ΑΝΕΛ κάνου νλόγο για μια σκανδαλώδη απόφαση και διερωτώνται γιατί προσέφυγε στα αστικά δικαστήρια του Πειραιά και όχι σε αυτά της Θεσσαλονίκης.</p>
      <p>Η ανακοίνωση τον ΑΝΕΛ:</p>
      <p>"Ο πρόεδρος των ΑΝΕΞΑΡΤΗΤΩΝ ΕΛΛΗΝΩΝ κ. Πάνος Καμμένος απαλλάχθηκε ομόφωνα, τελεσίδικα και αμετάκλητα από το αρμόδιο ποινικό δικαστήριο Θεσσαλονίκης για τα ψευδή αδικήματα που προσπάθησε να του προσάψει ο κ. Πάχτας.</p>
      <p>Παρόλα αυτά ο πρώην δήμαρχος Αριστοτέλη προσέφυγε περιέργως στα αστικά δικαστήρια του Πειραιά, ενώ το αναμενόμενο θα ήταν να προσφύγει σε αυτά της Θεσσαλονίκης. Πέτυχε έτσι σκανδαλωδώς την έκδοση μιας απόφασης η οποία έρχεται σε πλήρη αντίθεση με τις αμετάκλητες παραδοχές του ποινικού δικαστηρίου το οποίο τον απάλλαξε αμετάκλητα και πανηγυρικά. Γι’ αυτή την απόφαση ο πρόεδρος των ΑΝΕΞΑΡΤΗΤΩΝ ΕΛΛΗΝΩΝ προσφεύγει ήδη στον Άρειο Πάγο.</p>
      <p>Ερωτάται ο λαλίστατος κ. Πάχτας που κάνει λόγο για δικαστική νίκη του στα αστικά δικαστήρια του Πειραιά (!!!) αν κατόπιν πορίσματος ορκωτών ελεγκτών ελέγχεται από την Εισαγγελία Διαφθοράς Θεσσαλονίκης για «δωρεές» που έλαβε από την «Ελληνικός Χρυσός ΑΕ» ύψους 11.660.000 ευρώ.</p>
      <p>Σε περίπτωση που δεν απαντήσει ή απαντήσει ψευδώς στο ερώτημα, επιφυλασσόμαστε να αναρτήσουμε τη βεβαίωση από την Εισαγγελία Διαφθοράς Θεσσαλονίκης, καθώς και το πόρισμα των ορκωτών λογιστών, προκειμένου να μάθει ο ελληνικός λαός ποιος τον εκπροσωπούσε ως δήμαρχος.</p>
      <p>Θα περιμένουμε έως τα Θεοφάνεια στον Πειραιά (!!!) όπου ο κ. Πάχτας αισθάνεται προφανώς πιο προστατευμένος από τον λαό της Χαλκιδικής και την Δικαιοσύνη".</p>
    </article>
  </body>
</html>