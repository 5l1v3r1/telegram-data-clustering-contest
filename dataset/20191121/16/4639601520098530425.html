<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/finance/katrinis-apogoiteyei-i-eikona-aksiopoiisis-ton-poron-apo-to-espa/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T16:35:27+00:00"/>
    <meta property="og:title" content="Κατρίνης: Απογοητεύει η εικόνα αξιοποίησης των πόρων από το ΕΣΠΑ"/>
    <meta property="og:description" content="Ερώτηση στη Βουλή προς τον υπουργό Ανάπτυξης"/>
  </head>
  <body>
    <article>
      <h1>Κατρίνης: Απογοητεύει η εικόνα αξιοποίησης των πόρων από το ΕΣΠΑ</h1>
      <h2>Ερώτηση στη Βουλή προς τον υπουργό Ανάπτυξης</h2>
      <address><time datetime="2019-11-21T16:35:27+00:00">21 Nov 2019, 16:35</time> by <a rel="author">ΤοΒΗΜΑ Team</a></address>
      <p>Κριτική στην κυβέρνηση για την αξιοποίηση των πόρων του ΕΣΠΑ, ασκεί ο βουλευτής του ΚΙΝΑΛ, Μιχάλης Κατρίνης, με ερώτησή του προς τον υπουργό Ανάπτυξης.</p>
      <p>Συγκεκριμένα ο κ. Κατρίνης μιλά για χαμηλές ταχύτητες στην απορροφητικότητα και η αξιοποίηση των πόρων.</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>Η ερώτησή του αναφέρει:</p>
      <p>Η πραγματική απορρόφηση των ενταγμένων προγραμμάτων κινείται μεταξύ 25-27% ενώ ιδιαίτερα απογοητευτική είναι η εικόνα του προγράμματος ‘’Ανταγωνιστικότητα-Επιχειρηματικότητα-Καινοτομία’’, που στοχεύει στην ενίσχυση της επιχειρηματικότητας αφού παρουσιάζει απορρόφηση πόρων σε ποσοστό μόλις 17,85%.</p>
      <p>Μάλιστα, απουσιάζει ο σχεδιασμός και η ενεργοποίηση προγραμμάτων για την προσαρμογή των ελληνικών μεταποιητικών μικρομεσαίων επιχειρήσεων στις σύγχρονες απαιτήσεις.</p>
      <p>Όπως τονίζει ο τομεάρχης Ανάπτυξης του Κινήματος Αλλαγής , σημαντικά προγράμματα δεν έχουν προκηρυχθεί ενώ κάποια άλλα είναι ανεπαρκή, εκτός βέβαια από την καθυστέρηση στην προκήρυξη τους, με ευθύνη της ΜΟΔ και όσων είχαν την πολιτική ευθύνη για το σχεδιασμό και τη διαχείριση του ΕΣΠΑ.</p>
      <p>Παράλληλα οι εκταμιεύσεις προς τους δικαιούχους που έχουν ενταχθεί στα προγράμματα γίνονται με πολύ αργούς ρυθμούς, γεγονός που στερεί ρευστότητα από την  αγορά.</p>
      <p>Ο κ. Κατρίνης εκφράζει επίσης την ανησυχία ότι η κυβέρνηση, λόγω της ανεπαρκούς προετοιμασίας της, σκοπεύει τα δύο τελευταία χρόνια να εντάξει έργα και δράσεις χωρίς συγκεκριμένη στόχευση και στρατηγική, μόνο και μόνο για να αυξήσει τους δείκτες της απορροφητικότητας των πόρων του ΕΣΠΑ έστω και αν αυτές οι δράσεις δεν συμβάλλουν στην αλλαγή του παραγωγικού προτύπου της χώρας.</p>
      <p>Αξίζει να σημειωθεί ότι ο Μιχάλης Κατρίνης αναδεικνύει και την χαμηλή απορροφητικότητα των έργων που σχετίζονται με τη διαχείριση των απορριμμάτων (υπολογίζονται σε 1 δισ. Ευρώ) και αφορούν ΧΥΤΥ και ΧΥΤΑ, με τον ίδιο τον Επίτροπο Χαν να επισημαίνει τον κίνδυνο να χαθούν οι συγκεκριμένοι πόροι. Πόροι που δεν μπορούν να μεταφερθούν στην επόμενη προγραμματική περίοδο (η οποία δεν προβλέπει χρηματοδότηση τέτοιων δράσεων), με ορατό το ενδεχόμενο να μη γίνουν τα συγκεκριμένα έργα για τη διαχείριση των απορριμμάτων και η χώρα μας να βρεθεί με πολλαπλές υγειονομικές βόμβες.</p>
      <p>Ο κ. Κατρίνης θέτει συγκεκριμένα ερωτήματα προς την κυβέρνηση όπως:</p>
      <p>-Ποιος είναι ο σχεδιασμός της κυβέρνησης για την αναθεώρηση του ΕΣΠΑ που θα πρέπει να ολοκληρωθεί μέχρι το καλοκαίρι του 2020;</p>
      <p>-Πόσοι είναι οι δικαιούχοι (επιχειρήσεις και φυσικά πρόσωπα) που έχουν ενταχθεί στα προγράμματα ‘’ΕΠΑνΕΚ 2014-2020’’.</p>
      <p>-Ποια προγράμματα ενταγμένα στο ‘’ΕΠΑνΕΚ 2014-2020’’ από το 2015 έως σήμερα δεν έχουν προκηρυχθεί αν και έχουν εξαγγελθεί πολλές φορές; Ποιος ήταν ο αρχικός προϋπολογισμός κάθε υλοποιούμενου Προγράμματος που εντάχθηκε στο ‘’ΕΠΑνΕΚ 2014-2020’’ και ποιος ο τελικός προϋπολογισμός βάσει του οποίου υλοποιείται κάθε πρόγραμμα</p>
      <p>-Πόσα είναι τα κεφάλαια των επιχειρηματικών συμμετοχών που χρηματοδοτήθηκαν από το Equifund για την ενίσχυση επιχειρήσεων και startups, για ποιες κατηγορίες και για ποιο αριθμό επιχειρήσεων.</p>
      <p>
        <a href="https://www.tovima.gr/2019/11/21/finance/ethniko-sxedio-gia-tin-energeia-ependyseis-34-dis-eyro-se-10-imeres-i-diavouleysi/">Εθνικό σχέδιο για την ενέργεια : Επενδύσεις 34 δισ. ευρώ – Σε 10 ημέρες η διαβούλευση</a>
      </p>
    </article>
  </body>
</html>