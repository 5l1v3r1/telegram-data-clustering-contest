<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/21/quercia-rischia-di-cadere-sara-abbattuta-e-alla-grandi-festa-green/1327647/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-21T16:13:13+00:00"/>
    <meta property="og:title" content="Quercia rischia di cadere, sarà abbattuta E alla Grandi festa green"/>
    <meta property="og:description" content="TOLENTINO - La pianta si trova tra via Silverj e via Lama e minaccia di finire sulla strada. I bimbi delle elementari hanno piantato sei nuovi alberi nel giardino della scuola"/>
  </head>
  <body>
    <article>
      <h1>Quercia rischia di cadere, sarà abbattuta E alla Grandi festa green</h1>
      <h2>TOLENTINO - La pianta si trova tra via Silverj e via Lama e minaccia di finire sulla strada. I bimbi delle elementari hanno piantato sei nuovi alberi nel giardino della scuola</h2>
      <address><time datetime="2019-11-21T16:13:13+00:00">21 Nov 2019, 16:13</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F21%2Fquercia-rischia-di-cadere-sara-abbattuta-e-alla-grandi-festa-green%2F1327647%2F">Condividi7</a><a href="https://twitter.com/intent/tweet?text=Quercia+rischia+di+cadere%2C++sar%C3%A0+abbattuta++E+alla+Grandi+festa+green&amp;url=https%3A%2F%2Fwww.cronachemaceratesi.it%2F2019%2F11%2F21%2Fquercia-rischia-di-cadere-sara-abbattuta-e-alla-grandi-festa-green%2F1327647%2F">Tweet</a>Email7 Condivisioni</p>
      <p> </p>
      <p> </p>
      <p>
        <b>Quercia rischia di cadere sulla strada, sarà abbattuta. L’albero sta in via Gentiloni Silverj all’incrocio con via Lama, a Tolentino. Il Comune, accertato che la pianta era secca e minacciava di cadere, avuta l’autorizzazione dall’Unione montana dei Monti Azzurri ha deciso per l’abbattimento. Inoltre è stato messo in sicurezza un cedro che si trova nel cortile della scuola Don Bosco che ha dei rami rotti e secchi.</b>
      </p>
      <p><b>Festa dell’albero invece nel giardino del plesso Grandi.</b> <b>Lì i bambini delle classi quarte della Montessori, Bezzi e Grandi, sono stati invitati dagli organizzatori del circolo Il Pettirosso a piantare un albero per il clima. In accordo con l’assessorato all’Ambiente e l’Ufficio Ambiente del comune di Tolentino sono stati messi a dimora 6 alberi appartenenti alle specie carpino, ciliegio, frassino, tiglio, gelso e platano e una siepe didattica composta da rosmarino, biancospino, rosa canina, ginestra, corbezzolo, agrifoglio e corniolo. Alla Festa dell’albero ha partecipato il consigliere delegato all’Ambiente, Antonio Trombetta.</b></p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/albero-650x488.jpg"/>
        <figcaption>La Festa dell’albero alla Grandi</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/albero-2-488x650.jpg"/>
      </figure>
    </article>
  </body>
</html>