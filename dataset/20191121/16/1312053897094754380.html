<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/taccheggiatrice-beccata-8-paia-jeans/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T16:00:39+00:00"/>
    <meta property="og:title" content="Ci vuole fantasia: taccheggiatrice beccata con 8 paia di jeans indosso"/>
    <meta property="og:description" content="Una taccheggiatrice è stata beccata dalla sicurezza prima che uscisse con la refurtiva. La ragazza aveva indossato 8 paia di jeans sperando di farla franca."/>
  </head>
  <body>
    <article>
      <h1>Ci vuole fantasia: taccheggiatrice beccata con 8 paia di jeans indosso</h1>
      <address><time datetime="2019-11-21T16:00:39+00:00">21 Nov 2019, 16:00</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/taccheggiatrice.jpg"/>
      </figure>
      <p>
        <b>Una taccheggiatrice è stata beccata dalla sicurezza prima che uscisse con la refurtiva. La ragazza aveva indossato 8 paia di jeans sperando di farla franca.</b>
      </p>
      <p>Quando bisogna sopperire alla mancanza di beni di prima necessità, l’ingegno si deve necessariamente sviluppare. In un <b>Venezuela</b> segnato da una crisi economico politica gravissima, le persone cercano di fare ciò che possono per sconfiggere la povertà e contribuire al sostentamento della <b>famiglia</b>. Probabilmente non è questo il caso di una ragazza scoperta a taccheggiare in un centro commerciale del <b>Paese sudamericano, </b>ma il suo tentativo è comunque lodevole per impegno. La giovane ha cercato di portare via dei vestiti e per farlo ha sfruttato la sua corporatura esile.</p>
      <p>Dopo aver portato 8 paia di jeans nella cabina, la giovane li ha messi indosso uno sopra l’altro. Ad un occhio disattento il dettaglio poteva sfuggire e la ragazza avrebbe potuto portare via la refurtiva senza alcuna conseguenza. Purtroppo per lei, però, gli addetti alla sicurezza del <b>centro commerciale</b> hanno notato i suoi movimenti sospetti.</p>
      <h3>Taccheggiatrice costretta a togliere 8 paia di jeans trafugate</h3>
      <p>Senza attirare l’attenzione dei presenti, gli uomini della sicurezza hanno portato in bagno la ragazza e le hanno detto di togliere i <b>jeans</b> che aveva rubato. In un filmato apparso in rete si vede proprio il momento in cui la taccheggiatrice rimuove la merce trafugata. Guardare il video è come assistere ad un trucco di magia, la giovane rimuove uno dopo l’altro i jeans indossati senza che che il volume del suo bacino aumenti o diminuisca. Anche gli addetti alla sicurezza assistono stupiti al trucco, e mentre contano (1,2…8) gli scappa anche da ridere. Alla fine la giovane, per dimostrare che non aveva più nulla mostra loro che sotto l’ultimo paio di jeans è rimasto solo il vestiario intimo. Il video in questione ha suscitato l’ilarità del web ed è già diventato virale.</p>
      <figure>
        <iframe src="https://www.youtube.com/embed/ZbSfTwCpQ94" width="640" height="360" data-service="Youtube" scrolling="no"/>
      </figure>
    </article>
  </body>
</html>