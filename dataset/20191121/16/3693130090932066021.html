<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kadinlar-ataturk-portresi-olusturacak-1210149.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T16:09:00+00:00"/>
    <meta property="og:title" content="Kadınlar Atatürk portresi oluşturacak"/>
    <meta property="og:description" content="Lüleburgaz Kent Konseyi Kadın Meclisi'nin organizasyonuyla Türk kadınına seçme ve seçilme hakkının verilmesinin yıldönümü olması dolayısıyla 5 Aralık'ta bin 220 Lüleburgazlı kadın bir araya gelerek Atatürk tablosu oluşturacak."/>
  </head>
  <body>
    <article>
      <h1>Kadınlar Atatürk portresi oluşturacak</h1>
      <h2>Lüleburgaz Kent Konseyi Kadın Meclisi'nin organizasyonuyla Türk kadınına seçme ve seçilme hakkının verilmesinin yıldönümü olması dolayısıyla 5 Aralık'ta bin 220 Lüleburgazlı kadın bir araya gelerek Atatürk tablosu oluşturacak.</h2>
      <address>
        <time datetime="2019-11-21T16:09:00+00:00">21 Nov 2019, 16:09</time>
      </address>
      <p><b>Mustafa Kemal Atatürk'ün Türk kadınına 5 Aralık 1934'te </b>dünyadaki birçok milletten önce <b>seçme ve seçilme hakkını vermesinin yıl dönümünde</b> gerçekleştirecek etkinlik için provalar başlıyor.</p>
      <p><b>Kadın Meclisi Başkanı Nükhet Tufan Cebelli'nin</b> projesiyle Lüleburgazlı <b>bin 220 kadın buluşarak Atatürk portresi oluşturacak</b>. Etkinlik için 23 Kasım 2019 Cumartesi günü, 26 Kasım 2019 Salı günü ve 28 Kasım 2019 Perşembe günü saat 20.00'da LYFA'da prova düzenlenecek.</p>
      <figure>
        <img src="https://images.bursadabugun.com/editor/haber/21112019/aw861665-01-1-5dd6a8f2093b7.jpg"/>
      </figure>
      <p>Etkinlikle ilgili açıklama yapan <b>Lüleburgaz Kent Konseyi Başkanı Binnur Dinç</b> "5 Aralık 1934 Ulu Önder Gazi Mustafa Kemal Atatürk'ün Türk kadınına seçme ve seçilme hakkını verdiği gün. 8 Mart tüm dünyada emekçi işçi kadınlar günü olarak kutlanırken bizim kadınlarımız bugünü eğlence olarak görüyor. Oysa 8 Mart, 1857 yılında işçi kadınların katledilmesinden ortaya çıkan anma günüdür. Bizim kutlamamız gereken 8 Mart değil, 5 Aralık'tır. Kadın Meclisi Başkanımız Nükhet Tufan Cebelli'nin bu projesi için 1220 kadının çıkacağına inanıyoruz" dedi.</p>
    </article>
  </body>
</html>