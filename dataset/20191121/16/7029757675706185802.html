<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/economics/sazdavat-fond-za-borba-s-gradushkite.html"/>
    <meta property="og:site_name" content="News.bg"/>
    <meta property="article:published_time" content="2019-11-21T16:43:43+00:00"/>
    <meta property="og:title" content="Създават фонд за борба с градушките"/>
    <meta property="og:description" content="Той ще бъде ситуиран в Разплащателната агенция"/>
  </head>
  <body>
    <article>
      <h1>Създават фонд за борба с градушките</h1>
      <address>
        <time datetime="2019-11-21T16:43:43+00:00">21 Nov 2019, 16:43</time>
      </address>
      <p><b>Държавата създава компенсационен фонд за борба с градушките</b>. Това заяви в Троян заместник-министърът на земеделието и храните Виргиния Кръстева, цитирана от БГНЕС и Нова телевизия.</p>
      <p><b>Фондът ще бъде създаден съвместно със земеделските производители</b>. Това заяви в Троян заместник-министърът на земеделието и храните Виргиния Кръстева.</p>
      <p>Правят се разчети и правна обосновка за създаването на фонда на базата на опит от Унгария. Чрез него <b>България ще може да кандидатства за евросредства за управление на риска</b>. </p>
      <p>Производителите на малини и ягоди в Троян са пострадали най-много от зачестилите градушки, които унищожават до 100% от продукцията им. Земеделците смятат, че промените в климата са довели до зачестяване на силните градушки през последните години. </p>
      <p>"През пролетта имаше такива градушки, които в <b>районите на Летница, на Лозница и на Попово нанесоха изключително големи вреди на ягодите, които достигнаха над 100%</b>", заяви Божидар Петков, председател на Асоциацията на малинопроизводителите.</p>
      <p>"<b>Пораженията от градушките при нас са много по-големи, отколкото при зърнопроизводителите. Защото нашите площи са по-малки",</b> каза Айхан Хашимов, малинопроизводител. Той даде пример, че един производител на плодове и зеленчуци има средно по 60-70 дка. Докато един зърнопроизводител има стопанство от 10 000 декара, а няма как градушка да мине през целите 10 000 дка. </p>
      <p>По думите на зам.-земеделският министър Виргиния Кръстева <b>едва една трета от страната е покрита с ракетни площадки, част от национална система за борба с градушките</b>. </p>
      <p>"Миналия месец се <b>срещнахме с колеги от Унгария, които са изградили компенсационен фонд, който е съвместно с участието на земеделски производители и с държавата</b>. Този фонд се изгражда, за да има възможност държавата да кандидатства по мярка от ПРСР и <b>управление на риск</b>. Целта на тези средства е акумулиране на такъв фонд и до 90% е възможно да се покрие страната", обясни още Кръстева.</p>
      <p>Фондът ще бъде ситуиран в Разплащателната агенция.</p>
    </article>
  </body>
</html>