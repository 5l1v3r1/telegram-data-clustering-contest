<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641220/%DA%A9%D8%B4%D8%AA%D9%87-%D8%B4%D8%AF%D9%86-%DB%B1%DB%B0-%D9%BE%D9%86%D8%A7%D9%87%D8%AC%D9%88%DB%8C-%D8%A2%D9%81%D8%B1%DB%8C%D9%82%D8%A7%DB%8C%DB%8C-%D8%AF%D8%B1-%D8%AD%D9%85%D9%84%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D9%87-%DB%8C%D9%85%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T16:08:00+00:00"/>
    <meta property="og:title" content="کشته شدن ۱۰ پناهجوی آفریقایی در حمله عربستان به یمن"/>
    <meta property="og:description" content="ائتلاف تحت حمایت آل سعود یک کمپ پناهجویان در یمن را بمباران کرد که در پی این حمله ۴۵ پناهجوی آفریقایی کشته و زخمی شدند."/>
  </head>
  <body>
    <article>
      <h1>
        <a href="https://www.bultannews.com/fa/news/641220/%DA%A9%D8%B4%D8%AA%D9%87-%D8%B4%D8%AF%D9%86-%DB%B1%DB%B0-%D9%BE%D9%86%D8%A7%D9%87%D8%AC%D9%88%DB%8C-%D8%A2%D9%81%D8%B1%DB%8C%D9%82%D8%A7%DB%8C%DB%8C-%D8%AF%D8%B1-%D8%AD%D9%85%D9%84%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D9%87-%DB%8C%D9%85%D9%86">کشته شدن ۱۰ پناهجوی آفریقایی در حمله عربستان به یمن</a>
      </h1>
      <h2>ائتلاف تحت حمایت آل سعود یک کمپ پناهجویان در یمن را بمباران کرد که در پی این حمله ۴۵ پناهجوی آفریقایی کشته و زخمی شدند.</h2>
      <address><time datetime="2019-11-21T16:08:00+00:00">21 Nov 2019, 16:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی المسیره، بمب‌انداز‌های آل سعود، کمپ پناهجویان در منطقه مرزی «منبه» در شمال استان صعده یمن را مورد هدف قرار دادند. به گفته این کمپ در منطقه «الراقو» قرار داشته و حمله در ساعات پایانی روز چهارشنبه رخ داده است. تجاوز سعودی‌ها ۱۰ آفریقایی را به کام مرگ کشاند و ۳۵ نفر دیگر را مجروح کرد.</p>
      <p>ماه گذشته هم، نیرو‌های ائتلاف سعودی منطقه‌ای در شمال استان جوف را مورد حمله قرار داده بودند که در پی آن حداقل یک پناهنده آفریقایی کشته و سه نفر دیگر زخمی شدند.</p>
      <p>هرچند که اوضاع یمن تعریفی ندارد و هر روز به دغدغه‌های مسائل بشردوستانه در این کشور اضافه می‌شود، همچنان آفریقایی‌های ساکن شرق این قاره برای معرفی خود به نهاد‌های بین‌المللی وارد یمن می‌شوند.</p>
      <p>جنایت‌های آل سعود در یمن طی سال‌های گذشته، خسارت‌های فراوانی را باری مردم این کشور به بار آورده است. کشته شدن تعداد زیادی کودک، سوء تغذیه گسترده در کشور و همچنین شیوع بیماری وبا در حالی صورت می‌گیرد که مدعیان غربی حقوق بشر هیچ واکنشی به آن نشان نمی‌دهند.</p>
    </article>
  </body>
</html>