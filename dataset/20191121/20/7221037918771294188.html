<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/en-cok-vergi-odeyen-100-kisiden-57si-adini-aciklamadi/927420"/>
    <meta property="og:site_name" content="medya faresi"/>
    <meta property="article:published_time" content="2019-11-21T20:32:00+00:00"/>
    <meta property="og:title" content="En çok vergi ödeyen 100 kişiden 57’si adını neden gizledi?"/>
    <meta property="og:description" content="En yüksek vergi ödeyen 100 kişilik listedeki 57 kişi, adının açıklanmasını istemedi. Vergi uzmanı Bülent Soylan, vergi rekortmenlerinin isim açıklamamasını “Demek ki insanlar kazançlarını gizlemek istiyorlar” diyerek yorumladı."/>
  </head>
  <body>
    <article>
      <h1>En çok vergi ödeyen 100 kişiden 57’si adını neden gizledi?</h1>
      <h2>En yüksek vergi ödeyen 100 kişilik listedeki 57 kişi, adının açıklanmasını istemedi. Vergi uzmanı Bülent Soylan, vergi rekortmenlerinin isim açıklamamasını “Demek ki insanlar kazançlarını gizlemek istiyorlar” diyerek yorumladı.</h2>
      <address>
        <time datetime="2019-11-21T20:32:00+00:00">21 Nov 2019, 20:32</time>
      </address>
      <p>Cumhuriyet'in özel haberine göre 2018 yılı vergilendirme dönemine ilişkin, en fazla gelir beyan eden 100 gelir vergisi mükellefinden 57’si isminin gizli kalmasını istedi. 2017’de bu rakam 53’tü. İlk 100’de yer alan kurumlar vergisi rekortmenlerinin ise 26’sı ismini gizledi. Bu sayı geçen yıl 27 idi.</p>
      <p>Listelerde, son yıllarda gündemde olan, AKP’nin mega projelerine imza atan, kamu ihalelerini alan iş insanlarının yer almaması da dikkat çekti.</p>
      <p>Ayrıca bu yılki ilk 100 listesinde ünlülerin adı bile geçmedi. Geçen yılki listede 42’nci sırada yer alan Acun Ilıcalı, bu yıl 6.7 milyon lira tahakkukla 83’üncü sıraya geriledi. Son iki yıldır Hazine ve Maliye Bakanlığı Gelir İdaresi Başkanlığı vergi rekortmenlerini rötarlı açıklıyor.</p>
      <p>Önceki yıllarda rekortmenler genelde mayıs ayında açıklanırdı. Açıklama tarihi önce ağustos ayına, bu yıl da kasım ayına sarktı. Gelir vergisi rekortmenlerinden ilk iki ismi açıklanmazken, 3’üncü sıranın sahibi 54.2 milyon lira vergiyle Rahmi Koç oldu.</p>
      <p>Vergi uzmanı Bülent Soylan, vergi rekortmenlerinin isim açıklamamasını “Demek ki insanlar kazançlarını gizlemek istiyorlar” diyerek yorumladı. Soylan; “Vergi, kazancın devlet payına düşen kısmıdır, o pay gizlendiği zaman asıl büyük kazanç gizleniyor” dedi. </p>
    </article>
  </body>
</html>