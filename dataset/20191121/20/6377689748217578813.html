<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574368025-yehor-kartushov-realno-potrapyty-u-zbirnu-chy-ni-pokazhe-tilky-chas-ta-moia-podalsha-hra.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T20:34:00+00:00"/>
    <meta property="og:title" content="Єгор Картушов: &quot;Реально потрапити у збірну чи ні – покаже тільки час та моя подальша гра&quot;"/>
    <meta property="og:description" content="В найближчі вихідні &quot;Десна&quot; на виїзді зігра з дебютантом УПЛ – &quot;Колосом&quot; (Ковалівка). Про те на що налаштована команда у цьому протистоянні, підтримку вболівальників та збірну України розповів один з кращих асистентів Прем’єр-Ліги, півзахисник &quot;Десни&quot; Єгор Картушов."/>
  </head>
  <body>
    <article>
      <h1>Єгор Картушов: "Реально потрапити у збірну чи ні – покаже тільки час та моя подальша гра"</h1>
      <address>
        <time datetime="2019-11-21T20:34:00+00:00">21 Nov 2019, 20:34</time>
      </address>
      <p>В найближчі вихідні "Десна" на виїзді зігра з дебютантом УПЛ – "Колосом" (Ковалівка). Про те на що налаштована команда у цьому протистоянні, підтримку вболівальників та збірну України розповів один з кращих асистентів Прем’єр-Ліги, півзахисник "Десни" Єгор Картушов.</p>
      <p>
        <b>– В останньому випуску програми "ПроФутбол" Вас назвали серед футболістів, які, за версією журналістів, можуть підсилити збірну України. Як думаєте, чи реально отримати виклик від Андрія Шевченка?</b>
      </p>
      <p>– По-перше, мені приємно чути, що за моїми виступами слідкують, відзначають. Але збірна зараз гарно грає, вийшли на Євро. Тому реально потрапити у збірну чи ні – покаже тільки час та моя подальша гра.</p>
      <p>
        <b>– "Десна" зараз одна з кращих команд Української Прем’єр-Ліги. Кого б з партнерів Ви порадили у збірну країни?</b>
      </p>
      <p>– В нас дійсно зараз підібрався сильний, потужний склад. Кого б порадив? Думаю, захисників, адже захист "Десни" – один з найнадійніших у лізі. Максим Імереков, Денис Фаворов – вважаю, гідні кандидати у збірну.</p>
      <p>
        <b>– Незабаром гра проти "Колоса". На Вашу думку, чи реально буде переграти ковалівців?</b>
      </p>
      <p>– Ми готуємося до цього протистояння, тому хочемо тільки перемогти, адже останній матч з "Дніпром-1" зіграли не кращим чином – нічия. Тому нам потрібна перемога. Звичайно, будемо намагатися її здобути.</p>
      <p>
        <b>– Гра буде проходити у Києві – географічно це не дуже далеко від Чернігова. Чи чекаєте на підтримку чернігівських уболівальників?</b>
      </p>
      <p>– На своїх вболівальників ми чекаємо завжди. Тим більше Київ дійсно недалеко. Тому чекаємо на підтримку "Десни" у матчі з "Колосом".</p>
      <related>
        <h4>Читайте также:</h4>
        <a href="https://www.footboom.com/ukrainian/high/1573062237-andrii-mostovyi-yakshcho-desna-vziala-taku-planku-zaimaie-tretiu-skhodynku-to-treba-trymatysia.html"/>
      </related>
    </article>
  </body>
</html>