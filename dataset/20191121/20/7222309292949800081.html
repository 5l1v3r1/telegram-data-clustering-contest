<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/prins-andrew-uppmanas-delta-i-epsteinutredning/"/>
    <meta property="og:site_name" content="HBL"/>
    <meta property="article:published_time" content="2019-11-21T20:17:00+00:00"/>
    <meta property="og:title" content="Prins Andrew uppmanas delta i Epsteinutredning"/>
    <meta property="og:description" content="En advokat, som företräder flera kvinnor som anklagar Jeffrey Epstein för sexuella övergrepp, uppmanar prins Andrew att kontakta amerikanska utredare."/>
  </head>
  <body>
    <article>
      <h1>Prins Andrew uppmanas delta i Epsteinutredning</h1>
      <h2>En advokat, som företräder flera kvinnor som anklagar Jeffrey Epstein för sexuella övergrepp, uppmanar prins Andrew att kontakta amerikanska utredare.</h2>
      <address><time datetime="2019-11-21T20:17:00+00:00">21 Nov 2019, 20:17</time> by <a rel="author">TT</a></address>
      <p>Juristen <b>Gloria</b> <b>Allred</b> säger till BBC att det inte är tydligt vad den brittiske prinsen avsåg när han i en intervju tidigare erbjöd sig att "vid behov" delta i utredningen av Epstein.</p>
      <p>Om han inte väljer att delta i den pågående utredningen kring miljardären <b>Jeffrey</b> <b>Epstein</b>, som anklagas för våldtäkt och övergrepp mot en rad kvinnor, överväger Allred att göra ytterligare brottsanmälningar å sina klienters vägnar. Oavsett vad som sker kommer prinsens vittnesmål mot Epstein vara viktigt, framhåller advokaten.</p>
      <p>Trycket på prinsen har ökat de senaste dagarna sedan han i början av veckan deltog i en intervju i BBC. Där konfronterades han med anklagelsen om sex med en minderårig flicka som prinsen fått kontakt med via Jeffrey Epstein. Andrew förnekade uppgifterna i intervjun. Under onsdagskvällen meddelade han dock att han tar en paus från sina offentliga uppdrag.</p>
    </article>
  </body>
</html>