<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%cf%89%cf%84%ce%bf%cf%86%ce%b1%ce%bd%ce%ae%cf%82-%ce%ba%ce%b1%cf%84%ce%b1%ce%b4%ce%af%ce%ba%ce%b7-%ce%b3%ce%b9%ce%b1-%ce%b5%ce%bb%ce%bb%ce%b7%ce%bd%ce%b9%ce%ba%ce%ae-%ce%b9%cf%83%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T20:37:48+00:00"/>
    <meta property="og:title" content="Πρωτοφανής καταδίκη για Ελληνική Ιστοσελίδα – Καταγγελίες για ηλεκτρονική πειρατεία"/>
    <meta property="og:description" content="Οι ιστοσελίδες που καταδικάστηκαν διακινούσαν μεταξύ άλλων ταινίες, μουσική και ηλεκτρονικά παιχνίδια."/>
  </head>
  <body>
    <article>
      <h1>Πρωτοφανής καταδίκη για Ελληνική Ιστοσελίδα – Καταγγελίες για ηλεκτρονική πειρατεία</h1>
      <address>
        <time datetime="2019-11-21T20:37:48+00:00">21 Nov 2019, 20:37</time>
      </address>
      <p>
        <b>Οι ιστοσελίδες που καταδικάστηκαν διακινούσαν μεταξύ άλλων ταινίες, μουσική και ηλεκτρονικά παιχνίδια.</b>
      </p>
      <p>Το Τριμελές Εφετείο Κακουργημάτων Κομοτηνής καταδίκασε σε ποινή κάθειρξης πέντε ετών, ιδιοκτήτη γνωστών ιστοσελίδων για παράνομη διάθεση κινηματογραφικών έργων, μουσικής, βιβλίων, προγραμμάτων Η/Υ και ηλεκτρονικών παιχνιδιών.</p>
      <p>Αυτό είναι κάτι που συμβαίνει για πρώτη φορά στη χώρα μας, ενώ κατά του ιδιοκτήτη, ο οποίος οδηγήθηκε στη φυλακή, ασκήθηκαν τέσσερις ποινικές διώξεις μεταξύ του 2009 και του 2012.</p>
      <p>Ο ίδιος παρά τις συλλήψεις που είχαν γίνει εις βάρος, για τις υποθέσεις ηλεκτρονικής πειρατείας, του συνέχιζε την παράνομη δράση του, αλλάζοντας κάθε φορά που συλλαμβανόταν, το domain-name του παράνομου ιστοτόπου που διατηρούσε.</p>
      <p>Μάλιστα είχε προηγηθεί και τελεσίδικη καταδικαστική απόφαση του Τριμελούς Εφετείου Κακουργημάτων Θεσσαλονίκης (β’ βαθμού) κατά του ιδίου κατηγορουμένου, για ανάλογη περίπτωση παραβίασης πνευματικών δικαιωμάτων, επιβάλλοντάς του ποινή φυλάκισης πέντε ετών.</p>
      <p>Σύμφωνα με την ανακοίνωση της ΕΠΟΕ, η απόφαση αυτή είναι σημαντική διότι αναφέρεται σε ιστότοπο (forum) που για την άνευ αδείας παρουσίαση και διαμοιρασμό των πνευματικών έργων (ταινιών, προγραμμάτων Η/Υ και μουσικής), χρησιμοποιούσε μεταξύ άλλων και υπερσυνδέσμους (LINKS) που παρέπεμπαν σε φιλοξενητές περιεχομένου.</p>
    </article>
  </body>
</html>