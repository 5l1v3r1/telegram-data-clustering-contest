<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/traian-preoteasa-a-fost-numit-director-general-interimar-la-cfr-marf-1320109"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-21T20:00:00+00:00"/>
    <meta property="og:title" content="Traian Preoteasa a fost numit director general interimar la CFR Marfă"/>
    <meta property="og:description" content="Preoteasa îl înlocuieşte pe Marinică Voicu, care a demisionat pe 18 noiembrie din motive personale. Voicu a deţinut această poziţie din data de 6 septembrie 2017."/>
  </head>
  <body>
    <article>
      <h1>Traian Preoteasa a fost numit director general interimar la CFR Marfă</h1>
      <address><time datetime="2019-11-21T20:00:00+00:00">21 Nov 2019, 20:00</time> by <a rel="author">ZIUA NEWS</a></address>
      <p>
        <b>Preoteasa îl înlocuieşte pe Marinică Voicu, care a demisionat pe 18 noiembrie din motive personale. Voicu a deţinut această poziţie din data de 6 septembrie 2017.</b>
      </p>
      <p>Traian Preoteasa, de profesie inginer, cu o experienţă profesională de aproape 30 de ani în domeniu, a ocupat până în prezent funcţia de director general adjunct Tehnic la CFR SA.</p>
      <p>De asemenea, de-a lungul carierei a ocupat pe rând diverse poziţii, de la inginer stagiar în cadrul Reviziei de Vagoane Craiova (1990-1994), la director general al CNCF CFR SA (în perioada 2005-2006), director general adjunct la SNTFC CFR Călători (2005) sau consilier pe probleme feroviare al Ministrului Transporturilor (în perioada 2017-2018).</p>
      <p>CFR Marfă menţionează faptul că această decizie a fost luată după ce membrii Consiliului de Administraţie au luat act şi au aprobat demisia lui Marinică Voicu din funcţia de director general.</p>
    </article>
  </body>
</html>