<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/nayprostishiy_sposib_rozpiznati_insult_n1237383"/>
    <meta property="og:site_name" content="24 Канал"/>
    <meta property="article:published_time" content="2019-11-21T20:48:00+00:00"/>
    <meta property="og:title" content="Найпростіший спосіб розпізнати інсульт"/>
    <meta property="og:description" content="Всім відомо про такі стани як гострі порушення мозкового кровообігу, або інсульти. Понад 15 мільйонів людей на рік помирають від таких хвороб у віці від 30 до 69 років. Якщо вчасно розпізнати інсульт, є шанс врятувати життя людини."/>
  </head>
  <body>
    <article>
      <h1>Найпростіший спосіб розпізнати інсульт</h1>
      <address><time datetime="2019-11-21T20:48:00+00:00">21 Nov 2019, 20:48</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Всім відомо про такі стани як гострі порушення мозкового кровообігу, або інсульти. Понад 15 мільйонів людей на рік помирають від таких хвороб у віці від 30 до 69 років. Якщо вчасно розпізнати інсульт, є шанс врятувати життя людини.</b>
      </p>
      <p>Нейролог <a href="https://www.instagram.com/dr_lyudmila_pd/">Людмила Підкуймуха</a> розповіла про спосіб, який допоможе швидко визначити інсульт.</p>
      <blockquote>Читайте також: <a href="https://24tv.ua/health/insult_simptomi_persha_dopomoga_prichini_yak_rozpiznati_n900877">Інсульт – судинна катастрофа: симптоми, перша допомога і профілактика</a></blockquote>
      <p>Дуже важливим є те, що саме в перші години, а саме в межах "терапевтичного вікна", а це до 4.5 годин від моменту виникнення інсульту, можливе проведення тромболітичної терапії, яка є найефективнішим методом відновлення церебрального кровообігу та неврологічного дефіциту.</p>
      <h3>Ознаки інсульту</h3>
      <p>Як же вчасно розпізнати інсульт у своїх рідних, близьких та й просто незнайомих людей.</p>
      <p>Для цього існують стандартизовані шкали.</p>
      <p>Один із запатентованих авторським правом адаптований переклад цієї шкали на українську мову зробила невролог Варвара Бірюк.</p>
      <p>  "МАРШ" – шкала розпізнання інсульту</p>
      <p>
        <b>М – мова, порушення мови.</b>
      </p>
      <p>
        <b>А – асиметрія обличчя.</b>
      </p>
      <p>
        <b>Р – рука. Слабість в руці.</b>
      </p>
      <p>
        <b>Ш – швидка. Негайно дзвоніть по 103 і викликайте швидку медичну допомогу.</b>
      </p>
      <figure>
        <video src="https://media.giphy.com/media/2bYewTk7K2No1NvcuK/giphy.gif" autoplay="" loop=""/>
      </figure>
      <h3>Профілактика інсульту </h3>
      <p>До способів запобігання виникненню гострих порушень мозкового кровообігу (інсультів) належать:</p>
      <p>– Корекція способу життя;</p>
      <p>– Лікування артеріальної гіпертензії;</p>
      <p>– Корекція зайвої ваги;</p>
      <p>– Відмова від тютюнопаління;</p>
      <p>– Контроль рівня холестерину крові;</p>
      <p>– Контроль рівня глюкози крові;</p>
      <p>– Прийом препаратів, що розріджують кров (лише за призначенням лікаря!).</p>
      <p>– Вчасне лікування супутніх захворювань (кардіологічні захворювання, варикозна хвороба).</p>
      <p>І найважливіше, що потрібно знати це те, що хворобі легше запобігати, аніж лікувати її наслідки!</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>