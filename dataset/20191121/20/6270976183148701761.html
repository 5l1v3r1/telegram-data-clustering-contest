<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/bogdan-pry-troh-prezydentah-pratsyuvav-na-derzhposadi-yaku-poyednuvav-z-robotoyu-advokatom/"/>
    <meta property="og:site_name" content="Рубрика"/>
    <meta property="article:published_time" content="2019-11-21T20:22:32+00:00"/>
    <meta property="og:title" content="Богдан при трьох президентах працював на держпосаді, яку поєднував з роботою адвокатом"/>
    <meta property="og:description" content="Колишній адвокат українського олігарха Ігоря Коломойського, а також глава Офісу президента Андрій Богдан раніше тричі обіймав державні посади, не припиняючи при цьому займатися адвокатською діяльністю, що є порушенням закону. Про це повідомляє РБК-Україна з посиланням на “Схеми”. Журналісти відзначають, що сам факт тривалого перебування Богдана на держпосаді йде в розріз з обіцянками президента України Володимира […]"/>
  </head>
  <body>
    <article>
      <h1>Богдан при трьох президентах працював на держпосаді, яку поєднував з роботою адвокатом</h1>
      <address><time datetime="2019-11-21T20:22:32+00:00">21 Nov 2019, 20:22</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/05/2019-05-21T132627Z_1375312517_RC1E9DD35780_RTRMADP_3_UKRAINE-ZELENSKIY-860x580-c-1.jpg"/>
      </figure>
      <p>Фото Reuters<br/><b><b>Колишній адвокат українського олігарха Ігоря Коломойського, а також глава Офісу президента Андрій Богдан раніше тричі обіймав державні посади, не припиняючи при цьому займатися адвокатською діяльністю, що є порушенням закону.</b></b></p>
      <p>Про це повідомляє <a href="https://www.rbc.ua/ukr/news/bogdan-sovmeshchal-gosudarstvennye-dolzhnosti-1574366415.html">РБК-Україна</a> з посиланням на “Схеми”.</p>
      <p>Журналісти відзначають, що сам факт тривалого перебування Богдана на держпосаді йде в розріз з обіцянками президента України Володимира Зеленського привести у владу “нові обличчя”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fcorruption.schemes%2Fvideos%2F957412841295286%2F%3Fv%3D957412841295286&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>Але також важливим є те, як глава Офісу президента в той період ставився до українських законів.</p>
      <p>За даними журналістів, Богдан при трьох президентах працював урядовим уповноваженим по боротьбі з корупцією, заступником міністра юстиції і помічником судді, при цьому не припиняючи роботу адвокатом.</p>
      <p>Все це, за словами журналістів, строго заборонено законом про державну службу, а також антикорупційним законодавством, за імплементацію якого якраз і відповідав Богдан.</p>
      <p>На запитання кореспондента “Схем” президенту, як він оцінює те, що Богдан суміщав посади, Володимир Зеленський відповів: “Значить, щось було неправильно. Куди дивилася влада? А що тут оцінювати? Ви самі знаєте, як в Україні люди живуть”.</p>
      <p>Нагадаємо, що<a href="https://rubryka.com/2019/11/18/golova-op-nezakonno-otrymav-derzhavnu-ohoronu-rozsliduvannya/"> Богдан незаконно отримав державну охорону і номери прикриття.</a></p>
    </article>
  </body>
</html>