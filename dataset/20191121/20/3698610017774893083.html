<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayina-uviyshla-v-top-5-krayin-z-visokoyu-smertnistyu-vid-rozrivu-granat-i-min-330476_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T20:52:00+00:00"/>
    <meta property="og:title" content="Україна увійшла в ТОП-5 країн з високою смертністю від розриву гранат і мін"/>
    <meta property="og:description" content="В Україні площа замінованих територій оцінюється приблизно в сім тисяч квадратних кілометрів."/>
  </head>
  <body>
    <article>
      <h1>Україна увійшла в ТОП-5 країн з високою смертністю від розриву гранат і мін</h1>
      <h2>В Україні площа замінованих територій оцінюється приблизно в сім тисяч квадратних кілометрів.</h2>
      <address>
        <time datetime="2019-11-21T20:52:00+00:00">21 Nov 2019, 20:52</time>
      </address>
      <p>Протягом 2018 року в Україні від <b><a href="https://dt.ua/UKRAINE/u-donbasi-vid-rozrivu-min-zaginuli-38-ditey-128-otrimali-poranennya-yunisef-325207_.html">наземних мін та вибухових пристроїв загинули</a></b> або отримали поранення 325 осіб, що вивело державу на п'яте місце в рейтингу країн з найвищою кількістю жертв цього різновиду боєприпасів. Про це йдеться в доповіді міжнародної неурядової організації Handicap International, інформує <a href="https://www.dw.com/uk/%D1%83%D0%BA%D1%80%D0%B0%D1%97%D0%BD%D0%B0-%D1%81%D0%B5%D1%80%D0%B5%D0%B4-%D0%BB%D1%96%D0%B4%D0%B5%D1%80%D1%96%D0%B2-%D1%83-%D1%81%D0%B2%D1%96%D1%82%D1%96-%D0%B7%D0%B0-%D0%BA%D1%96%D0%BB%D1%8C%D0%BA%D1%96%D1%81%D1%82%D1%8E-%D0%B6%D0%B5%D1%80%D1%82%D0%B2-%D0%BC%D1%96%D0%BD/a-51353586">DW</a>.</p>
      <p>На першому місці цього списку — Афганістан, де було зафіксовано 2234 жертви розривів мін та вибухових пристроїв. Далі йдуть Сирія, Ємен і М'янма.</p>
      <p>Всього протягом 2018 року в світі від мін та вибухових пристроїв загинули або отримали поранення 6897 осіб. Більшість жертв — мирні жителі, з яких більше половини — діти. Статистика охоплює лише офіційно зареєстровані і підтверджені випадки смерті або каліцтва від мін та подібних вибухових пристроїв.</p>
      <p>У доповіді наголошується, що кількість жертв в результаті вибухів мін та вибухових пристроїв вже четвертий рік поспіль залишається вкрай високим, незважаючи на дію Оттавської конвенції про заборону протипіхотних мін.</p>
      <p>Також автори доповіді додають, що в Україні площа замінованих територій оцінюється приблизно в сім тисяч квадратних кілометрів. Втім, це лише приблизні підрахунки, тому даний показник замінованій площі може відрізнятися від цих оцінок.</p>
      <p>Ситуацію з розмінуванням ускладнює той факт, що деякі частини території залишаються недоступними для урядових сил і української влади, наголошується в доповіді.</p>
      <p>Що стосується вибухових пристроїв, то в Україні більшість із них були так звані "розтяжки", тобто пастки із застосуванням ручних гранат для ураження живої сили, йдеться в доповіді.</p>
      <p>Відзначимо, за даними ЮНІСЕФ, від розриву мін, боєприпасів і вибухонебезпечних елементів <b><a href="https://dt.ua/UKRAINE/u-donbasi-vid-rozrivu-min-zaginuli-38-ditey-128-otrimali-poranennya-yunisef-325207_.html">загинуло 38 дітей, 128 отримали поранення</a></b>.</p>
      <p>Згідно зі звітом Міжнародного руху за заборону протипіхотних мін, <b><a href="https://dt.ua/UKRAINE/ukrayina-vhodit-do-chisla-krayin-z-visokoyu-smertnistyu-vid-rozrivu-protipihotnih-min-zvit-263451_.html">Україна входить в число країн з високою смертністю від розриву протипіхотних мін</a></b>.</p>
      <p>Чрез бойові дії схід України перетворюється в найзамінованіший регіон в світі. Детальніше про проблему розмінування Донбасу <b><a href="https://dt.ua/SOCIUM/razom-proti-min-274483_.html">читайте в матеріалі Алли Котляр "Разом – проти мін?"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>