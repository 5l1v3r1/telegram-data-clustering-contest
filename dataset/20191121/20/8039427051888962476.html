<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960908"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T20:10:26+00:00"/>
    <meta property="og:title" content="నగరంలోని ప్రధాన సరస్సుల అభివృద్ధికి ప్రణాళిక- కేటీఆర్‌"/>
    <meta property="og:description" content="ADVT"/>
  </head>
  <body>
    <article>
      <h1>నగరంలోని ప్రధాన సరస్సుల అభివృద్ధికి ప్రణాళిక- కేటీఆర్‌</h1>
      <address>
        <time datetime="2019-11-21T20:10:26+00:00">21 Nov 2019, 20:10</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> నగరంలోని ప్రధాన సరస్సులను అభివృద్ధి చే సేందుకు హెచ్‌ఎండిఎ రూపొందించిన ప్రణాళికలను మున్సిపల్‌శాఖ మంత్రి కె. తారకరామారావు సమీక్షించారు. గురువారం బుద్ధభవన్‌లో జరిగిన సమావేశంలో హెచ్‌ఎండిఎ ప్రాజెక్టులపై చర్చించారు. హెచ్‌ఎండిఎ చేపట్టిన కార్యక్రమాల పురోగతిని, ప్రణాళికలను కూడా మంత్రి చర్చించారు. రఽపధానంగా నగరంలోని హుస్సేన్‌సాగర్‌, దుర్గం చెరువు, గండిపేట చెరువుల అభివృద్ధి పైన ఈసమావేశంలో ప్రధానంగా చర్చించారు. పలువురు కన్సల్టెంట్‌లు తయారు చేసిన మాస్టర్‌ప్లాన్‌ను కూడా మంత్రి కేటీఆర్‌ పరిశీలించారు. ముఖ్యంగా హుస్సేన్‌సాగర్‌, గండి పేట, చెరువుల అభివృద్ధి కోసం చేపట్టాల్సిన కార్యక్రమాలను కన్సల్టెంట్‌లు మంత్రికి వివరించారు. జలాశయాల సహజత్వాన్నికాపాడుతూ, నగర ప్రజలకు ఆహ్లాదం పంచే తీరుగా ఈ మాస్టర్‌ప్లాన్‌ ఉండాలని ఈ సందర్భంగా కేటీఆర్‌సూచించారు. గండిపేట వద్ద పార్కుకోసం హెచ్‌ఎండిఎ రూపొందించిన ప్రణాళికలకు ఆమోదం తెలిపిన మంత్రి త్వరలోనే అక్కడ పనులు ప్రారంభించాలని ఆదేశించారు. దీంతోపాటు గండిపేట జలాశయం చుట్టూరా సుమారు 40కి.మీ. మేరకువాకింగ్‌ ట్రాక్‌, సైక్లింగ్‌ ట్రాక్‌లనుఏర్పాటు చేసేందుకు ప్రణాళికలు రూపొందించాలని అన్నారు. ఇందుకోసం జిల్లా యంత్రాంగం, నీటి పారుదల శాఖాధికారులతో సమన్వయం చేసుకోవాలన్నారు.</p>
      <p> </p>
      <p>హెచ్‌ఎండిఎ కోకాపేటలో అభివృద్ధి చేయనున్న లే అవుట్‌పై కూడా మంత్రి సమీక్ష చేశారు. ఇప్పటికే కోకాపేట, కొల్లూరు వంటి ప్రాంతాల్లోజన సాంద్రత పెరగడం, పెద్దయెత్తున అందుబాటులోకి వస్తున్న భవన సముదాయాలు, కార్యాలయాల నేపధ్యంలో అక్కడ విస్తరించాల్సిన రవాణా మౌలిక వసతులపై చర్చించారు. దీంతోపాటు హెచ్‌ఎండిఎ లాజిస్టిక్‌ పార్కుల ఏర్పాటు పై కూడా ఈ సమావేశంలో చర్చ జరిగింది. ఇప్పటికే హెచ్‌ఎండిఎతోపాటు ప్రైవేట్‌ వ్యక్తులతో కలిసి పలులాజిస్టిక్‌ పార్కులను అభివృద్దిచేస్తున్నదని,అయితే పెరిగిన లాజిస్టిక్స్‌ అవసరాలను దృష్టిలో పెట్టుకుని పార్కుల ఏర్పాటులో మల్టీమోడల్‌ లాజిస్టిక్‌ పార్కుల ఏర్పాటు పై దృష్టిసారించాలని అన్నారు.</p>
      <p> </p>
      <p>హెచ్‌ఎండిఎ నిర్మించ తలపెట్టిన హైదరాబాద్‌ హమిటాట్‌ సెంటర్‌ ప్రతిపాదనలపై కూడా మంత్రి కేటీఆర్‌ సమీక్ష జరిపారు. హైదరాబాద్‌ నగరంలోని కళలు, సంస్కృతికి అద్దంపట్టేలా, వాటికి ఊతం ఇచ్చేలా ఈసెంటర్‌ ఉండాలని మంత్రిపేర్కొన్నారు. దీంతోపాటు హైటెక్స్‌, హెచ్‌ఐసిసి మాదిరిగా నగరంలోని ఇతర ప్రాంతాల్లోనూ కన్వెన్షన్‌సెంటర్లను ఏర్పాటు చేసే విషయాన్ని కూడా పరిశీలించాలని హెచ్‌ఎండిఎకు సూచించారు. ఉప్పల్‌, మేడ్చల్‌, లాంటి సిటీ పరిసర ప్రాంతాలతోపాటు సెంట్రల్‌ సిటీ ప్రాంతాల్లోనూ ఈ కన్వెన్షన్‌సెంటర్‌లను నిర్మించేందుకు అందుబాటులో ఉన్నఅన్ని ప్రాంతాల గుర్తింపు పై ఆయా జిల్లాల యంత్రాంగాలతో చర్చించాలని ఆదేశించారు.</p>
      <p> </p>
      <p>హెచ్‌ఎండిఎ పరిధిని 20యూనిట్‌లు విభజించి ఆయా ప్రాంతాల్లోని ఫారెస్ట్‌ బ్లాకులను అభివృద్ధి చేయాలని మంత్రి కేటీఆర్‌ అన్నారు. ఔటర్‌రింగ్‌రోడ్‌ ఇంటర్‌ ఛేంజ్‌ ప్రాంతాల్లో మరింత గ్రీనరీ అభివృద్ధి పైన వెంటనే చర్యలు తీసుకోవాలని వఅధికారులను ఆదేశించారు. హెచ్‌ఎండిఎ పరిఽధిలోని అన్ని గ్రామ పంచాయితీల అధికారులు,మున్సిపాలిటీలు, కార్పొరేషన్‌లలోని ఫారెస్ట్‌ డిపార్ట్‌మెంట్‌,అర్బన్‌ ఫారెస్ట్‌ అఽధికారులతో ఒక సమావేశం ఏర్పాటు చేయాలని, ఈ సమావేశానికి అటవీ శాఖ మంత్రితో కలిసి హాజరవుతానని కేటీఆర్‌ అన్నారు .</p>
    </article>
  </body>
</html>