<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/benjamin-netanjahu-e-obvinen-v-podkup-izmama-i-zloupotreba-s-doverie.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T20:58:00+00:00"/>
    <meta property="og:title" content="Бенямин Нетаняху е обвинен в подкуп, измама и злоупотреба с доверие"/>
    <meta property="og:description" content="Според израелското законодателство премиерът не е задължен да напусне поста си"/>
  </head>
  <body>
    <article>
      <h1>Бенямин Нетаняху е обвинен в подкуп, измама и злоупотреба с доверие</h1>
      <h2>Според израелското законодателство премиерът не е задължен да напусне поста си</h2>
      <address>
        <time datetime="2019-11-21T20:58:00+00:00">21 Nov 2019, 20:58</time>
      </address>
      <figure>
        <video src="https://vid.btv.bg/btvnews/2019/11/21/NET_1574371949-1.mp4"/>
      </figure>
      <p>Израелската върховна прокуратура повдигна обвинения срещу премиера на страната Бенямин Нетаняху за корупция, предава AFP, цитирана от „Фокус”.</p>
      <p>Това вероятно ще бъде и края на дългата политическа кариера на Нетаняху, допълват от световната агенция.</p>
      <p>Главният прокурор Авишай Манделбилт „реши да повдигне обвинения срещу премиера Бенямин Нетаняху за провиненията приемане на подкуп, измама, и злоупотреба с доверие“, се казва в изявление на кабинета на министър-председателя.</p>
      <p>В него се казва, че той и адвокатите му са получили копие от обвиненията.<br/>Нетаняху, който яростно отрича обвиненията, се превръща в първия израелски министър-председател, който бива призован в съда, докато още е на служба.<br/>Очаква се прокуратурата да излезе с официално изявление, което Нетаняху също вероятно ще коментира.</p>
      <p>Според израелското законодателство премиерът не е задължен да напусне поста си, това ще е така само ако той получи присъда.</p>
      <p>Той обаче може да поиска от парламента да му бъде предоставен имунитет срещу съдебно преследване.</p>
      <p>Нетаняху е на власт от 2009 г. и е най-дълго управляващият премиер на страната.</p>
    </article>
  </body>
</html>