<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/eventi/articolo/a-boves-riparte-la-rassegna-teatrale-in-piemontese-dellassociazione-gli-artisti-del-giorno.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T20:29:00+00:00"/>
    <meta property="og:title" content="A Boves riparte la rassegna teatrale in piemontese dell'associazione &quot;Gli Artisti del Giorno&quot;"/>
    <meta property="og:description" content="Primo appuntamento 23 novembre alle 21 presso la Confraternita Santa Croce di Boves"/>
  </head>
  <body>
    <article>
      <h1>A Boves riparte la rassegna teatrale in piemontese dell'associazione "Gli Artisti del Giorno"</h1>
      <h2>Primo appuntamento 23 novembre alle 21 presso la Confraternita Santa Croce di Boves</h2>
      <address><time datetime="2019-11-21T20:29:00+00:00">21 Nov 2019, 20:29</time> by <a rel="author">crm</a></address>
      <p>Ripartono gli eventi culturali dell'associazione "Gli Artisti del Giorno" che ogni anno, a Chiusa di Pesio, organizza il Premio Letterario Nazionale “Alfonso Di Benedetto”.</p>
      <p>Sabato 23 novembre inizia la rassegna teatrale alle 21 con lo spettacolo “El mago Angiolin, tant lader e poc indovin” della compagnia "IJ Viragalet".</p>
      <p>La rassegna si protrarrà fino alla prossima primavera, e vedrà alcune compagnia rappresentare commedie brillanti in lingua piemontese.</p>
      <p>Oltre ad intrattenere, le serate avranno lo scopo di fare beneficenza, infatti il denaro raccolto il 23 novembre sarà devoluto interamente alla Casa di Riposo di Boves.</p>
      <p>Ecco le date già fissate: 23 novembre alle 21 presso la Confraternita Santa Croce di Boves; il 28 dicembre presso il salone del Santuario Regina Pacis di Fontanelle; il 19 gennaio, 22 febbraio, e 21 marzo presso il teatro Borelli (qualora fosse ultimato, altrimenti presso la Confraternita Santa Croce). Ancora da definire gli appuntamenti di aprile e maggio. Le Compagnie teatrali che si esibiranno: "IJ Viragalet"; "La Cricca del Burgat" e "I Commedianti Niellesi".</p>
      <p>Organizzano l'Associazione Culturale "Gli Artisti del Giorno", con l'Assessorato alla cultura di Boves e la Pro Loco.</p>
    </article>
  </body>
</html>