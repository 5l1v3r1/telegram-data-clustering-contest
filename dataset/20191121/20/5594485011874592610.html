<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/szdatelyat-na-duty-free-stana-prviyat-miliarder-koyto-se-otrva-ot-nesmetnoto-si-bogatstvo-oshche-dokato-e-zhiv_news708856.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T20:45:00+00:00"/>
    <meta property="og:title" content="Създателят на Duty Free стана първият милиардер, който се отърва от несметното си богатство още докато е жив"/>
    <meta property="og:description" content="Чарлз Фини осъзнал, че катафалката багажник няма и дарил богатството си от над 7 милиарда долара"/>
  </head>
  <body>
    <article>
      <h1>Създателят на Duty Free стана първият милиардер, който се отърва от несметното си богатство още докато е жив</h1>
      <h2>Чарлз Фини осъзнал, че катафалката багажник няма и дарил богатството си от над 7 милиарда долара</h2>
      <address>
        <time datetime="2019-11-21T20:45:00+00:00">21 Nov 2019, 20:45</time>
      </address>
      <p>https://blitz.bg/lyubopitno/szdatelyat-na-duty-free-stana-prviyat-miliarder-koyto-se-otrva-ot-nesmetnoto-si-bogatstvo-oshche-dokato-e-zhiv_news708856.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573557252-bbbb.jpg"/>
      </figure>
      <p><b>Трупането на пари отдавна е едно от основните хобита за хората, дори не е нужно те да бъдат харчени, главното е в банковата сметка да има повечко нули. </b><br/><br/>Хората буквално да обсебени от парите и хабят целия си живот за това, в тяхната банкова сметка да има колкото се може повече от финикийските знаци. Малцина са онези, които разбират, че катафалката багажник няма и завещават своите активи на различни благотворителни фондове. <br/><br/>Именно затова създателят на мрежата от магазини Duty Free Чарлз Фини може да се смята за наистина уникален човек, все пак, докато останалите трупат пари, той прави всичко по силите си, да се отърве от тях. <br/><br/>Още приживе мъжът е изхарчил за благотворителност около 7.5 милиарда долара.  </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/1.jpg"/>
      </figure>
      <p>Чарлз е роден в бедно семейство на ирландски имигранти в малък американски град. Щастливият му билет за хубавия живот става Корейската война. След края ѝ на всичките участвали войници били изплатени значителни парични възнаграждения. Своите пари Фини похарчил за образование. </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/2.jpg"/>
      </figure>
      <figure>
        <img src="https://ofigenno.com/storage/2019/b/blagotvoritelnost-charlza-fini/3.jpg"/>
      </figure>
      <p>Завършвайки бизнес в Университета "Корнел“, Фини отпътува за Франция, за да започне свой собствен. По онова време там били базирани американски военни кораби, затова младежът решил да продава на моряците алкохол без акциз. <br/><br/>В качеството си на бивш военен и ветеран той с лекота намирал общ език с потенциалните си клиенти и бизнесът стремглаво тръгнал нагоре.   </p>
      <p>Именно по онова време започнал и японският икономически бум. Хиляди японски туристи плъзнали из целия свят. Фини бързо осъзнал предимствата на тази ситуация, следял туристическите потоци и започнал да набира за своите магазини миловидни момичета с азиатска външност. <br/><br/>А в самите магазини започнал безмитна търговия със сувенири, цигари и алкохол.  </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/4.jpg"/>
      </figure>
      <p>Първият магазин от мрежата Duty Free Shoppers е открит през 1960 година в Хонконг, последвали го още няколко по крайбрежията на САЩ. <br/><br/>Като резултат, за около 10 години предприемчивият Фини натрупал състояние в размер на 300 милиона долара. <br/><br/>През 1988 година Forbes го нарежда на 31-во място сред най-богатите хора на планетата.  </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/5.jpg"/>
      </figure>
      <p>Изданието било сметнало правилно неговия капитал, но е сгрешило в едно - към онзи момент с по-голямата част от парите си Фини вече не разполагал. <br/><br/>По-рано Фини предал всичките акции на създадения от него фонд за благотворителност The Atlantic Philanthropies. Става дума за около 7 милиарда долара.</p>
      <figure>
        <img src="https://ofigenno.com/storage/2019/b/blagotvoritelnost-charlza-fini/6.jpg"/>
      </figure>
      <p>Фондът се занимава буквално с всички: образование, здравеопазване, защита на човешките права. Дейността му се е разгърнала из целия свят, но специално внимание Фини винаги е обръщал на родната си Ирландия. </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/7.jpg"/>
      </figure>
      <p>Фини, всъщност, все още частично контролирал процесите по влагането на парите. Фондът организирал пълноценни конкурси, в рамките на които участниците трябвало да представят своите бизнес планове. <br/><br/>Освен това, понякога членовете на фонда стимулирали други към благотворителност. <br/><br/>През 1997 година Фини обещал да вложи 100 милиона долара в образователната система на Ирландия, ако правителството направи същото. </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/8.jpg"/>
      </figure>
      <p>Чарлз Фини е един от първите милиардери, които са започнали да дават огромни суми за благотворителност, вдъхновявайки с това мнозина да последват стъпките им. Например, Бил Гейтс и Уорън Бъфет са казвали, че именно примерът на Фини е бил ключов за тях. </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/9.jpg"/>
      </figure>
      <p>Към 2020 година дейността на фонда ще бъде прекратена, някъде тогава парите му ще свършат. Най-интересното обаче е това, че в момента Чарлз Фини е на 88 години. Той е оставил за себе си 2 милиона долара, не разполага със собствено жилище, а часовникът на ръката му струва точно 15 долара. <br/><br/>Мъжът рядко дава интервюта, а в редките такива, той не обича да говори за себе си, а за това как и къде да се влагат пари. </p>
      <figure>
        <img src="https://ofigenno.com/storage/2019/b/blagotvoritelnost-charlza-fini/10.jpg"/>
      </figure>
      <p>Фини е убеден, че човек, за да започне да помага на хората и да се занимава с благотворителност, въобще не трябва да чака да остарее. <br/><br/>Освен това, той смята, че богатите хора имат задължения към обществото, но въпреки това, той не смята, че има правото да им казва как да си харчат парите.  <br/><br/><b>Превод и редакция: БЛИЦ</b></p>
    </article>
  </body>
</html>