<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/sport-miscare/nicolae-dica-jucatorii-de-la-nationala-romaniei-si-au-pierdut-placerea-de-a-juca-fotbal-18603601"/>
    <meta property="og:site_name" content="Gândul"/>
    <meta property="article:published_time" content="2019-11-21T20:59:36+00:00"/>
    <meta property="og:title" content="Nicolae Dică: Jucătorii de la naţionala României şi-au pierdut plăcerea de a juca fotbal"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Nicolae Dică: Jucătorii de la naţionala României şi-au pierdut plăcerea de a juca fotbal</h1>
      <h2>Echipa naţională a ratat calificarea directă la Campionatul European din 2020, iar jucătorii, în frunte cu selecţionerul Cosmin Contra, au fost aspru criticaţi.</h2>
      <address>
        <time datetime="2019-11-21T20:59:36+00:00">21 Nov 2019, 20:59</time>
      </address>
      <p>Din această categorie face parte şi Nicolae Dică, fostul “tricolor” declarându-se dezamăgit de atitudinea jucătorilor din partidele cu Suedia şi Spania. ”Eu am fost dezamăgit de cele două jocuri. Atunci când a venit Contra la naţională, aveau o atitudine foarte bună. Din păcate, în aceste două jocuri, cele mai importantă, nu au avut atitudine.</p>
      <p>Şi-au pierdut plăcerea de a juca fotbal. Am fost dezamăgiţi. Suedezii au avut o linişte în joc, noi am fost crispaţi. Nu vreau eu să comentez selecţia.” , a spus Nicolae Dică. Pentru România urmează barajul din Liga Naţiunilor. Programul meciurilor va fi stabilit vineri, 22 noiembrie, de la ora 13:00, la Nyon. România va juca semifinala, în deplasare, împotriva Islandei sau Scoţiei. România va afla tot vineri, după tragerea la sorţi, dacă va găzdui sau nu finala, care va avea loc tot în manşă unică, în cazul în care va trece de semifinală.</p>
      <p>Semifinalele barajelor din Liga Naţiunilor vor avea loc pe 26 martie, iar finalele pe 31 martie 2020.</p>
    </article>
  </body>
</html>