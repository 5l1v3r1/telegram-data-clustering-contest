<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/komunikacja-spoleczna/bydgoszcz-przygotowuje-jarmark-swiateczny,135381.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T20:40:00+00:00"/>
    <meta property="og:title" content="Bydgoszcz przygotowuje Jarmark Świąteczny"/>
    <meta property="og:description" content="Urząd Miasta Bydgoszcz wspólnie z innymi miejskimi jednostkami przygotowuje się do organizacji Świątecznego Jarmarku na Placu Teatralnym i moście Staromiejskim. W związku z tym w najbliższych dniach będą wprowadzane zmiany w organizacji ruchu."/>
  </head>
  <body>
    <article>
      <h1>Bydgoszcz przygotowuje Jarmark Świąteczny</h1>
      <address><time datetime="2019-11-21T20:40:00+00:00">21 Nov 2019, 20:40</time> by <a rel="author">JS  </a></address>
      <h4>Urząd Miasta Bydgoszcz wspólnie z innymi miejskimi jednostkami przygotowuje się do organizacji Świątecznego Jarmarku na Placu Teatralnym i moście Staromiejskim. W związku z tym w najbliższych dniach będą wprowadzane zmiany w organizacji ruchu.</h4>
      <hr/>
      <p>Pierwsze zmiany związane z jarmarkiem wprowadzone zostaną już w piątek (22 listopada). Od tego dnia zacznie obowiązywać zakaz zatrzymywania się na ul. Placu Teatralnym. Następnie od niedzieli (24 listopada) nastąpi zamknięcie ul. Mostowej i Placu Teatralnego (od ul. Grodzkiej do ul. Focha). Jednocześnie odwrócony zostanie kierunek w ruchu na ul. Grodzkiej przy spichrzach. Samochody będą mogły poruszać się wyłącznie w kierunku ul. Podwale.</p>
      <p>W najbliższych dniach na ul. Mostowej i placu Teatralnym montowana będzie infrastruktura Jarmarku. Ulica Mostowa może być wówczas całkowicie nieprzejezdna – szczególnie w momencie ustawiania świątecznych pawilonów  z  użyciem dźwigu. W dniach 4-5 grudnia stragany zaopatrywane mogą być przez całą dobę. Stała organizacja ruchu w tej części Starego Miasta zostanie przywrócona do 31 grudnia.</p>
      <p>Warto dodać, że wkrótce Bydgoszcz podpisze umowę na świąteczną iluminację miasta. Na efektownie podświetlone ulice, drzewa, mosty i inne ozdoby wydamy około 390 tysięcy złotych. W tym roku w Bydgoszczy pojawi się wiele nowości. </p>
    </article>
  </body>
</html>