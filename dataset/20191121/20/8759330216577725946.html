<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904656/dan-toch-geen-straf-voor-zingende-club-brugge-fans-schandalig-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T20:00:00+00:00"/>
    <meta property="og:title" content="Dan toch geen straf voor zingende Club Brugge-fans: 'Schandalig!'"/>
    <meta property="og:description" content="Vier supporters van Club Brugge zijn vrijgesproken na antisemitische gezangen. Na de match tegen Anderlecht gingen ze over de schreef, maar de rechtbank vond het stadionverbod dat ze kregen al voldoende. Dat meldt"/>
  </head>
  <body>
    <article>
      <h1>Dan toch geen straf voor zingende Club Brugge-fans: 'Schandalig!'</h1>
      <address>
        <time datetime="2019-11-21T20:00:00+00:00">21 Nov 2019, 20:00</time>
      </address>
      <p>
        <b>Vier supporters van Club Brugge zijn vrijgesproken na antisemitische gezangen. Na de match tegen Anderlecht gingen ze over de schreef, maar de rechtbank vond het stadionverbod dat ze kregen al voldoende. Dat meldt <i><a href="https://www.hln.be/in-de-buurt/brugge/club-bruggefans-die-anti-joodse-liederen-scandeerden-worden-niet-vervolgd~ada889d8/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a>.</i></b>
      </p>
      <p>De supporters in kwestie zorgen het beruchte liedje 'mijn vader zat bij de commando’s, mijn moeder zat bij de SS. En samen verbranden ze Joden, want Joden die branden het best.'</p>
      <p>Ze kregen al een stadionverbod van twee jaar voor die feiten (zij het dan enkel voor Club Brugge), maar de Joodse gemeenschap sleepte ze ook voor de burgerlijke rechtbank. Dat haalde niets uit. De zaak is geseponeerd en de fans krijgen dus geen extra straf.</p>
      <p>Michael Freilich, die de Joodse gemeenschap vertegenwoordigt, reageert ontgoocheld. "We vinden dit schandalig. Antisemitisme is in de strafwet opgenomen, dan verdient het ook een officiële straf. Waarom hebben we anders wetten? We vinden het goed dat Club Brugge zelf ook actie heeft ondernomen, maar dat is volgens ons niet voldoende. Een rechter moet zich daarover uitspreken, ook al legt die een celstraf of boete met uitstel op. Dit is een slecht signaal, echt een gemiste kans."</p>
      <aside>Lees meer<br/><a href="https://www.voetbalprimeur.be/nieuws/904653/club-brugge-heeft-drukke-kalender-belangrijke-periode-op-verschillende-fronten-.html?itm_source=www.voetbalprimeur.be&amp;itm_medium=highlighted-content">Club Brugge heeft drukke kalender: "Belangrijke periode op verschillende fronten"</a></aside>
    </article>
  </body>
</html>