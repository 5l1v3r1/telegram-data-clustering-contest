<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/thy-genel-muduru-bilal-eksiden-kar-aciklamasi-257398h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T20:01:00+00:00"/>
    <meta property="og:title" content="THY Genel Müdürü Bilal Ekşi'den kâr açıklaması"/>
    <meta property="og:description" content="THY Genel Müdürü Bilal Ekşi, medyada 'THY zarar ediyor.' şeklindeki haberlerin gerçeği yansıtmadığını belirterek bu yılı kârla kapatacaklarını söyledi."/>
  </head>
  <body>
    <article>
      <h1>THY Genel Müdürü Bilal Ekşi'den kâr açıklaması</h1>
      <address><time datetime="2019-11-21T20:01:00+00:00">21 Nov 2019, 20:01</time> by <a rel="author">Yeni Çağ Gazetesi</a></address>
      <p>
        <b>THY Genel Müdürü Bilal Ekşi, medyada 'THY zarar ediyor.' şeklindeki haberlerin gerçeği yansıtmadığını belirterek bu yılı kârla kapatacaklarını söyledi.</b>
      </p>
      <p>Girişimci İşadamları Vakfı (GİV) tarafından Eyüp Bahariye Mevlevihanesi'nde düzenlenen "Girişimci Buluşmaları"nda ayın konuğu Türk Hava Yolları (THY) Genel Müdürü Bilal Ekşi oldu.</p>
      <p>THY Genel Müdürü Ekşi, THY'nin mali hedeflerine de değinerek, bu yılı kârla kapatacaklarını söyledi.</p>
      <p>Ekşi, konuşmasını şöyle sürdürdü:</p>
      <p>"Biz 2018'de 1 milyar 191 milyon dolar kar ettik (esas faaliyet karı). 2017'de 1 milyar 22 milyon dolar kar ettik. Zaman zaman medyada 'THY zarar ediyor.' şeklinde yazılıp çiziliyor. Sosyal medya bir bilgi kaynağı değildir. Bilgileri sosyal medyadan öğrenme gibi bir akım oluşmaya başladı. Bütün hava yolları ocak, şubat ve mart aylarında zarar eder. Dolayısıyla siz bu ayları baz alıp da THY'yi karalamak isterseniz bilmeyenler açısından karalayabilirsiniz. Biz bu yıl da kar edeceğiz. Borsaya açık olduğumuz için beklediğimiz rakamı şu anda söyleyemem ama birçok kimsenin imreneceği kadar yine kar edeceğiz."</p>
      <related>
        <a href="https://www.yenicaggazetesi.com.tr/thy-ibb-ile-anlasmasini-sonlandirdi-250795h.htm"/>
      </related>
    </article>
  </body>
</html>