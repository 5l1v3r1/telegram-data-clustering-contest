<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/21/openbare-wandelroute-achter-huis-prinses-irene-in-doorn-afgesloten-vanwege-veiligheidsredenen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-21T20:32:00+00:00"/>
    <meta property="og:title" content="Openbare wandelroute achter huis prinses Irene in Doorn afgesloten vanwege veiligheidsredenen"/>
    <meta property="og:description" content="Gemeente komt binnenkort met 'officiële reactie'"/>
  </head>
  <body>
    <article>
      <h1>Openbare wandelroute achter huis prinses Irene in Doorn afgesloten vanwege veiligheidsredenen</h1>
      <h2>Gemeente komt binnenkort met 'officiële reactie'</h2>
      <address><time datetime="2019-11-21T20:32:00+00:00">21 Nov 2019, 20:32</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Prinses Irene van Lippe-Biesterfeld heeft gezorgd voor een rel in haar woonplaats Doorn. Een even populair als historisch voetpad achter haar kapitale villa blijkt plots tot verboden gebied te zijn verklaard, tot grote woede van wandelaars. Dat <a href="https://www.ad.nl/utrecht/prinses-irene-veroorzaakt-doornse-dorpsrel-populair-wandelpad-achter-villa-plots-verboden-terrein~a24dc65f/?referrer=https://www.google.com/">meldt het <i>AD</i></a>.</p>
      <h4>Lees ook – <a href="https://tpo.nl/tag/prinses-irene/">Dossier prinses Irene</a></h4>
      <p>Het Maarnse voetpad achter de kapitale villa van de prinses, zoals het wandelpad eigenlijk heet, wordt al sinds jaren gebruikt door wandelaars. Nu prijkt er een bordje ‘verboden toegang’ bij het pad. Dat is verkeerd gevallen bij gebruikers ervan. Burgemeester Frits Naafs van de gemeente Utrechtse Heuvelrug, waar Doorn onderdeel van is, begrijpt dat mensen het vervelend vinden dat ze plotseling voor een afgesloten hek staan. “Binnenkort komen we met een officiële reactie en daar wil ik nog niet op vooruitlopen. Het heeft niets te maken met haar privacy, maar eerder met haar veiligheid. Daar heb ik een bepaalde verantwoordelijkheid voor.”</p>
    </article>
  </body>
</html>