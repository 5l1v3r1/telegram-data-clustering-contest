<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/kjopte-fotballag-og-gir-det-tilbake/71847848"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T20:45:35+00:00"/>
    <meta property="og:title" content="Kjøpte fotballag og gir det tilbake"/>
    <meta property="og:description" content="Lotteri-vinner Colin Weir har kjøpt fotballaget Partick Thistle. Han er en rik mann med en plan."/>
  </head>
  <body>
    <article>
      <h1>Kjøpte fotballag og gir det tilbake</h1>
      <h2>Lotteri-vinner Colin Weir har kjøpt fotballaget Partick Thistle. Han er en rik mann med en plan.</h2>
      <address><time datetime="2019-11-21T20:45:35+00:00">21 Nov 2019, 20:45</time> by <a rel="author">Asle Hansen</a></address>
      <p>Lotterimilliardæren Colin Weir har kjøpt det skotske fotballaget Partick Thistle og planlegger å gi eierskapet av klubben til fansen neste år, skriver <a href="https://www.bbc.com/sport/football/50496062">BBC</a>.</p>
      <p>
        <b>71 år gamle Weir har kjøpt en majoritetsandel av klubben og klubbens stadion Firhill Stadium.</b>
      </p>
      <figure>
        <img src="https://dbstatic.no/71847885.jpg?imageId=71847885&amp;width=1024&amp;height=615"/>
        <figcaption><b>FULL SPRUT:</b> Det er lov å vaske litt sjampis når man vinner 1,9 milliarder kroner i lotto. Pengene har han vært like gavmilde med. Foto: NTB Scanpix Vis mer</figcaption>
      </figure>
      <p>Den livslange supporteren vil umiddelbart gi arenaen tilbake til Scottish Championship-klubben.</p>
      <p>
        <b>Hans eierandel på 55 prosent vil deretter gå til fansen.</b>
      </p>
      <p>De må imidlertid finne seg i å gjøre ting på den ordentlige måten, lage en fanklubb og planlegge for overtakelsen før milliardæren overfører sine aksjer.</p>
      <p>Weir har allerede investert rundt 2,5 millioner pund av sin lotterigevinst i 2011 på svimlende 161 millioner pund, eller mer enn 1,9 milliarder kroner, i Glasgow-klubben, og har tidligere satt av seks millioner pund til en ny treningsplass.</p>
    </article>
  </body>
</html>