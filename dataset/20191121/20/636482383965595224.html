<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/alina-puscas-a-stabilit-data-nuntii-unde-va-avea-loc-evenimentul-o-sa-am-doua-rochii-de-mireasa-20097269"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T20:49:57+00:00"/>
    <meta property="og:title" content="Alina Pușcaș a stabilit data nunții! Unde va avea loc evenimentul: “O să am două rochii de mireasă”"/>
    <meta property="og:description" content="Alina Pușcaș și soțul ei, Mihai Stoenescu, au stabilit data nunții, iar organizarea evenimentului nu va fi una ușoară! Și asta pentru că prezentatoarea și"/>
  </head>
  <body>
    <article>
      <h1>Alina Pușcaș a stabilit data nunții! Unde va avea loc evenimentul: “O să am două rochii de mireasă”</h1>
      <address><time datetime="2019-11-21T20:49:57+00:00">21 Nov 2019, 20:49</time> by <a rel="author">Alice Zotta</a></address>
      <p>
        <b>Alina Pușcaș și soțul ei, Mihai Stoenescu, au stabilit data nunții, iar organizarea evenimentului nu va fi una ușoară! Și asta pentru că prezentatoarea și cunoscutul medic stomatolog nu se vor căsători religios în România. Mai mult, frumoasa vedetă își dorește să aibă două rochii de mireasă în ziua cea mare.</b>
      </p>
      <h3>Alina Pușcaș, nuntă pe o plajă exotică</h3>
      <p>Alina Pușcaș și Mihai Stoenescu își vor uni destinele în fața Lui Dumnezeu pe o plajă superbă din Grecia. Moderatoarea show-ului de televiziune “Te cunosc de undeva!” a dezvăluit că fericitul eveniment va avea loc în vara anului viitor, iar cei trei copii ai cuplului nu vor absenta.</p>
      <p><i><b>“Ne dorim ca nunta să fie pe plajă. Amândoi suntem înnebuniți după Grecia și ne-am dori foarte mult să reușim să o facem acolo în vara anului următor. Putem să combinăm foarte frumos nunta în sine cu o minivacanță și chiar aș vrea să fie cu toți cei trei copii”,</b></i> a declarat Alina Pușcaș, potrivit spynews.ro.</p>
      <p>Potrivit mărturisirilor vedetei de la Antena 1, ea își dorește să îmbrace în ziua cea mare două rochii de mireasă: una care aparţine unui cunoscut brand de haine şi una din recuzita emisiunii “Te cunosc de undeva!”.</p>
      <p><i><b>“Probabil că voi avea ceva mult mai diafan, cu spatele gol. Să vedem. Am ceva idei, eu cu Mihaela Glăvan ne gândim la rochia de mireasă, chiar dacă nu avem specificul acesta în colecțiile noastre. În ceea ce privește rochia pe care o voi purta la biserică, am rămas cu piticul pus pe o rochiță care mi-a plăcut foarte mult și pe care am purtat-o la emisiune”</b></i>, a mai spus prezentatoarea TV în cadrul interviului.</p>
    </article>
  </body>
</html>