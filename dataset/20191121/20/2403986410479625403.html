<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/xiaomi_mi_box_s_oglyad_mediapleyeru_z_android_tv_torentami_i_onlayn_filmami_n1237559"/>
    <meta property="og:site_name" content="24 Канал"/>
    <meta property="article:published_time" content="2019-11-21T20:07:00+00:00"/>
    <meta property="og:title" content="Xiaomi Mi Box S: огляд медіаплеєру з Android-TV, торентами і онлайн-фільмами"/>
    <meta property="og:description" content="У листопаді Xiaomi випустила перше велике оновлення прошивки для медіаплеєра Mi Box S, що працює на Android TV. Які плюси та мінуси має ця модель і що з’явилося нового?"/>
  </head>
  <body>
    <article>
      <h1>Xiaomi Mi Box S: огляд медіаплеєру з Android-TV, торентами і онлайн-фільмами</h1>
      <address><time datetime="2019-11-21T20:07:00+00:00">21 Nov 2019, 20:07</time> by <a rel="author" href="https://24tv.ua/techno/nazar_tokar_tag7290/" target="_blank">Назар Токар</a></address>
      <p>
        <b>У листопаді Xiaomi випустила перше велике оновлення прошивки для медіаплеєра Mi Box S, що працює на Android TV. Які плюси та мінуси має ця модель і що з’явилося нового?</b>
      </p>
      <p>Один із головних апдейтів для американського ринку — це новий додаток для роботи з Amazon Prime Video. Для України будуть цікавішими інші оновлення, зокрема підтримка роботи з відео через USB-вхід, новий дизайн меню та зміни гучності, а також покращення швидкості й інтерфейсу.</p>
      <blockquote>До теми: <a href="https://24tv.ua/techno/xiaomi_mi_tv_5_detali_pro_noviy_televizor_n1229229">Xiaomi Mi TV 5: деталі про новий телевізор</a></blockquote>
      <h3>Що цікавого</h3>
      <p>Пульт керування <a href="https://fas.st/ErdE_G">Xiaomi Mi Box S</a> працює через Bluetooth, це зручно й дає змогу керувати пристроєм без прямої видимості й на великій відстані. Він  має запрограмовані кнопки для Netflix та Live channels. Переналаштовувати ці кнопки не можна.</p>
      <figure>
        <img src="https://24tv.ua/resources/photos/news/620_DIR/201911/1237559_10181020.png?201911180247"/>
        <figcaption>Xiaomi Mi Box Sмає запрограмовані кнопки для Netflix та Live channels</figcaption>
      </figure>
      <p>Пристрій має 2 Гб оперативної пам’яті, чого достатньо для безперебійної і швижкої роботи інтерфейсу та основних програм. Вбудована пам’ять становить 8 ГБ, з яких 3 займає система. Розширити внутрішню пам'ять дає змогу зовнішній диск, який можна підключити по USB. Вхід має версію 2.0, чого буває недостатньо для фільмів у якості 4К.</p>
      <p><a href="https://tokar.ua/read/38474?fbclid=IwAR3rhbXIQHJz9ibDxKKH5fn4FVQIXj0h2IU1gAPLwWgoxLxivOHYPI2snX4">Xiaomi Mi Box S </a>можна під'єднати до інтернету через Wi-Fi, входу для кабелю RJ45 тут не пердбачено. Питання підключення кабелем вирішує USB-хаб із мережевим входом, який можна купити окремо.</p>
      <figure>
        <img src="https://24tv.ua/resources/photos/news/620_DIR/201911/1237559_10181018.jpg?201911180247"/>
        <figcaption>На Xiaomi Mi Box S можна легко запустити стрімінговий сервіс</figcaption>
      </figure>
      <p>Пристрій дає змогу завантажувати додатки з Google Play Market або вручну з інших джерел. Це робиться простим дозволом у налаштуваннях через файловий редактор і хмарне сховище на кшталт Dropbox або Google Drive. На Mi Box S можна легко запустити стрімінговий сервіс із фільмами або торенти.</p>
      <h3>ТЕХНІЧНІ ХАРАКТЕРИСТИКИ <a href="https://fas.st/dqtSP6">Xiaomi Mi Box S</a></h3>
      <ul>
        <li><b>Процесор</b>4-ядерний Cortex-A53 (64bit)</li>
        <li><b>Операційна система</b>Android 8.1</li>
        <li><b>Пам'ять</b>Оперативна: 2 ГБ<br/>Вбудована: 8ГБ</li>
        <li><b>Підтримка Wi-Fi</b>Є</li>
      </ul>
      <h3>Переваги</h3>
      <ul>
        <li>Серед переваг моделі варто згадати:</li>
        <li>Помірна ціна;</li>
        <li>Підтримка відео в 4К;</li>
        <li>Компактні розміри;</li>
        <li>Мінімалістичний дизайн;</li>
        <li>надійне підключення до Wi-Fi;</li>
        <li>Bluetooth-пульт;</li>
        <li>USB-вихід для зовнішнього диску або підключення до хабу;</li>
        <li>Голосове керування з підтримкою української мови;</li>
      </ul>
      <h3>Недоліки</h3>
      <p>Що б я відніс до недоліків медіаплеєра:</p>
      <ul>
        <li>Повільна й незручна віртуальна клавіатура (раджу спробувати голосовий пошук);</li>
        <li>Відсутність підтримки SD-карт;</li>
        <li>Всього один вхід USB версії 2.0 (я чекав на 3.0);</li>
        <li>Підключення до інтернету тільки через wi-fi (немає входу для мережевого кабелю);</li>
      </ul>
      <p>Отже, маємо швидкий і недорогий медіаплеєр, що однаково добре працює як з YouTube, так і з торентами чи стрімінговими сервісами.</p>
      <h3>Ціна в Україні</h3>
      <p>В Україні Xiaomi Mi Box S коштує<a href="https://fas.st/yqR4Yd"> </a><a href="https://fas.st/j9gPWk">1 400 – 2 300 гривень</a>, зарежно від ритейлера.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>