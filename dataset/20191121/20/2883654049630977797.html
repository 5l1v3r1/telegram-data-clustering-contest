<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/rolstoel-voor-hond-frans-en-mariska-bauer-na-ruggenmerginfarct/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T20:55:07+00:00"/>
    <meta property="og:title" content="Rolstoel voor hond Frans en Mariska Bauer na ruggenmerginfarct"/>
    <meta property="og:description" content="De hond van Frans en Mariska Bauer loopt sinds drie dagen met een rolstoeltje als gevolg van een ruggenmerginfarct. De zanger geeft op Instagram tekst en uitleg over de aandoening van zijn huisdier Lourdes omdat hij er veel vragen over krijgt na een item op de Belgische televisie waarin de hond te zien was."/>
  </head>
  <body>
    <article>
      <h1>Rolstoel voor hond Frans en Mariska Bauer na ruggenmerginfarct</h1>
      <address><time datetime="2019-11-21T20:55:07+00:00">21 Nov 2019, 20:55</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>De hond van Frans en Mariska Bauer loopt sinds drie dagen met een rolstoeltje als gevolg van een ruggenmerginfarct. De zanger geeft op Instagram tekst en uitleg over de aandoening van zijn huisdier Lourdes omdat hij er veel vragen over krijgt na een item op de Belgische televisie waarin de hond te zien was.</p>
      <p>“Lourdes heeft sinds drie dagen een rolstoeltje omdat ze afgelopen zomer een ruggenmerginfarct heeft gehad, waardoor ze aan beide pootjes verlamd was. Nu na maanden elke week fysio doet het rechterpootje het weer maar het linker duidelijk minder”, legt Frans uit bij een video van zijn blonde minipomeriaan.</p>
      <p>“Door maanden haar spieren niet te hebben gebruikt is er spierslapte ontstaan en we hopen nu met haar rolstoeltje dat ze weer haar spieren gaat opbouwen en misschien weer zelfstandig kan gaan lopen”, vervolgt Frans. “Ze heeft antislipsokjes aan zodat ze goed grip heeft en dat ze haar pootjes niet kan openhalen. We moeten veel oefenen en het rolstoelgebruik opbouwen. Ondertussen kan ze al aardig overweg met haar hondenrolstoeltje en ze is erg blij mee.”</p>
      <p>BuzzE</p>
    </article>
  </body>
</html>