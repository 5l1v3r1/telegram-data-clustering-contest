<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/nije-gotovo-partizan-ima-novu-ponudu-za-pavlovica-jos-primamljiviju-393384.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T20:19:00+00:00"/>
    <meta property="og:title" content="Nije gotovo, Partizan ima novu ponudu za Pavlovića, još primamljiviju!"/>
    <meta property="og:description" content="Nove informacije, defanzivac &quot;crno-belih&quot; bi na kraju ipak mogao u Italiju!"/>
  </head>
  <body>
    <article>
      <h1>Nije gotovo, Partizan ima novu ponudu za Pavlovića, još primamljiviju!</h1>
      <h2>Nove informacije, defanzivac "crno-belih" bi na kraju ipak mogao u Italiju!</h2>
      <address><time datetime="2019-11-21T20:19:00+00:00">21 Nov 2019, 20:19</time> by <a rel="author">Nikola Miloradović</a></address>
      <p>Preneli smo danas, Strahinja Pavlović je prošao medicinske preglede u Monaku, a klub iz Lige 1 se sa Partizanom dogovorio i oko obeštećenja.<br/><br/>Naime, "crno-belima" bi na ime transfera trebalo da pripadne 10 miliona evra, uz još potencijalna tri na ime bonusa, više <anchor name=""/><a href="https://www.sportske.net/vest/domaci-fudbal/gotovo-pavlovic-je-monakov-ovo-su-cifre-393325.htmlhttps://www.telegraf.rs/sport/fudbal/3124478-saznajemo-delegacija-rome-u-beogradu-petraki-dosao-po-strahinju-pavlovica">OVDE</a>.<br/><br/>Sada srpski "<anchor name=""/><a href="https://www.sportske.net/vest/domaci-fudbal/gotovo-pavlovic-je-monakov-ovo-su-cifre-393325.htmlhttps://www.telegraf.rs/sport/fudbal/3124478-saznajemo-delegacija-rome-u-beogradu-petraki-dosao-po-strahinju-pavlovicahttps://www.telegraf.rs/sport/fudbal/3124478-saznajemo-delegacija-rome-u-beogradu-petraki-dosao-po-strahinju-pavlovica">Telegraf</a>" prenosi nove informacije, naime, još jedna klub se ozbiljno uključio u trku za potpis fudbalera Partizana.<br/><br/>U pitanju je Roma, čiji predstavnici su danas boravili u Beogradu, kako bi se sa upravom kluba iz Humske dogovorili oko transfera.<br/><br/>U srpsku prestonicu su između ostalih stigli i sportski direktor "Vučice" Đanluka Petraki, kao i uticajni fudbalski agent Paolo Bursao, jedan od najjačih ljudi u svojoj sferi na Apeninima.<br/><br/>"Vučica" je navodno spremna da ponudi i veći novac "crno-belima", a ključ bi mogao da bude Umar Sadik, kojeg je klub iz Rima letos pozajmio Partizanu.<br/><br/>Nigerijac se dobro pokazao u crno-belom, bilo je priče da je Partizan spreman da ga otkupi za dogovorenih 1,7 miliona evra, ali bi Roma mogla da ga uključi u transfer i tako pobedu konkurenciju u borbi za Pavlovićev potpis.<br/><br/>Samom sastanku prisustvovao je i Savo Milošević, pa se čini da bi moglo da dođe do velikog preokreta u čitavoj priči.<br/><br/>Podsetimo da je Pavlović letos bio na pragu Lacija, ali za sumu od oko pet miliona evra, transfer je na kraju propao, a sada bi talentovani štoper karijeru mogao da nastavi u komšiluku.<br/><br/>Videćemo da li će poseta predstavnika Rome naterati Monako da poveća svoju ponudu, u svakom slučaju, čini se da su Partizan i Strahinja Pavlović na slatkim mukama.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/milosevic-istice-pred-partizanom-jako-bitna-nedelja-sta-se-desava-sa-pavlovicem-i-rajkovicem-393371.html"/>
        <a href="https://www.sportske.net/vest/transferi/italijanska-formula-florenci-menja-boje-za-mesec-dana-393359.html"/>
        <a href="https://www.sportske.net/vest/domaci-fudbal/gotovo-pavlovic-je-monakov-ovo-su-cifre-393325.html"/>
        <a href="https://www.sportske.net/vest/medjunarodni-fudbal/italija-drhti-evo-ko-ce-biti-novi-vlasnik-rome-393324.html"/>
        <a href="https://www.sportske.net/vest/medjunarodni-fudbal/junajted-i-roma-u-pregovorima-da-li-samo-oko-stopera-393291.html"/>
      </related>
    </article>
  </body>
</html>