<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/tudomany/2019/11/21/a-klimaveszhelyzet-az-ev-szava"/>
    <meta property="og:site_name" content="infostart"/>
    <meta property="article:published_time" content="2019-11-21T20:25:00+00:00"/>
    <meta property="og:title" content="A klímavészhelyzet az év szava"/>
    <meta property="og:description" content="A klímavészhelyzet az év szava az Oxford Angol Szótár szerkesztői szerint. A kifejezés több, ugyancsak az éghajlatváltozással kapcsolatos szót - klímaválság, klímaszorongás, repülési szégyen - előzött meg, használatának gyakorisága 12 hónap alatt megszázszorozódott."/>
  </head>
  <body>
    <article>
      <h1>A klímavészhelyzet az év szava</h1>
      <address><time datetime="2019-11-21T20:25:00+00:00">21 Nov 2019, 20:25</time> by <a rel="author">Infostart / MTI</a></address>
      <h3>A klímavészhelyzet az év szava az Oxford Angol Szótár szerkesztői szerint. A kifejezés több, ugyancsak az éghajlatváltozással kapcsolatos szót - klímaválság, klímaszorongás, repülési szégyen - előzött meg, használatának gyakorisága 12 hónap alatt megszázszorozódott.</h3>
      <p>A szerkesztők magyarázata szerint a klímavészhelyzet (climate emergency) "olyan helyzet, amelyben sürgős cselekvés szükséges, hogy csökkentsük vagy megállítsuk a klímaváltozást és elkerüljük az abból következő, potenciálisan visszafordíthatatlan károkat".</p>
      <blockquote>A kifejezést azért választották, mert "tükrözi 2019 erkölcsiségét, hangulatát vagy aggodalmait", valamint kulturális jelentősége hosszú távú lehet a szerkesztők szerint.</blockquote>
      <p>A szótárkészítők nyelvi adatbázisa (Oxford Corpus) azt mutatja, hogy a klímavészhelyzet "viszonylagos ismeretlenségből" vált az év egyik legkiemelkedőbb és legvitatottabb szavává.</p>
      <p>A szerkesztők szűkített listáját az éghajlattal és környezettel kapcsolatos kifejezések - köztük a kihalás, a nettó zéró és a növényi alapú - uralták.</p>
      <p>Az Oxford riválisa, a Collins Szótár korábban a klímasztrájkot nyilvánította az év szavának, mivel szerkesztőik a kifejezés használatának százszoros növekedését figyelték meg 2019-ben.</p>
    </article>
  </body>
</html>