<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/kriti-allileggyoi-stis-katalipseis-ktirion-katelavan-to-deltio-tis-neas-tileorasis-vinteo/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-21T20:55:51+00:00"/>
    <meta property="og:title" content="Κρήτη: Αλληλέγγυοι στις καταλήψεις κτιρίων «κατέλαβαν» το δελτίο της Νέας Τηλεόρασης (ΒΙΝΤΕΟ)"/>
    <meta property="og:description" content="Το βράδυ της Πέμπτης αλληλέγγυοι στις καταλήψεις κτιρίων κατέλαβαν συμβολικά την Νέα Τηλεόραση. Το βράδυ της Πέμπτης αλληλέγγυοι στις"/>
  </head>
  <body>
    <article>
      <h1>Κρήτη: Αλληλέγγυοι στις καταλήψεις κτιρίων «κατέλαβαν» το δελτίο της Νέας Τηλεόρασης (ΒΙΝΤΕΟ)</h1>
      <address>
        <time datetime="2019-11-21T20:55:51+00:00">21 Nov 2019, 20:55</time>
      </address>
      <p>Όπως θα δείτε και στο βίντεο, κατά τη διάρκεια της κατάληψης στο στούντιο, μεταδόθηκε βίντεο με πολιτικό μήνυμα για την <b>πρόσφατη προειδοποίηση</b> του Υπουργείου Προστασίας του Πολίτη για να εκκενωθούν τα δημόσια κτίρια που τελούν υπό κατάληψη εντός 15 ημερών.</p>
      <p>Το <b>μήνυμα</b> περιελάμβανε το παρακάτω κείμενο το οποίο κατέληγε με την προειδοποίηση «ραντεβού στους δρόμους».</p>
      <p>«Καλούνται όσοι εκμεταλλεύονται εργασία να αυξήσουν τους μισθούς κατά 200%, μειώνοντας αναλόγως τα ωράρια ή να προχωρήσουν στη συλλογική ιδιοκτησία των μέσων παραγωγής που κατέχουν κλέβοντας τον ανθρώπινο μόχθο.</p>
      <p>Καλούνται επίσης να παραιτηθούν άμεσα από κάθε πολιτική ιδιότητα όσοι παρανόμως παραβιάζουν τις διεθνείς συνθήκες προστασίας των προσφύγων δολοφονώντας τους, φυλακίζοντας και απαγάγοντας ακόμα και παιδιά για να τα κλείσουν σε απάνθρωπα κλειστά κέντρα κράτησης χωρίς πρόσβαση στην υγεία και την παιδεία.</p>
      <p>Καλούνται όσοι <b>απελαύνουν πρόσφυγες</b> να εγκαταλείψουν τη χώρα και να παραδώσουν τις αρμοδιότητες για την προστασία των προσφυγικών ζωών στα διεθνή κινήματα αλληλεγγύης.</p>
      <p>Η προθεσμία για την υλοποίηση των εντολών είναι 15 ημέρες από την δημοσίευση της παρούσης στον τύπο. Αλλιώς δεν θα τα πάμε καλά… γλυκά το λέμε.</p>
      <p>Ραντεβού στους δρόμους.</p>
      <p>Συνέλευση Αλληλεγγύης σε Καταλήψεις και Πρόσφυγες</p>
      <p>ΤΟΠΟΣ: ΚΑΤΑΛΗΨΗ ROSA NERA, ΛΟΦΟΣ ΚΑΣΤΕΛΛΙ, ΧΑΝΙΑ».</p>
      <p>Επίσης το βίντεο είχε και εικόνες από το υπό κατάληψη κτίριο της «5ης Μεραρχίας» στην παλιά πόλη, αφίσες και προκηρύξεις καθώς και ενημέρωση για το ιστορικό της καταλήψεις και για τις εκδηλώσεις που πραγματοποιούνται εκεί.</p>
      <p>Αμέσως μετά συνεχίστηκε η ροή του δελτίου ειδήσεων.</p>
      <figure>
        <iframe src="https://www.youtube.com/embed/uxEw7xobaW8" width="640" height="360" data-service="Youtube" scrolling="no"/>
      </figure>
    </article>
  </body>
</html>