<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549048.html/%D8%A8%D8%A7%D8%B2%DB%8C%DA%A9%D9%86%D8%A7%D9%86-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B4%D8%A7%D8%B1%DA%98-%D9%85%D8%A7%D9%84%DB%8C-%D8%B4%D8%AF%D9%86%D8%AF-%D9%82%D9%88%D9%84-%D8%A7%D9%86%D8%B5%D8%A7%D8%B1%DB%8C-%D9%81%D8%B1%D8%AF-%D8%A8%D9%87-%D8%B3%D8%B1%D8%AE-%D9%BE%D9%88%D8%B4%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T20:09:00+00:00"/>
    <meta property="og:title" content="بازیکنان پرسپولیس شارژ مالی شدند/قول انصاری‌فرد به سرخ‌پوشان"/>
    <meta property="og:description" content="پیش از بازی پرسپولیس و نفت مسجدسلیمان بخشی از مطالبات اعضای تیم پرسپولیس به حساب آنها واریز شد."/>
  </head>
  <body>
    <article>
      <h1>بازیکنان پرسپولیس شارژ مالی شدند/قول انصاری‌فرد به سرخ‌پوشان</h1>
      <address>
        <time datetime="2019-11-21T20:09:00+00:00">21 Nov 2019, 20:09</time>
      </address>
      <p>پیش از بازی پرسپولیس و نفت مسجدسلیمان بخشی از مطالبات اعضای تیم پرسپولیس به حساب آنها واریز شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛در آستانه بازی فردای تیم‌های پرسپولیس و نفت مسجدسلیمان از سوی باشگاه پرسپولیس به حساب بازیکنان این تیم پول واریز شد.</p>
      <p>با 10 درصدی که امروز به حساب بازیکنان پرسپولیس واریز شد دریافتی سرخ‌پوشان به 22 درصد رسید و این در حالی است که محمدحسن انصاری‌فرد مدیرعامل این باشگاه به بازیکنان قول داده که طی یک هفته یا 10 روز آینده دریافتی آنها به 30درصد برسد.</p>
      <p>با این شرایط بازیکنان پرسپولیس با روحیه بهتری به مصاف نفت مسجدسلیمان خواهد رفت. </p>
      <p>به گزارش فارس، این در حالی است که بخشی از مطالبات این فصل باشگاه پرسپولیس توسط مدیرعامل سابق هزینه شده است و اگر انصاری‌فرد بتواند بخشی دیگری از مطالبات را تا هفته آینده به حساب بازیکنان واریز کند شرایط این باشگاه عادی خواهد شد.</p>
      <p>این در حالی است که بازیکنان پرسپولیس از فصل گذشته حدود 10 الی 35درصد طلب دارند و مدیرعامل باشگاه در تلاش است این پول را به حساب سرخ‌پوشان واریز کند.</p>
      <p>گفتنی است، بلیت‌فروشی بازی پرسپولیس و نفت مسجدسلیمان تا دقیقه 75 بازی فردا فروخته می‌شود.</p>
      <p>انتهای پیام/</p>
      <p> </p>
    </article>
  </body>
</html>