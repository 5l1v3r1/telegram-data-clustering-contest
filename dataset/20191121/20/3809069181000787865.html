<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1417207/nte-paoyl-inter-40-ekat-eyro-thelei-i-oyntineze"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T20:06:00+00:00"/>
    <meta property="og:title" content="Ντε Πάουλ - Ιντερ: 40 εκατ. ευρώ θέλει η Ουντινέζε"/>
    <meta property="og:description" content="Ο Αντόνιο Κόντε θέλει παίκτη για το κέντρο, οι Νερατζούρι στοχεύουν στον Ροδρίγο Ντε Πάουλ και η Ουντινέζε περιμένει να πάρει καλά λεφτά."/>
  </head>
  <body>
    <article>
      <h1>Ντε Πάουλ - Ιντερ: 40 εκατ. ευρώ θέλει η Ουντινέζε</h1>
      <h2>Ο Αντόνιο Κόντε θέλει παίκτη για το κέντρο, οι Νερατζούρι στοχεύουν στον Ροδρίγο Ντε Πάουλ και η Ουντινέζε περιμένει να πάρει καλά λεφτά.</h2>
      <address><time datetime="2019-11-21T20:06:00+00:00">21 Nov 2019, 20:06</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η Ιντερ θα κινηθεί σίγουρα για την απόκτηση ενός χαφ τον Ιανουάριο και το όνομα που προέρχεται στο προσκήνιο είναι αυτό του Ντε Πάουλ. Αυτό αναφέρει σε ρεπορτάζ του το Sky Italia, κάνοντας λόγο για επαφές των Μιλανέζων με τον μάνατζερ του παίκτη και για έντονη επιθυμία του Αργεντίνου να γίνει η μεταγραφή. Για να συμβεί αυτό, όμως, θα πρέπει να ικανοποιηθεί η Ουντινέζε, η οποία δε θα είναι εύκολη στις διαπραγματεύσεις. Η ομάδα του Φρίουλι ζητούσε 35 εκατ. ευρώ το καλοκαίρι από όποιον ρωτούσε για τον Ντε Πάουλ και οι απαιτήσεις της παραμένουν εκεί ή είναι και λίγο πιο υψηλές (40 εκατ. ευρώ). Μένει να φανεί αν η Ιντερ πιστεύει τόσο πολύ στον Αργεντίνο ώστε να δώσει ο Μπέπε Μαρότα το συγκεκριμένο ποσό στην Ουντινέζε.</p>
      <p>Φωτογραφίες: Getty Images / Ideal Image.</p>
    </article>
  </body>
</html>