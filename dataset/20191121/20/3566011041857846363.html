<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549061.html/%D8%A7%DB%8C%D8%B1%D9%86%D8%A7--%D9%85%D8%AC%D9%84%D8%B3-%D8%AE%D8%A8%D8%B1%DA%AF%D8%A7%D9%86-%D9%85%D8%B3%D8%AF%D9%88%D8%AF-%D8%B4%D8%AF%D9%86-%D8%B4%D8%A8%DA%A9%D9%87-%D9%87%D8%A7%DB%8C-%D8%A7%D8%AC%D8%AA%D9%85%D8%A7%D8%B9%DB%8C-%D8%B1%D8%A7-%D8%AA%D8%B5%D9%88%DB%8C%D8%A8-%DA%A9%D8%B1%D8%AF%D9%87---%D9%85%D8%AC%D9%84%D8%B3-%D8%AE%D8%A8%D8%B1%DA%AF%D8%A7%D9%86--%D9%87%D8%B1-%D9%85%D8%AC%D9%84%D8%B3%DB%8C-%DA%A9%D9%87-%D9%82%D8%A7%D9%86%D9%88%D9%86-%DA%AF%D8%B0%D8%A7%D8%B1-%D9%86%DB%8C%D8%B3%D8%AA-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T20:46:00+00:00"/>
    <meta property="og:title" content="ایرنا: مجلس خبرگان مسدود شدن شبکه های اجتماعی را تصویب کرده!/ مجلس خبرگان: هر مجلسی که قانون گذار نیست!"/>
    <meta property="og:description" content="سوپر گاف این رسانه ها نسبت دادن تصویب مسدود شدن شبکه های اجتماعی به مجلس خبرگان توسط خبرگزاری دولت است."/>
  </head>
  <body>
    <article>
      <h1>ایرنا: مجلس خبرگان مسدود شدن شبکه های اجتماعی را تصویب کرده!/ مجلس خبرگان: هر مجلسی که قانون گذار نیست!</h1>
      <h2>سوپر گاف خبرگزاری دولت برای فرار از مسئولیت قطع اینترنت؛</h2>
      <address>
        <time datetime="2019-11-21T20:46:00+00:00">21 Nov 2019, 20:46</time>
      </address>
      <p>سوپر گاف این رسانه ها نسبت دادن تصویب مسدود شدن شبکه های اجتماعی به مجلس خبرگان توسط خبرگزاری دولت است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> بعد از تصمیم دولت برای محدودیت در ارتباطات اینترنتی و اجرای آن توسط وزارت ارتباطات در پی بروز شرایط خاص در کشور، برخی رسانه های وابسته به دولت با گافهایی مانند درج ۱۸ خبر در صفحه نخست خود در رابطه با این موضوع، دستپاچگی خود برای فراری دادن دولت از مسئولیت قطع اینترنت را نشان دادند.<br/><br/>سوپر گاف این رسانه ها نسبت دادن تصویب مسدود شدن شبکه های اجتماعی به مجلس خبرگان توسط خبرگزاری دولت است.</p>
      <figure>
        <img src="http://newsroom.dana.ir/content/upload/8cdf7b95-3c93-4bc0-8b63-0b845d1c92d1.jpg"/>
      </figure>
      <p>در حالی که ایرنا به نقل از حجت الاسلام سید احمد خاتمی نوشته: «کمیسیون سیاسی مجلس خبرگان قانون انسداد شبکه های اجتماعی خارجی را تصویب کرده» آیت الله خاتمی به این خبر واکنش جالبی نشان داد!<br/><br/>سید احمد خاتمی نماینده مردم کرمان در مجلس خبرگان رهبری گفت: سواد سیاسی و اشراف به وظایف قانونی یکی از ضروریات رسانه داری است البته اگر این اشتباه سهوا اتفاق افتاده باشد.<br/><br/>وی با اشاره به اینکه هر جایی که نامش مجلس باشد که قانون تصویب نمی کند، گفت: من به این خبرگزاری موضع و توصیه کمیسیون سیاسی مجلس خبرگان را گفتم ولی خبر با عنوان «تصویب قانون» درج شده که آنقدر غلط بودن آن روشن است که نیاز به تکذیب یا توضیح ندارد.<br/><br/>آیت الله خاتمی با اشاره به اینکه اساسا مجلس خبرگان اختیار و وظیفه ای برای قانون گذاری در این زمینه ندارد ادامه داد: ان شالله فردا در خطبه های نماز جمعه تهران موضع خودم را در این رابطه اعلام می کنم.</p>
      <p>انتهای پیام/</p>
    </article>
  </body>
</html>