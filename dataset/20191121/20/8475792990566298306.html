<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/blekinge/trafikolycka-pa-e22-vagen-avstangd-2"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T20:30:26+00:00"/>
    <meta property="og:title" content="Trafikolycka på E22 – minibuss hamnade i diket"/>
    <meta property="og:description" content="En trafikolycka med en lättare buss inträffade på E22 vid Mörrum på torsdagskvällen. Föraren ska enligt polisen vara vaken och talbar."/>
  </head>
  <body>
    <article>
      <h1>Trafikolycka på E22 – minibuss hamnade i diket</h1>
      <address><time datetime="2019-11-21T20:30:26+00:00">21 Nov 2019, 20:30</time> by <a rel="author">Stina Sandström</a></address>
      <p>
        <b>En trafikolycka med en lättare buss inträffade på E22 vid Mörrum på torsdagskvällen. Föraren ska enligt polisen vara vaken och talbar.</b>
      </p>
      <p>Vid halv tio-tiden på torsdagskvällen fick SOS larm om en trafikolycka på E22 mellan trafikplats Mörrum och trafikplats Karlshamn i riktning mot Kalmar.</p>
      <p>– Det ska vara ett fordon i diket. Föraren ska vara vaken och talbar, säger Patric Fors vid polisens ledningscentral.</p>
      <p>Enligt initiala uppgifter till SOS det ska handla om en smitningsolycka men det är något som inte polisen inledningsvis vill uttala sig om.</p>
      <p>– Det kan vara att vissa omständigheter gör att det blir en brottsmisstanken men jag vill inte uttala mig förrän vi vet mer, säger Patric Fors på polisens ledningscentral.</p>
      <p>Vägen stängdes inledningsvis av men det ska nu vara öppet igen. Däremot är det enligt Trafikverket begränsad framkomlighet på platsen.</p>
    </article>
  </body>
</html>