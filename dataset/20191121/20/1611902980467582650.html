<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/budzet-gdanska-z-najwyzszym-od-5-lat-deficytem-dulkiewicz-jest-jednak-zadowolona-i-chce-zadluzac-miasto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T20:26:25+00:00"/>
    <meta property="og:title" content="Budżet Gdańska z najwyższym od 5 lat deficytem. Dulkiewicz jest jednak zadowolona i chce zadłużać miasto"/>
    <meta property="og:description" content="Gdańsk zaprezentował założenia budżetu na przyszły rok. Wynika z niego, że planowany jest deficyt na kwotę 490 milionów złotych, czyli najwyższy od pięciu lat. Prezydent Aleksandra Dulkiewicz twierdzi jednak, że finanse miasta są na zadowalającym poziomie. I snuje wizje o dalszym zadłużaniu."/>
  </head>
  <body>
    <article>
      <h1>Budżet Gdańska z najwyższym od 5 lat deficytem. Dulkiewicz jest jednak zadowolona i chce zadłużać miasto</h1>
      <address><time datetime="2019-11-21T20:26:25+00:00">21 Nov 2019, 20:26</time> by <a rel="author" href="https://nczas.com/author/km/" target="_blank">KM</a></address>
      <p>
        <b>Gdańsk zaprezentował założenia budżetu na przyszły rok. Wynika z niego, że planowany jest deficyt na kwotę 490 milionów złotych, czyli najwyższy od pięciu lat. Prezydent Aleksandra Dulkiewicz twierdzi jednak, że finanse miasta są na zadowalającym poziomie. I snuje wizje o dalszym zadłużaniu.</b>
      </p>
      <p>W zaplanowanym na 2020 rok budżecie Gdańska dochody mają wynosić 3,8 mld zł, zaś wydatki 4,3 mld zł. Deficyt wyniesie dokładnie 490,7 mln zł. Dla porównania, rok 2019 zamknie się z deficytem na poziomie 317,4 mln zł.</p>
      <p>Najwyższa od pięciu lat „dziura” powstanie pomimo niektórych podwyżek dla mieszkańców. Wzrosną choćby ceny biletów na komunikację miejską czy opłata za wywóz śmieci.</p>
      <p>Prezydent Dulkiewicz za taki stan rzeczy pośrednio wini obóz rządzący. Jak wskazywała na konferencji prasowej, powiększający się deficyt spowodowany jest m.in. mniejszymi wpływami z PIT-u.</p>
      <p>– <i>Jego przyczyny to głównie rosnące wydatki dotyczące edukacji, ubytek w dochodach z PIT w związku z ulgami wprowadzonymi przez rząd, rosnące wydatki na komunikację miejską i rosnące wydatki inwestycyjne</i> – wymieniała.</p>
      <p>Może po prostu należałoby obciąć wydatki? Naprawdę ciężko doszukać się logiki choćby w tym, że Zakład Utylizacyjny w Szadółkach i inne spółki miejskie mają lożę VIP na stadionie, za którą płacą oczywiście mieszkańcy (więcej o całym procederze pisaliśmy w <a href="https://nczas.com/2019/11/07/spolki-miejskie-finansuja-stadion-w-gdansku-publiczne-pieniadze-pompowane-w-utrzymanie-drogiego-obiektu/"><b>TYM</b></a> miejscu). Oczywiście, to ledwie kropla w blisko pół miliardowym deficycie, ale od czegoś trzeba zacząć.</p>
      <p>W 2020 roku zwiększy się również dług Gdańska. W stosunku do dochodów miasta ma on wynieść 40 proc. T wzrost o 11 pp. wobec roku bieżącego.</p>
      <p>– <i>Warto dodać, że w tym roku nasz wskaźnik spłaty zobowiązań to 3,12 proc., a w przyszłym roku wyniesie 3,5 proc. Z kolei maksymalny dopuszczalny poziom to 15 proc. To oznacza, że sytuacja budżetowa jest dobra, bo sprawnie spłacamy zadłużenie i możemy wciąż się zadłużać</i> – wskazywała Dulkiewicz.</p>
      <p>Źródło: trojmiasto.pl/NCzas.com</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/to-zatrzesie-naszymi-relacjami-z-usa-ustawa-447-just-wraca-jest-gotowy-miazdzacy-dla-polski-raport-krzysztof-bosak-ostrzega/"/>
        <a href="https://nczas.com/2019/11/21/dostaniesz-odszkodowanie-z-polisy-ubezpieczeniowej-ac-zaplacisz-podatek-kuriozalny-wyrok-sadu/"/>
        <a href="https://nczas.com/2019/11/21/polska-mysl-inzynieryjna-budowlany-absurd-za-publiczne-pieniadze-skatepark-wylozono-kostka-brukowa-foto/"/>
        <a href="https://nczas.com/2019/11/21/hit-internetu-kapral-braun-premier-jestem-ciut-glupszy-niz-sadzicie-video/"/>
        <a href="https://nczas.com/2019/11/21/poslowie-sluchali-grzegorza-brauna-z-otwartymi-ustami-opowiedzial-im-ciekawa-historie-video/"/>
        <a href="https://nczas.com/2019/11/21/slawomir-nitras-o-kontrkandydacie-malgorzaty-kidawy-blonskiej-konkurent-zgloszony-w-ostatniej-chwili/"/>
        <a href="https://nczas.com/2019/11/21/polska-stala-sie-kolonia-usa-amerykanscy-kongresmeni-do-polakow-chronimy-was-wiec-nam-za-to-placcie/"/>
        <a href="https://nczas.com/2019/11/21/zakonnicy-walcza-z-ksiedzem-przed-swieckim-sadem-domagaja-sie-eksmisji-konserwatywnego-kaplana-z-klasztoru/"/>
        <a href="https://nczas.com/2019/11/21/na-cmentarzu-w-bochni-pochowano-szczatki-mikolaja-mazura-partyzanta-zolnierza-powojennego-podziemia-niepodleglosciowego/"/>
      </related>
    </article>
  </body>
</html>