<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260184/i-oykrania-katigorei-ti-rosia-pos-eklepse-tis-toyaletes-apo-ploia-poy-epestrepse"/>
    <meta property="og:site_name" content="LiFO"/>
    <meta property="article:published_time" content="2019-11-21T20:47:00+00:00"/>
    <meta property="og:title" content="Η Ουκρανία κατηγορεί τη Ρωσία πως έκλεψε τις τουαλέτες από πλοία που επέστρεψε"/>
    <meta property="og:description" content="Το Κίεβο κατηγόρησε τη Μόσχα πως της επέστρεψε τρία ουκρανικά πλοία χωρίς τουαλέτες, λάμπες και πρίζες"/>
  </head>
  <body>
    <article>
      <h1>Η Ουκρανία κατηγορεί τη Ρωσία πως έκλεψε τις τουαλέτες από πλοία που επέστρεψε</h1>
      <h2>Το Κίεβο κατηγόρησε τη Μόσχα πως της επέστρεψε τρία ουκρανικά πλοία χωρίς τουαλέτες, λάμπες και πρίζες</h2>
      <address><time datetime="2019-11-21T20:47:00+00:00">21 Nov 2019, 20:47</time> by <a rel="author">NEWSROOM</a></address>
      <p>
        <b>Η <a href="https://www.lifo.gr/tags/%CE%A1%CF%89%CF%83%CE%AF%CE%B1">Ρωσία</a> διέψευσε κατηγορηματικά ότι έκλεψε τις τουαλέτες από τρία ουκρανικά πλοία τα οποία επέστρεψε αυτήν την εβδομάδα στην <a href="https://www.lifo.gr/tags/%CE%9F%CF%85%CE%BA%CF%81%CE%B1%CE%BD%CE%AF%CE%B1">Ουκρανία</a>, αφού τα είχε κατασχέσει για περίπου έναν χρόνο.</b>
      </p>
      <p>Η Ομοσπονδιακή Υπηρεσία Ασφαλείας (FSB, διάδοχος της σοβιετικής KGB), άφησε να εννοηθεί ότι η κλοπή ίσως έγινε αφού τα πλοία πέρασαν στα χέρια των Ουκρανών.</p>
      <p>Αν οι Ουκρανοί «κατάφεραν να οδηγήσουν τον εξοπλισμό των τουαλετών σε μη ικανοποιητικό επίπεδο, τότε είναι δικό τους πρόβλημα», ανέφερε η FSB σε μια ανακοίνωση, σύμφωνα με το πρακτορείο Interfax.</p>
      <p>Η FSB έδωσε στη δημοσιότητα ένα βίντεο που υποτίθεται ότι δείχνει την παράδοση των τριών πλοίων στις ουκρανικές αρχές.</p>
      <p>Στις εικόνες αυτές, ένα λουτρό και άλλες εγκαταστάσεις φαίνονται σε καλή κατάσταση.</p>
      <figure>
        <iframe data-src="https://twitter.com/sashakots/status/1197440235438780422?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η Ρωσία επέστρεψε τα πλοία σε ένδειξη καλής θέλησης, ενόψει της επίσκεψης στην Ουκρανία του υπουργού Εξωτερικών της Γερμανίας Χάικο Μάας.</p>
      <p>Την Τετάρτη, το Κίεβο κατήγγειλε ότι από τα πλοία έλειπαν οι τουαλέτες, οι λάμπες και οι πρίζες.</p>
      <p>Με πληροφορίες από ΑΠΕ-ΜΠΕ, DPA</p>
    </article>
  </body>
</html>