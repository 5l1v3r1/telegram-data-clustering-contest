<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/tribunlerini-ypg-bayraklariyla-donatan-takim-turk-futbolcuyla-ilgili-kararini-verdi-21111933.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T20:33:00+00:00"/>
    <meta property="og:title" content="Tribünlerini YPG bayraklarıyla donatan takım Türk futbolcuyla ilgili kararını verdi"/>
    <meta property="og:description" content="Barış Pınarı Harekatı'na destek verdiği paylaşımdan sonra Almanya İkinci Futbol Ligi ekibi St. Pauli'de kadro dışı bırakılan Enver Cenk Şahin'in, takımdaki sözleşmesi feshedildi..."/>
  </head>
  <body>
    <article>
      <h1>Tribünlerini YPG bayraklarıyla donatan takım Türk futbolcuyla ilgili kararını verdi</h1>
      <h2>Barış Pınarı Harekatı'na destek verdiği paylaşımdan sonra Almanya İkinci Futbol Ligi ekibi St. Pauli'de kadro dışı bırakılan Enver Cenk Şahin'in, takımdaki sözleşmesi feshedildi...</h2>
      <address>
        <time datetime="2019-11-21T20:33:00+00:00">21 Nov 2019, 20:33</time>
      </address>
      <p>Barış Pınarı Harekatı'na destek verdiği paylaşımdan sonra Almanya İkinci Futbol Ligi ekibi St. Pauli'de kadro dışı bırakılan Enver Cenk Şahin'in, takımdaki sözleşmesi feshedildi.</p>
      <p>Geçen St. Pauli'de binlerce taraftar maça YPG bayraklarıyla gelirken, pankartlarda YPG’yi savunan ifadelere yer verilmişti. Fotoğrafların ortaya çıkmasının ardından UEFA’nın soruşturma başlatıp başlatmayacağı merak konusu olmuştu.</p>
      <p>Alman kulübünden yapılan açıklamaya göre ise 25 yaşındaki oyuncu Enver Cenk Şahin'in 30 Haziran 2021'e kadar geçerli sözleşmesinin feshi için anlaşma sağlandı. Anlaşmanın detaylarıyla ilgili açıklama yapılmaması kararlaştırıldı.</p>
      <p>St. Pauli kulübü yöneticilerinden Andreas Bornemann, iki taraf için de iyi bir karar verildiğini kaydetti.</p>
      <p>Futbolcu Enver Cenk Şahin, Instagram hesabından geçen ay, <b>"Kahraman Mehmetçiğimizin ve ordumuzun yanındayız. Dualarımız sizinle"</b> paylaşımını yaparak, Türkiye’nin güney sınırında oluşturulmaya çalışılan terör koridorunu yok etmek ve bölgeye barış ve huzuru getirmek amacıyla gerçekleştirilen Barış Pınarı Harekatı'na desteğini bildirmişti.</p>
      <p>Bu paylaşımın ardından St. Pauli Kulübünden yapılan açıklamada, Enver Cenk'in antrenmanda yer almayacağı ve maçlarda oynamayacağı belirtilmiş, bu karara da kulübün değerlerine aykırı davranış ve oyuncunun korunması gerekçe gösterilmişti.</p>
      <p>Başka takımda antrenman yapma ve takım aramasına izin verilen futbolcu, Medipol Başakşehir ile idmanlara çıkmaya başlamıştı.</p>
      <p>
        <b>Odatv.com</b>
      </p>
      <figure>
        <a href="https://odatv.com/bakalim-uefa-simdi-ne-yapacak-20101951.html">
          <img src="https://odatv.com/images2/2019_11/2019_11_21/bakalim-uefa-simdi-ne-yapacak-20101951_m2.jpg"/>
        </a>
      </figure>
      <figure>
        <a href="https://odatv.com/cenk-sahinin-kaderi-belli-oldu-14101930.html">
          <img src="https://odatv.com/images2/2019_10/2019_10_20/cenk-sahinin-kaderi-belli-oldu-14101930_m2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>26,148 Bu habere tepkiniz: <br/> </p>
      <p> </p>
    </article>
  </body>
</html>