<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/gospodarka-komunalna/lodz-buduje-i-remontuje-mieszkania,135380.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T20:10:00+00:00"/>
    <meta property="og:title" content="Łódź buduje i remontuje mieszkania"/>
    <meta property="og:description" content="Widzewskie Towarzystwo Budownictwa Społecznego i Łódzka Spółka Infrastrukturalna budują i remontują setki lokali w mieście, włączając się w ten sposób w proces rewitalizacji i program mieszkaniowy Łodzi."/>
  </head>
  <body>
    <article>
      <h1>Łódź buduje i remontuje mieszkania</h1>
      <address><time datetime="2019-11-21T20:10:00+00:00">21 Nov 2019, 20:10</time> by <a rel="author">JS  </a></address>
      <h4>Widzewskie Towarzystwo Budownictwa Społecznego i Łódzka Spółka Infrastrukturalna budują i remontują setki lokali w mieście, włączając się w ten sposób w proces rewitalizacji i program mieszkaniowy Łodzi.</h4>
      <hr/>
      <p>Na konferencji prasowej prezydent Hanna Zdanowska przypomniała raz jeszcze, że bez pomocy z zewnątrz nie uda się przywrócić właściwego stanu łódzkich kamienic i poprawić warunków lokalowych w mieście. Do tego potrzebna będzie specustawa, która pozwoli skierować do Łodzi pomoc rządową, by ratować zasoby mieszkaniowe oraz dziedzictwo kulturowe miasta.</p>
      <p>Procesy rewitalizacji i budownictwa mieszkaniowego wspierają również spółki miejskie: Widzewskie Towarzystwo Budownictwa Społecznego oraz Łódzka Spółka Infrastrukturalna.</p>
      <p>Czytaj też: <a href="https://www.portalsamorzadowy.pl/komunikacja-spoleczna/w-lodzi-sylwester-bez-fajerwerkow,135360.html">W Łodzi sylwester bez fajerwerków</a></p>
      <p>Jak poinformował prezes WTBS Radosław Stępień, spółka posiada w swoich zasobach 1300 mieszkań, administruje wieloma wspólnotami i buduje nadal. Podpisano właśnie umowę na kolejną inwestycję przy ul. Wysokiej 30, gdzie w dobrej lokalizacji śródmiejskiej powstanie kolejnych 49 nowych mieszkań.</p>
      <p>- Chcemy wspierać w miarę możliwości miasto w procesie inwestycyjnym także w zakresie budownictwa mieszkaniowego - podkreślił prezes Łódzkiej Spółki Infrastrukturalnej Tomasz Piotrowski. ŁSI występuje z konkurencyjną na rynku ofertą najmu lokali, m.in. przy ul. Północnej 1/3 (9 mieszkań o pow. 52-74 m kw. o łącznej pow. 564 m kw.)) oraz w dawnych domach familijnych przy ul Ogrodowej 24 (53 mieszkania o łącznej pow. 1328 m kw.), które przeznaczone są głównie dla studentów i młodych ludzi (średnia pow. Lokalu 25 m kw.). Stawki najmu są jednak niższe od komercyjnych na rynku, bo cena wywoławcza zaczyna się od ok. 15 zł/m kw., a średnia cena wynosi finalnie ok. 20 zł za metr, czyli prawie 15 zł taniej niż na wolnym rynku.</p>
    </article>
  </body>
</html>