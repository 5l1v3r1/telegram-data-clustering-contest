<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598514/troxaio-anthoupolis-eixa-agio-eida-oxima-sto-antitheto-revma"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T20:15:00+00:00"/>
    <meta property="og:title" content="Τροχαίο Ανθούπολης: «Είχα άγιο.. είδα όχημα στο αντίθετο ρεύμα..»"/>
    <meta property="og:description" content="Αποκλειστικά στο SigmaLive μίλησε ο οδηγός που ενεπλάκη σε σοβαρό τροχαίο ατύχημα το πρωί της Πέμπτης, στην αερογέφυρα της Ανθούπολης. Ο οδηγός του..."/>
  </head>
  <body>
    <article>
      <h1>Τροχαίο Ανθούπολης: «Είχα άγιο.. είδα όχημα στο αντίθετο ρεύμα..»</h1>
      <address><time datetime="2019-11-21T20:15:00+00:00">21 Nov 2019, 20:15</time> by <a rel="author">Φρόσω Βιολάρη</a></address>
      <p>Αποκλειστικά στο SigmaLive μίλησε ο οδηγός που ενεπλάκη σε <a href="https://www.sigmalive.com/news/local/598426/oxima-katepese-apo-tin-aerogefyra-tis-anthoupolis-fotografies-apo-to-simeio">σοβαρό τροχαίο ατύχημα το πρωί της Πέμπτης, στην αερογέφυρα της Ανθούπολης.</a></p>
      <p>Ο οδηγός του οχήματος που αναποδογυρίστηκε μίλησε στο SigmaLive από το νοσοκομείο όπου νοσηλεύεται και ανέφερε ότι ο λόγος που αναποδογυρίστηκε το όχημά του και γλίτωσε από καθαρή τύχη, όπως εξομολογείται, είναι γιατί προσπάθησε να αποφύγει όχημα το οποίο βρισκόταν στο αντίθετο ρεύμα. "Έίχα άγιο και την γλίτωσα..", είπε χαρακτηριστικά. </p>
      <p>Όπως ισχυρίζεται μάλιστα ο οδηγός, το όχημα που οδηγούσε αντίθετα όχι μόνο δεν αντιλήφθηκε τι έκανε, αλλά εγκατέλειψε την σκηνή. Το όχημα αυτό, όπως αναφέρει στο SigmaLive ο οδηγός, οδηγείτο από ηλικιωμένο πρόσωπο. Στην σκηνή μάλιστα ενεπλάκη και τρίτο όχημα, το οποίο παρά λίγο δεν κτύπησε, αφού και αυτός ο οδηγός προσπάθησε να αποφύγει την σύγκρουση.</p>
      <p>Ο οδηγός νοσηλεύεται σε ιδιωτική κλινική και η κατάσταση της υγείας του κρίνεται ως εκτός κινδύνου.</p>
    </article>
  </body>
</html>