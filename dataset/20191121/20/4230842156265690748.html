<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/zdorove/20191121-u-rajonnij-likarni-ukrayiny-vpershe-provely-transplantatsiyu-nyrky/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T20:49:50+00:00"/>
    <meta property="og:title" content="У районній лікарні України вперше провели трансплантацію нирки"/>
    <meta property="og:description" content="У Ковелі Волинської області було успішно проведено першу трансплантацію нирки."/>
  </head>
  <body>
    <article>
      <h1>У районній лікарні України вперше провели трансплантацію нирки</h1>
      <address>
        <time datetime="2019-11-21T20:49:50+00:00">21 Nov 2019, 20:49</time>
      </address>
      <p>У Ковелі Волинської області було успішно проведено першу трансплантацію нирки.</p>
      <p>У Ковелі 34-річна пацієнтка отримала нирку у ході трансплатації. Це перший випадок пересадки органа від живого донара у районній лікарні.</p>
      <p>У жінки була хронічна хвороба нирок V ступеня. Вона 6 років отримувала сеанси гемодіалізу та три роки перебувала в черзі на трансплантацію нирки у Запоріжжі. Донором став її чоловік, який віддав свою нирку задля порятунку дружини.</p>
      <p>До операції подружжя готували шість місяців. Зараз вони почувають себе добре та вже будують плани на майбутнє.</p>
      <p>
        <b>Читайте: </b>
        <a href="https://fakty.com.ua/ua/ukraine/20191003-u-kyyevi-likarya-zatrymaly-na-habari-v-20-tys-za-peresadku-pechinky/">У Києві лікаря затримали на хабарі в $20 тис. за пересадку печінки</a>
      </p>
      <blockquote>– Створення широких можливостей для трансплантації в Україні  – один із пріоритетів міністерства на найближчий період. Сподіваємося, що найближчим часом вся країна дізнається про нові успіхи наших медиків у сфері трансплантації, – йдеться у повідомленні МОЗ.</blockquote>
      <p>Ковельське міське територіальне медичне об’єднання отримало ліцензію для здійснення трансплантації органів 19 вересня. До сьогодні в Україні було лише п’ять центрів трансплантації, в яких у 2018 та 2019 роках було проведено лише невелику кількість трансплантацій нирок при потребі близько 3 тис. подібних операцій на рік.</p>
      <p>Нагадаємо, що раніше ми писали, чи запрацює <a href="https://fakty.com.ua/ua/videos/bez-aparativ-ta-instruktsij-chy-zapratsyuye-systema-transplantatsiyi-v-ukrayini-z-2020-roku/">система </a><a href="https://fakty.com.ua/ua/videos/bez-aparativ-ta-instruktsij-chy-zapratsyuye-systema-transplantatsiyi-v-ukrayini-z-2020-roku/">трансплантації в Україні</a> з 2020 року.</p>
    </article>
  </body>
</html>