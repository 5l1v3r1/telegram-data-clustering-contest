<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/spekulace-tesla-predstavi-nejen-cybertruck-ale-jeste-dalsi-elektromobil"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-21T20:41:32+00:00"/>
    <meta property="og:title" content="Spekulace: Tesla představí nejen Cybertruck, ale ještě další elektromobil"/>
    <meta property="og:description" content="Už jen pár hodin zbývá do oficiálního představení dlouho očekávaného pickupu Tesla, nazývaného Cybertruck. A dozvídáme se, že by Musk aspol. mohli na pódiu představit ještě další nový elektromobil, o kterém toho zatím mnoho nevíme."/>
  </head>
  <body>
    <article>
      <h1>Spekulace: Tesla představí nejen Cybertruck, ale ještě další elektromobil</h1>
      <address><time datetime="2019-11-21T20:41:32+00:00">21 Nov 2019, 20:41</time> by <a rel="author">Luboš Srb</a></address>
      <p>
        <b>Už jen pár hodin zbývá do oficiálního představení dlouho očekávaného pickupu Tesla, nazývaného Cybertruck. A dozvídáme se, že by Musk aspol. mohli na pódiu představit ještě další nový elektromobil, o kterém toho zatím mnoho nevíme.</b>
      </p>
      <figure>
        <img src="https://elektrickevozy.cz/wp-content/uploads/2019/11/tesla-logo-svetle_obr.png"/>
      </figure>
      <p>TIP: <a href="https://elektrickevozy.cz/clanky/podle-muska-muzeme-cekat-levnejsi-teslu-za-2-3-roky">Podle Muska můžeme čekat ještě levnější Teslu za 2-3 roky</a></p>
      <p>Portfolio plně elektrických vozů značky Tesla začíná být pěkně početné. Původní Roadster, Model S, Model X, Model 3, Model Y, nový Roadster (2020), nebo tahač Tesla Semi. A již za pár hodin se dočkáme celkově osmého modelu, <a href="https://elektrickevozy.cz/clanky/co-vsechno-ocekavame-od-tesla-cybertrucku">pickupu nazývaného Cybertruck</a>, který má konkurovat již odhalenému Rivianu R1T nebo plánovanému Fordu F-150. (<i>Update 21.11. ve 21:55: Tesla před malou chvílí zveřejnila nový teaser na chystaný pickup, který má být jejím nejlepším elektromobilem.</i>)</p>
      <figure>
        <iframe data-src="https://twitter.com/Tesla/status/1197612306705707013?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Před pár okamžiky se k nám ze zahraničí dostala spekulace s tím, že by Musk mohl poodhalit i další chystaný model. Protože je to přeci skvělá příležitost k tomu ukázat světu, co dalšího chystá. Tesle je například vytýkáno, že její elektromobily jsou i po příchodu Modelu 3 stále poměrně drahé a nedostanou se tak mezi více lidí. A s tím by mohl pomoct právě příští model, o kterém se již letos šéf Tesly zmínil, ovšem s tím, že by mohl dorazit až tak za 2-3 roky. Není tedy nyní ideální možnost pro vypuštění prvních informací? I v případě jiných modelů se to tak stalo.</p>
      <p>Zatím opravdu neznáme žádné podrobnější informace. Dle spekulací by se mohlo jednat o Model 2 nebo Model C, ačkoliv oba názvy nezní zrovna věrohodně. Šlo by konečně o opravdu cenově dostupnější elektromobil, který by vycházel na méně než 30 tisíc dolarů, v přepočtu méně než 700 tisíc korun. A měl by ořezanou výbavu, menší výkon, či nižší dojezd.</p>
      <p>Uvidíme, zatím této spekulaci nedáváme příliš naději, na druhou stranu člověk nikdy dopředu neví. Zvláště pak u Elona Muska.. Každopádně akce začíná již zítra brzy ráno – v pátek v 5:00 našeho času. Veškeré informace přineseme vzápětí na Elektrickevozy.cz. Přímý přenos <a href="https://www.youtube.com/user/TeslaMotors/videos">můžete sledovat na YouTube</a>.</p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/tesla-cybertruck-je-prvni-mimozemsky-elektromobil-jezdit-bude-i-na-marsu">Tesla Cybertruck je první mimozemský elektromobil. Jezdit bude i na Marsu</a>
        </li>
        <li>
          <a href="https://elektrickevozy.cz/clanky/sledujte-online-tesla-dnes-predstavi-novy-model-y">Sledujte online: Tesla zítra představí nový Model Y</a>
        </li>
        <li>
          <a href="https://elektrickevozy.cz/clanky/novy-cybertruck-od-tesly-uz-lze-predobjednat-i-v-cr-zname-ceny">Nový Cybertruck od Tesly už lze předobjednat i v ČR. Známe ceny</a>
        </li>
      </ol>
    </article>
  </body>
</html>