<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/rekl-ze-chce-zvykacky-potom-prodavacku-uderil-do-obliceje-20191121.html"/>
    <meta property="og:site_name" content="Deník.cz"/>
    <meta property="article:published_time" content="2019-11-21T20:28:00+00:00"/>
    <meta property="og:title" content="Řekl, že chce žvýkačky. Potom prodavačku udeřil do obličeje"/>
    <meta property="og:description" content="/FOTOGALERIE, VIDEO/ Loupežným přepadením se zabývají berounští kriminalisté. Ti totiž pátrají po totožnosti neznámého pachatele, který brutálně napadl prodavačku večerky. „Využil okamžiku, kdy se v jejích prostorách nenacházeli žádní zákazníci a před prodejním pultem, pod záminkou nákupu žvýkaček, vyčkal na moment, kdy pokladní otevře kasu a brutálně prodavačku napadl úderem pěstí do obličeje,“ uvedla Marcela Pučelíková, mluvčí berounských policistů."/>
  </head>
  <body>
    <article>
      <h1>Řekl, že chce žvýkačky. Potom prodavačku udeřil do obličeje</h1>
      <address><time datetime="2019-11-21T20:28:00+00:00">21 Nov 2019, 20:28</time> by <a rel="author">Jakub Šťástka</a></address>
      <p>Jak vysvětila, ženě se podařilo po chvilce z obchodu utéct. Předtím ale stihl vzít z večerky svoji kořist. „Pachatel z pokladny odcizil finanční hotovost v řádech několika tisíc korun a z místa utekl,“ uvedla policejní mluvčí.</p>
      <p>Napadenou ženu převezli zdravotníci k ošetření do nemocnice. Pachatel byl podle policistů vysoký zhruba 178 centimetrů, ve věku okolo 35 let, štíhlé postavy. „Mluvil česky, oblečen do oranžové bundy, maskován kapucí a kšiltovkou, modré montérkové kalhoty,“ uvedla k případu Marcela Pučelíková.</p>
      <figure>
        <iframe src="https://www.youtube.com/embed/a8lFJpXsZMU" width="630" height="354" data-service="Youtube" scrolling="no"/>
      </figure>
      <p>Podle jejích slov se kriminalisté domnívají, že by muž mohl být zaměstnancem některé z přilehlých firem v okolí, nebo by v okolí místa činu mohl obývat některou z ubytoven, nebo byt. „Žádáme širokou veřejnost o spolupráci při pátrání po jeho totožnosti, někdo mohl zaznamenat příchod nebo odchod tohoto muže z prodejny,“ řekla policejní mluvčí.</p>
      <p>Jakékoliv informace vedoucí ke ztotožnění neznámého pachatele mohou občané policistům sdělit na kterékoliv policejní služebně nebo na linku 158. „Muž se dopustil trestného činu loupež, za který mu v případě odsouzení hrozí trest odnětí svobody až na deset let,“ dodala Marcela Pučelíková, mluvčí berounských policistů.</p>
      <figure>
        <img src="https://g.denik.cz/20/51/pomozte-pri-zachrane-sbirky-historickych-motocyklu-po-dedeckovi-06_denik-150-3x2.jpg"/>
      </figure>
      <aside>
        <a href="https://berounsky.denik.cz/zlociny-a-soudy/pomozte-pri-zachrane-sbirky-historickych-motocyklu-po-dedeckovi-20191120.html">Pomozte při záchraně sbírky historických motocyklů po dědečkovi Přečíst článek ›</a>
      </aside>
      <figure>
        <img src="https://g.denik.cz/22/9b/policie-zlodej-krimi-ilu-denik_denik-150-3x2.jpg"/>
      </figure>
      <aside>
        <a href="https://berounsky.denik.cz/zlociny-a-soudy/vsiml-si-nekdo-zlodeje-sperku-lezouciho-na-balkon-20191119.html">Všiml si někdo zloděje šperků lezoucího na balkon? Přečíst článek ›</a>
      </aside>
    </article>
  </body>
</html>