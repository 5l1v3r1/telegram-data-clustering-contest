<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/omades/ofi/1560956/ofi-oi-teleutaies-dokimes-tou-simou-gia-to-mats-me-atromito/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T20:48:39+00:00"/>
    <meta property="og:title" content="ΟΦΗ: Οι τελευταίες δοκιμές του Σίμου για το ματς με Ατρόμητο"/>
    <meta property="og:description" content="Το Σάββατο ολοκληρώνεται η προετοιμασία των Κρητικών"/>
  </head>
  <body>
    <article>
      <h1>ΟΦΗ: Οι τελευταίες δοκιμές του Σίμου για το ματς με Ατρόμητο</h1>
      <address><time datetime="2019-11-21T20:48:39+00:00">21 Nov 2019, 20:48</time> by <a rel="author">Καλιακάκης Γιάννης</a></address>
      <p>
        <b>Το Σάββατο ολοκληρώνεται η προετοιμασία των Κρητικών</b>
      </p>
      <p>
        <b>Αντίστροφη μέτρηση στον ΟΦΗ για την επανέναρξη του πρωταθλήματος και το παιχνίδι με τον Ατρόμητο στο Περιστέρι.</b>
      </p>
      <p>Ο αγώνας της Κυριακής είναι μια νέα πρόκληση για την ομάδα του Ηρακλείου, που θέλει να επιστρέψει στις νίκες.</p>
      <p>Η προετοιμασία κορυφώθηκε σήμερα, με τον Γιώργο Σίμο να ρίχνει το βάρος στην τακτική, δίνοντας κατευθύνσεις στους ποδοσφαιριστές με βάσει και τον αντίπαλο.</p>
      <p>Ο 41χρονος τεχνικός δεν υπολογίζει στις υπηρεσίες του τιμωρημένου Νίκου Κοροβέση, γεγονός που φέρνει ανακατατάξεις στην αμυντική γραμμή.</p>
      <p>Το πιθανότερο είναι ότι ο Κώστας Γιαννούλης θα επιστρέψει σε ρόλο αριστερού μπακ και ο Κουτρουμπής αντίστοιχα ως στόπερ, με ένα εκ των Μαρινάκη ή Νάστου.</p>
      <p>Στο… απουσιολόγιο και ο τραυματίας Μεγιάδο, με τους Στάικο και Σακόρ να είναι οι βασικοί υποψήφιοι για τη θέση δίπλα στο Νέιρα στη μεσαία γραμμή.</p>
      <p>Αύριο οι παίκτες θα έχουν την ευκαιρία να πάρουν… ανάσες λόγω του ρεπό, ενώ η προετοιμασία θα ολοκληρωθεί το Σάββατο και έπειτα η αποστολή θα αναχωρήσει για την Αθήνα.</p>
    </article>
  </body>
</html>