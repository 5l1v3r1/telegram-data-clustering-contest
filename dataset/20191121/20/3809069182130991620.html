<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417213/diamantidis-o-kathenas-na-deixei-tin-agapi-toy-gia-ton-panathinaiko-pics-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T20:29:00+00:00"/>
    <meta property="og:title" content="Διαμαντίδης: «Ο καθένας να δείξει την αγάπη του για τον Παναθηναϊκό»! (pics &amp; vid)"/>
    <meta property="og:description" content="Ο Φραγκίσκος Αλβέρτης και ο Δημήτρης Διαμαντίδης συμμετείχαν στην εκδήλωση του PAO ALIVE στο Μόναχο παρουσία 150 και πλέον ομογενών, μαζί με σύσσωμη την ομάδα μπάσκετ του Παναθηναϊκού!  "/>
  </head>
  <body>
    <article>
      <h1>Διαμαντίδης: «Ο καθένας να δείξει την αγάπη του για τον Παναθηναϊκό»! (pics &amp; vid)</h1>
      <h2>Ο Φραγκίσκος Αλβέρτης και ο Δημήτρης Διαμαντίδης συμμετείχαν στην εκδήλωση του PAO ALIVE στο Μόναχο παρουσία 150 και πλέον ομογενών, μαζί με σύσσωμη την ομάδα μπάσκετ του Παναθηναϊκού!  </h2>
      <address><time datetime="2019-11-21T20:29:00+00:00">21 Nov 2019, 20:29</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Οι φίλοι του <b>Παναθηναϊκού </b>στην ομογένεια έδειξαν την αγάπη και το έμπρακτο ενδιαφέρον τους για το μέλλον του συλλόγου, σε μια συγκινητική εκδήλωση. </p>
      <p>Στην έναρξή της μίλησαν οι <b>Φραγκίσκος Αλβέρτης</b> και <b>Δημήτρης Διαμαντίδης</b>, πριν εισέλθει στην αίθουσα η ομάδα καταχειροκροτούμενη από τους παρευρισκόμενους.  </p>
      <p>Ακολούθως, άπαντες έβγαλαν φωτογραφίες και υπέγραψαν αυτόγραφα στους φίλους της ομάδας ενώ στην αίθουσα έπαιζε συνεχώς ο ύμνος της ομάδας. </p>
      <p>Ο <b>Φραγκίσκος Αλβέρτης</b> είπε μεταξύ άλλων: «Όταν είσαι <b>Παναθηναϊκός </b>είσαι <b>Παναθηναϊκός </b>για μια ζωή. Όταν βάζεις μέσα σου την ιδέα και την έννοια του Παναθηναϊκού δεν μπορείς παρά να την υπηρετείς και να την υποστηρίζεις και στις χαρές και στις λύπες</p>
      <p>Γίνεται μια προσπάθεια να βοηθήσουμε όλοι μας το Σύλλογο τον οποίο πιστεύουμε. </p>
      <p>Είναι ο Σύλλογος που μας έχει κάνει σαν <b>Παναθηναϊκούς </b>υπερήφανους πάρα πολλές φορές. Τόσο στην Ελλάδα τόσο και στην Ευρώπη, έχει πετύχει κατορθώματα τα οποία είναι γνωστά ανά τον κόσμο. Πιστεύω ως Παναθηναϊκός ότι έχουμε κάνει όλους τους Έλληνες του εξωτερικού και περισσότερο τους <b>Παναθηναϊκούς</b>, πάρα πολλές φορές υπερήφανους.</p>
      <p>Έτσι, τώρα, σε μια δύσκολη στιγμή της Παναθηναϊκής ιδέας, που χρειάζεται τη βοήθεια όλων μας, από τον πιο μικρό μέχρι τον πιο μεγάλο ηλικιακά φίλαθλο αυτής της ομάδας, κάνουμε μια προσπάθεια ώστε να κρατήσουμε  το όνειρο και την ομάδα ζωντανή!</p>
      <p>Πιστεύω και εύχομαι πως αυτή η προσπάθεια θα αποδώσει έτσι ώστε να μπορούμε να έχουμε το δικό μας γήπεδο, το δικό μας όνειρο, όλα τα τμήματα και όλα τα αθλήματα του <b>Παναθηναϊκού </b>να έχουν τη δική τους στέγη και να συνεχίσουμε την Αυτοκρατορία μας».</p>
      <p>Ο <b>Δημήτρης Διαμαντίδης</b> ανέφερε μεταξύ άλλων στην ομιλία του: «Είμαι πολύ χαρούμενος που βρίσκομαι εδώ. Κανονικά δεν ήταν προγραμματισμένο να είμαι σήμερα στην εκδήλωση αλλά μου ζητήθηκε και με μεγάλη μου χαρά παρευρίσκομαι. </p>
      <p>Χαίρομαι που έχει νεαρό κόσμο αλλά και κόσμο μεγαλύτερο σε ηλικία. Nομίζω ότι ο <b>Φραγκίσκος </b>τα είπε πολύ καλά. Πρόκειται για ένα εγχείρημα σαφώς πολύ δύσκολο, ωστόσο είμαστε όλοι πρόθυμοι να προσπαθήσουμε σκληρά ώστε να γίνει πράξη.  </p>
      <p>Εύχομαι ο καθένας όσο μπορεί να δείξει έμπρακτα την αγάπη σε αυτό τον Σύλλογο τον οποίο τον υπηρετήσαμε και ζήσαμε όλοι μαζί όμορφες στιγμές.  Και νομίζω ότι θα τα καταφέρουμε. Σας ευχαριστώ πάρα πολύ».</p>
      <figure>
        <img src="http://www.gazzetta.gr/sites/default/files/76775089_727478434420058_3574694786470248448_n.jpg"/>
      </figure>
      <figure>
        <img src="http://www.gazzetta.gr/sites/default/files/78052864_715497615628396_5888072306487459840_n.jpg"/>
      </figure>
      <figure>
        <img src="http://www.gazzetta.gr/sites/default/files/75572076_2448684882042130_6734844182843621376_n.jpg"/>
      </figure>
      <figure>
        <img src="http://www.gazzetta.gr/sites/default/files/78891906_567031134046376_6312008603922333696_n.jpg"/>
      </figure>
      <figure>
        <img src="http://www.gazzetta.gr/sites/default/files/77206838_2451205965150596_4986121430501425152_n_1.jpg"/>
      </figure>
      <figure>
        <img src="http://www.gazzetta.gr/sites/default/files/75412342_464068974238476_4887911454180638720_n.jpg"/>
      </figure>
      <figure>
        <img src="http://www.gazzetta.gr/sites/default/files/77080743_525879687967730_1683025115811414016_n_1.jpg"/>
      </figure>
      <figure>
        <iframe src="https://www.youtube.com/embed/FHhSiU7PA_s" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/TUCSg3IxPNk" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/jMJTwC9El18" width="640" height="360" data-service="Youtube" scrolling="no"/>
      </figure>
    </article>
  </body>
</html>