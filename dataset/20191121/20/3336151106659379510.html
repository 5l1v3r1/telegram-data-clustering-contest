<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/tutuklandi-21111913.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T20:10:00+00:00"/>
    <meta property="og:title" content="Tutuklandı"/>
    <meta property="og:description" content="İstanbul Beşiktaş'ta yolda yürüyen başörtülü öğretmene saldıran Berrak K., tutuklanarak cezaevine gönderildi..."/>
  </head>
  <body>
    <article>
      <h1>Tutuklandı</h1>
      <h2>İstanbul Beşiktaş'ta yolda yürüyen başörtülü öğretmene saldıran Berrak K., tutuklanarak cezaevine gönderildi...</h2>
      <address>
        <time datetime="2019-11-21T20:10:00+00:00">21 Nov 2019, 20:10</time>
      </address>
      <p>İstanbul Beşiktaş'ta yolda yürüyen başörtülü öğretmene saldıran Berrak K., tutuklanarak cezaevine gönderildi.</p>
      <p>İstanbul Beşiktaş'ta başörtülü öğretmene saldıran Berrak K., çıkarıldığı mahkemece tutuklandı. Savcılığın tutuklama talebiyle sulh ceza hakimliğine sevk edilen saldırgan, tutuklanarak cezaevine konuldu.</p>
      <p>Saldırgan Berrak K., Beşiktaş İlçe Emniyet Müdürlüğünde alınan ifadesinde, <b>“Olay günü 18.00 sıralarında Nişantaşı’nda bir galeri açılışına gittim. Çıkışta yaya olarak Beşiktaş’a indim. Keyifli şekilde yolda yürüyordum. Sergi açılışında ikram edilen bir kaç küçük bardak alkol almıştım ancak kendimdeydim. Sarhoşluğum yoktu. Yolda bir kaç defa araçların sıkıştırması ve korna çalmalarından rahatsız oldum. Cadde üzerinde yürüdüğüm esnada ismini olay akabinde öğrendiğim Ş. N. E.’in bana doğru kulaklığını takmış bir halde yürüdüğünü gördüm. Bu şahıs tiksinmiş bir şekilde bana bakıyordu. Ben de bunun üzerine bu bayana refleksle bir tokat attım. Sonra yürüyerek oradan uzaklaştım. Bu kişiyi hiç tanımıyorum. İlk defa orada gördüm. Aramızda husumet yoktur. Olaydan sonra da kendisiyle karşılaşmadık. Şimdi görsem de bu şahsı tanımam. Ani bir refleksle olmuş bir harekettir. Başka bir amacım yoktu” </b>dediği öğrenildi.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>32,962 Bu habere tepkiniz: <br/> </p>
      <p> </p>
    </article>
  </body>
</html>