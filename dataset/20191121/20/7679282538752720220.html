<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-donald-trump-impeachment-witness-attacks-fictional-narrative-propagated-by-russians-2862207.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T20:57:59+00:00"/>
    <meta property="og:title" content="डोनाल्ड ट्रंप पर महाभियोग : गवाह ने कहा कि चुनाव पर रूस से झूठी कहानी गढ़ी"/>
    <meta property="og:description" content="अमेरिकी राष्ट्रपति डोनाल्ड ट्रंप के खिलाफ चल रही महाभियोग सुनवाई के दौरान व्हाइट हाउस की पूर्व सलाहकार ने गुरुवार (21 नवंबर) को दी अपनी गवाही में कहा कि ट्रंप और रिपब्लिकन ने 2016 के चुनाव को यूक्रेन..."/>
  </head>
  <body>
    <article>
      <h1>डोनाल्ड ट्रंप पर महाभियोग : गवाह ने कहा कि चुनाव पर रूस से झूठी कहानी गढ़ी</h1>
      <address><time datetime="2019-11-21T20:57:59+00:00">21 Nov 2019, 20:57</time> by <a rel="author">भाषा,वॉशिंगटन</a></address>
      <p>अमेरिकी राष्ट्रपति डोनाल्ड ट्रंप के खिलाफ चल रही महाभियोग सुनवाई के दौरान व्हाइट हाउस की पूर्व सलाहकार ने गुरुवार (21 नवंबर) को दी अपनी गवाही में कहा कि ट्रंप और रिपब्लिकन ने 2016 के चुनाव को यूक्रेन द्वारा प्रभावित करने की जो झूठी कहानी प्रचारित की थी उसे रूस ने गढ़ा था।</p>
      <p>राष्ट्रीय सुरक्षा परिषद की पूर्व अधिकारी और रूसी मामलों की विशेषज्ञ फियोना हिल ने सुनवाई के पांचवें दिन कांग्रेस की खुफिया मामलों की स्थायी समिति के समक्ष गवाही दी। महाभियोग जांच इस बात कर केंद्रित है कि ट्रंप ने यूक्रेन के राष्ट्रपति पर अपने प्रतिद्वंद्वी जो बाइडेन और उनके बेटे हंटर के खिलाफ राजनीति से प्रेरित होकर जांच का दबाव बनाया था और दावा किया था कि 2016 के अमेरिकी राष्ट्रपति चुनाव में यूक्रेन ने डेमोक्रेट पार्टी की मदद की थी।</p>
      <p>हिल ने कहा कि इस तरह की झूठी कहानी को रूस ने गढ़ा और प्रचारित किया। उन्होंने कहा, ''सवाल और बयान जो मैंने आप में से कुछ लोगों से सुना उससे लगता है कि वे मानते हैं कि रूस और उसकी रक्षा सेवा ने हमारे देश के खिलाफ कोई अभियान नहीं चलाया, जबकि यूक्रेन ने कुछ हद तक ऐसा किया। यह झूठी कहानी है बल्कि रूस की सुरक्षा एजेंसियों ने इसे प्रचारित किया।"</p>
      <p>हिल्स ने कहा, ''यह दुर्भाग्यपूर्ण है कि रूस वह विदेशी शक्ति है जिसने व्यवस्थित तरीके से 2016 में हमारी लोकतांत्रिक संस्थाओं पर हमला किया। यह सार्वजनिक निष्कर्ष है जिसकी पुष्टि हमारी खुफिया एजेंसियों ने कांग्रेस की द्विदलीय समिति के समक्ष की है। रूस अभियान का असर आज भी सामने है। हमारे देश खंडित हो गया है। </p>
    </article>
  </body>
</html>