<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/mamy-pierwszy-zwiastun-i-oficjalna-date-premiery-half-life-alyx.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T20:00:00+00:00"/>
    <meta property="og:title" content="Mamy pierwszy zwiastun i oficjalną datę premiery Half-Life: Alyx"/>
    <meta property="og:description" content="Zgodnie z zapowiedziami zaprezentowano Half-Life: Alyx, czyli najnowszą odsłonę serii dedykowaną goglom wirtualnej rzeczywistości."/>
  </head>
  <body>
    <article>
      <h1>Mamy pierwszy zwiastun i oficjalną datę premiery Half-Life: Alyx</h1>
      <h2>Zgodnie z zapowiedziami zaprezentowano Half-Life: Alyx, czyli najnowszą odsłonę serii dedykowaną goglom wirtualnej rzeczywistości.</h2>
      <address><time datetime="2019-11-21T20:00:00+00:00">21 Nov 2019, 20:00</time> by <a rel="author">Maria Wawrzyniak</a></address>
      <p>Cóż, mamy to. We wtorek <a href="https://www.gram.pl/news/2019/11/19/half-life-alyx-potwierdzone-przez-valve-oficjalna-prezentacja-juz-w-czwartek.shtml">potwierdzono</a> istnienie nowej gry studia Valve, będącej nową odsłonę legendarnego cyklu <i>Half-Life</i>. Zgodnie z tym, co zapowiedziano, dzisiaj byliśmy świadkami oficjalnej prezentacji, podczas której firma zaprezentowała <b><i>Half-Life: Alyx</i></b>. <b>Gra, jak już pewnie wiecie, jest dedykowana goglom wirtualnej rzeczywistości. Skupi się oczywiście na znanej miłośnikom postaci, czyli Alyx Vance, która po raz pierwszy pojawiła się w drugiej części cyklu.</b> Historia rozgrywać się będzie <b>pomiędzy wydarzeniami w <i>Half-Life</i> i <i>Half-Life 2</i></b>. Za jej opracowanie odpowiada <b>firma Valve Software</b>, która uruchomiła już zamówienia przedpremierowe na Steamie. <b>Premiera została zaplanowana na marzec 2020 roku.</b></p>
      <p>https://youtu.be/O2W0N3uKXmo</p>
      <p>Twórcy podkreślili, że<b> w <i>Half-Life: Alyx </i>zagramy wyłącznie z urządzeniem VR, aczkolwiek gra ma być kompatybilna z większością modeli aktualnie dostępnych na rynku</b>. Ponadto mamy pograć tyle samo, co w drugą część, czyli <b>od około 13 do 15 godzin</b>. Valve zdradziło, że ma w planach udostępnienie społeczności <b>narzędzi do tworzenia własnych poziomów</b>. Na koniec mamy dla Was jeszcze <b>oficjalne wymagania sprzętowe</b>. Zainteresowanych odsyłamy również do<a href="https://www.half-life.com/en/alyx"> strony internetowej</a> nowej części <i>Half-Life</i>.</p>
      <ul>
        <li><b>SYSTEM OPERACYJNY: </b>Windows 10</li>
        <li><b>PROCESOR:</b> Core i5-7500 lub Ryzen 5 1600</li>
        <li><b>PAMIĘĆ RAM: </b>12 GB</li>
        <li><b>KARTA GRAFICZNA:</b> GTX 1600 lub RX 580 – 6 GB RAM</li>
      </ul>
      <figure>
        <a href="https://www.sferis.pl/producenci/actina-185#utm_source=Gram&amp;utm_medium=Newsy&amp;utm_campaign=ACTINA_2019_06_04&amp;utm_content=newsy">
          <img src="https://img6.gram.pl/thumb/utal20191121195939544qwlr.jpg"/>
        </a>
      </figure>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>