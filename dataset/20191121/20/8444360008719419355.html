<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/almpa-verolinou-olympiakos-kokkina-polyvola-sti-germania-videos/2920805/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T20:49:50+00:00"/>
    <meta property="og:title" content="Άλμπα Βερολίνου – Ολυμπιακός: Κόκκινα “πολυβόλα” στη Γερμανία! – videos"/>
    <meta property="og:description" content="Ο Ολυμπιακός έκανε το καλύτερό του παιχνίδι στη φετινή Euroleague και με εκπληκτική απόδοση σε άμυνα και επίθεση, &quot;διέλυσε&quot; την Άλμπα Βερολίνου μέσα στην έδρα της, με το επιβλητικό 99-80."/>
  </head>
  <body>
    <article>
      <h1>Άλμπα Βερολίνου – Ολυμπιακός: Κόκκινα “πολυβόλα” στη Γερμανία! – videos</h1>
      <h2>Ο Ολυμπιακός έκανε το καλύτερό του παιχνίδι στη φετινή Euroleague και με εκπληκτική απόδοση σε άμυνα και επίθεση, "διέλυσε" την Άλμπα Βερολίνου μέσα στην έδρα της, με το επιβλητικό 99-80.</h2>
      <address><time datetime="2019-11-21T20:49:50+00:00">21 Nov 2019, 20:49</time> by <a rel="author">Newsit Newsroom</a></address>
      <p>Φοβερό ματς για τον Ολυμπιακό στη Γερμανία, με τους Πειραιώτες να “αλώνουν” το Βερολίνο με 99-80 επί της Άλμπα, όντας από τη αρχή μπροστά στο σκορ και “εκτοξεύοντας” τη διαφορά ακόμη και πάνω από τους 20 πόντους.</p>
      <p>
        <a href="https://www.newsit.gr/athlitika/basket/almpa-verolinou-olympiakos-live-deyteri-eykairia-sti-germania/2920660/">Δείτε εδώ το LIVE του αγώνα</a>
      </p>
      <p>Ο Κεστούτις Κεμζούρα είδε όλους τους παίκτες του να προσφέρουν στην αναμέτρηση με 12 σκόρερ και 5 παίκτες να έχουν “διψήφιο” αριθμό πόντων. Κορυφαίος όλων ο Ρούμπιτ (16 πόντους και 8 ριμπάουντ) στο ματς της καριέρας του μέχρι σήμερα στον Ολυμπιακό.</p>
      <h3>Το παιχνίδι</h3>
      <p>Ο Ολυμπιακός ξεκίνησε το ματς με Κόνιαρη, Σπανούλη, Παπανικολάου, Ρούμπιτ, Μιλουτίνοφ και ήταν εντυπωσιακός στα πρώτα λεπτά, σε άμυνα και επίθεση. Ο Αμερικανός ήταν ασταμάτητος κάτω από τη ρακέτα και οι υπόλοιποι “καθάριζαν” στην άμυνα, δίνοντας από τη αρχή προβάδισμα στην ομάδα τους. Οι Περαιώτες ολοκλήρωσαν έτσι την πρώτη περίοδο με υπέρ τους σκορ 30-17 μέσα στο Βερολίνο.</p>
      <figure>
        <iframe data-src="https://twitter.com/EuroLeague/status/1197598212548415489?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η “παράσταση” της ομάδας του Κεμζούρα συνεχίστηκε και στο δεύτερο ημίχρονο με τον Πρίντεζη να δίνει τον… τόνο από τον πάγκο και την ομάδα να σουτάρει με εκπληκτικά ποσοστά, αφού είχε πάνω από 70% στο δίποντο και 50% στο τρίποντο. Η διαφορά “εκτοξεύτηκε” έτσι και πάνω από τους 20 πόντους, για να τη “μαζέψουν” με βολές οι Γερμανοί στο 38-55.</p>
      <figure>
        <iframe data-src="https://twitter.com/EuroLeague/status/1197605304890019840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Στο τρίτο δεκάλεπτο, η Άλμπα Βερολίνου έκανε ένα 8-0 σερί και μείωσε τη διαφορά στους 14 πόντους (57-71), όμως ο Ολυμπιακός “απάντησε” αμέσως με δικό του σερί και “τελείωσε” ουσιαστικά την αναμέτρηση.</p>
      <p>Το τέταρτο και τελευταίο δεκάλεπτο ξεκίνησε με +19 για τους Πειραιώτες και παρά τα συνεχόμενα τρίποντα του Γερμανών, η ομάδα του Κεμζούρα είχε… απάντησε σε όλα και δεν “απειλήθηκε” καν μέχρι το τέλος της αναμέτρησης, η οποία και ολοκληρώθηκε με το εντυπωσιακό 99-80.</p>
      <figure>
        <iframe data-src="https://twitter.com/EuroLeague/status/1197618426300076033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο Ολυμπιακός κατάφερε έτσι να πετύχει τη δεύτερη εκτός έδρας νίκη του στη Euroleague και να “αναρριχηθεί” στην κατάταξη της διοργάνωσης, έχοντας πια ρεκόρ 4-6, έναντι 3-7 των Γερμανών.</p>
      <p><b>Τα δεκάλεπτα:</b> 17-30, 38-55, 57-76, 80-99</p>
      <h3>Τα στατιστικά των παικτών</h3>
      <p><b>Άλμπα Βερολίνου</b> (Ρενέσες): Μέισον 15 (3/3 τρίποντα, 6/7 βολές), Γκιφάι 8 (2), Έρικσον 16 (4/7 τρίποντα), Μάτισεκ 3 (1), Σνάιντερ 9 (3/5 τρίποντα, 4 ριμπάουντ), Χέρμανσον 6 (1/5 δίποντα, 0/3 τρίποντα, 4/4 βολές, 7 ασίστ), Νίκιτς, Όγκμπε 2, Γκεντράιτις 4 (1/6 δίποντα, 0/1 τρίποντο, 2/2 βολές), Νόκο 11, Σίκμα 6 (6 ασίστ)</p>
      <p><b>Ολυμπιακός </b>(Κεμζούρα): Πάντερ, Ρότσεστι 5 (1 τρίποντο, 6 ασίστ), Μπάλντγουιν 6, Πολ 12 (4/7 τρίποντα), Κόνιαρης 7 (1), Σπανούλης 11 (1/2 δίποντα, 2/6 τρίποντα, 3/4 βολές, 4 ασίστ), Μιλουτίνο 8 (6 ριμπάουντ), Βεζένκοφ 5 (1), Πρίντεζης 15 (4/6 δίποντα, 2/3 τρίποντα, 1/2 βολές), Παπανικολάου 12 (2/3 δίποντα, 2/2 τρίποντα, 2/2 βολές), Ρούμπιτ 16 (5/10 δίποντα, 1/2 τρίποντα, 3/3 βολές, 7 ριμπάουντ), Ριντ 2.</p>
      <figure>
        <iframe src="https://www.youtube.com/embed/gvqkHKu7_x8" width="640" height="360" data-service="Youtube" scrolling="no"/>
      </figure>
    </article>
  </body>
</html>