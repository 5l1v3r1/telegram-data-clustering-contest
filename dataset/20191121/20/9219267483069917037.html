<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392209-%d7%91%d7%93%d7%99%d7%a7%d7%94-%d7%9e%d7%a9%d7%a4%d7%98%d7%99%d7%aa-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%99%d7%95%d7%9b%d7%9c-%d7%9c%d7%94%d7%a8%d7%9b%d7%99%d7%91-%d7%9e%d7%9e%d7%a9"/>
    <meta property="og:site_name" content="סרוגים"/>
    <meta property="article:published_time" content="2019-11-21T20:11:22+00:00"/>
    <meta property="og:title" content="בדיקה משפטית: נתניהו לא יוכל להרכיב ממשלה"/>
    <meta property="og:description" content="האם ניתן להטיל את מלאכת הרכבת הממשלה על ח&quot;כ שהוגש נגדו כתב אישום? בעיקרון כן, אך במערכת המשפטית מרמזים כי הסוגייה מורכבת ובג&quot;ץ יתער...."/>
  </head>
  <body>
    <article>
      <h1>בדיקה משפטית: נתניהו לא יוכל להרכיב ממשלה</h1>
      <h2>האם ניתן להטיל את מלאכת הרכבת הממשלה על ח"כ שהוגש נגדו כתב אישום? בעיקרון כן, אך במערכת המשפטית מרמזים כי הסוגייה מורכבת ובג"ץ יתערב בהליך הדמוקרטי חרף החוק הברור</h2>
      <address><time datetime="2019-11-21T20:11:22+00:00">21 Nov 2019, 20:11</time> by <a rel="author">, חדשות סרוגים</a></address>
      <p><u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">ליל הכרעת היועץ</a></u> המשפטי לממשלה, <u><a href="https://www.srugim.co.il/392165-%d7%a9%d7%99%d7%93%d7%95%d7%a8-%d7%99%d7%a9%d7%99%d7%a8-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%9e%d7%a1%d7%91%d7%99%d7%a8-%d7%90%d7%aa-%d7%9b%d7%aa%d7%91%d7%99-%d7%94%d7%90%d7%99%d7%a9">אביחי מנדלבליט</a></u> להגיש נגד <u><a href="https://www.srugim.co.il/392172-%d7%a9%d7%99%d7%93%d7%95%d7%a8-%d7%99%d7%a9%d7%99%d7%a8-%d7%a0%d7%aa%d7%a0%d7%99%d7%94%d7%95-%d7%9e%d7%92%d7%99%d7%91-%d7%9c%d7%9e%d7%a0%d7%93%d7%9c%d7%91%d7%9c%d7%99%d7%98-%d7%95%d7%9b%d7%aa%d7%91">ראש הממשלה נתניהו</a></u> כתב אישום על שוחד, מוביל לפצצה פוליטית שיכולה להשפיע על כל המדינה כולה. האם ביום שאחרי כתב האישום ניתן להטיל על נתניהו להרכיב ממשלה?</p>
      <h3>האם נתניהו יוכל לקבל מנדט לאחר כתב האישום?</h3>
      <p>בעיקרון כן, במשרד המשפטים כבר החלו בדיונים על מנת לתת תשובות האם ניתן להטיל את מלאכת הרכבת הממשלה על ח"כ המואשם בפלילים, החוק מאפשר לראש ממשלה לכהן עד הרשעה חלוטה אך במערכת המשפטית מעלים כי בג"ץ יתערב בהליך הדמוקרטי וחרף החוק – לא יאפשר זאת. בימין יש מי שכבר מכנים זאת "הפיכה משפטית".</p>
      <p>השאלה שמופנית למנדלבליט היא האם נתניהו יוכל לקבל שוב את המנדט לאחר שהוגש נגדו כתב אישום? לקראת הבהרה שייאלץ ככל הנראה נשיא המדינה לקבל עם ההחלטה הצפויה לצאת לבחירות לכנסת ה- 23 או במקרה של <u><a href="https://www.srugim.co.il/391721-%d7%94%d7%99%d7%95%d7%9d-%d7%a9%d7%90%d7%97%d7%a8%d7%99-%d7%94%d7%9e%d7%a0%d7%93%d7%98-6-%d7%aa%d7%a8%d7%97%d7%99%d7%a9%d7%99%d7%9d-%d7%9c-21-%d7%99%d7%9e%d7%99%d7%9d">תרחיש קלוש בהרבה</a></u> של השגת 61 חתימות, רוב שיעניק לנתניהו כבר ב- 3 שבועות הקרובים את המנדט פעם נוספת.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"לחקור את החוקרים", הצהרת נתניהו נגד כתב האישום נגדו (קרדיט: קונטקט)</p>
      <h3>נתניהו יכול לכהן תחת כתב אישום?</h3>
      <p>כן, כבר בהתחלה כאמור צויין כי נתניהו לא חייב להתפטר מתפקידו כראש הממשלה במידה ומוגש נגדו כתב אישום, ויכול לחכות להכרעת בית המשפט ואף לפסק דין חלוט במקרה של ערעור.</p>
      <p>במערכת המשפטית והפוליטית צופים כמה עתירות שיוגשו לבג"ץ מצד אחד נגד עצם הישארותו במשרד ראש הממשלה. במצב המורכב כעת, ראש הממשלה לא מתפטר וגם אין מי שיפטר אותו, בעקבות זאת עמותה או אדם פרטי תובעים את פיטוריו בבג"ץ. "הסיכוי של עתירה כזו לא רב", מעריך לסרוגים יועץ משפטי בכנסת.</p>
      <p>מצד שני יכול ראש הממשלה לעתור גם הוא על ההכרח להתפטר מתפקיד השרים בהם הוא מחזיק, בעוד הוא עומד בראשות הממשלה.</p>
      <h3>האם נתניהו חייב להתפטר מהתיקים שברשותו?</h3>
      <p>כן, זאת כל עוד לא הוגש כתב האישום, נתניהו לא יהיה חייב להתפטר מהתיקים הרבים בהם הוא מחזיק: רווחה, חקלאות, בריאות ותפוצות. אך מייד לאחר מכן ייאלץ להעביר את התיקים ברשותו לחבריו בכנסת. <u><a href="https://www.srugim.co.il/182941-%d7%9e%d7%99-%d7%99%d7%97%d7%9c%d7%99%d7%a3-%d7%90%d7%95%d7%aa%d7%95-%d7%a0%d7%aa%d7%a0%d7%99%d7%94%d7%95-%d7%9e%d7%95%d7%95%d7%aa%d7%a8-%d7%a2%d7%9c-%d7%aa%d7%99%d7%a7-%d7%94%d7%aa%d7%a7%d7%a9%d7%95">בליכוד יש כמה וכמה מאוכזבים</a></u> שמצפים בעת הזו לקבל תיק לידיהם.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>הפגנות בעד נתניהו (צילום: חיים גולדברג/ סרוגים)</p>
      <h3>מה קורה עם החסינות?</h3>
      <p>מורכב, כתב האישום יוגש לבית המשפט כמו ברוב מוחלט של המקרים בימים הקרובים עד חודש לכל המאוחר מרגע ההודעה. לאחר מכן יחלו להיספר 30 הימים שבהם נתניהו יוכל לבקש חסינות מהכנסת, אך  ‏הועדה המסדרת לא מוסמכת לדון בנושאי חסינות.</p>
      <p>משכך, בית המשפט מנוע מלהתחיל במשפט נגד נתניהו, עד הקמת ממשלה וכינון ועדת כנסת שתעניק את החסינות לנתניהו, במידה ויבקש ולאעל ידי הוועדה המסדרת שלפי חוק הכנסת, סעיף 3 מקנה לה "סמכויות ועדת הכנסת הנוגעות לסדרי הבית ולדיוני הכנסת" בלבד.</p>
      <p>כלומר, בקשת החסינות לא מונעת מהיועמ"ש להגיש כתב אישום, אלא מונעת את התהליך של התחלת המשפט בעצם הגשת כתב אישום.</p>
      <p>הערב פנתה  סיעת העבודה-גשר ליועמ"ש הכנסת עו"ד איל ינון בדרישה להקים את ועדת הכנסת שסמכותה לדון בשאלת חסינותו של ראש הממשלה, בשונה מהועדה המסדרת הזמנית שהוקמה. בדרישה שהוגשה באמצעות עו"ד עמרי שגב, יועמ"ש מפלגת העבודה, נכתב: "בהתאם לסעיף 4 לחוק חסינות חברי הכנסת, זכויותיהם וחובותיהם, תשי"א-1951, רשאי כל חבר כנסת, לרבות ראש הממשלה, לבקש שהכנסת תקבע כי תהיה לו חסינות בפני האישומים הפליליים העומדים נגדו.</p>
      <p>במערכת הפוליטית מעריכים כי חרף 21 יום הקרובים, נראה כי לא יעלה בידי אף אחד מחברי הכנסת הנוכחית להקים ממשלה ומשכך יש להניח כי ועדת הכנסת בכנסת ה-23 תוקם רק בעוד כחצי שנה ואף זה מוטל בספק רב. מה שיגרום למשפטו של נתניהו להתחיל אם וכאשר, רק בעוד חצי שנה.</p>
    </article>
  </body>
</html>