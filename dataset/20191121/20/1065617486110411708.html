<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/zaniolo-con-lu21-un-errore-ma-non-sono-un-cattivo-ragazzo-voglio-vincere-leuropa-league/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-21T20:15:32+00:00"/>
    <meta property="og:title" content="Zaniolo: “Con l’U21 un errore, ma non sono un cattivo ragazzo. Voglio vincere l’Europa League”"/>
    <meta property="og:description" content="Il talento giallorosso:"/>
  </head>
  <body>
    <article>
      <h1>Zaniolo: “Con l’U21 un errore, ma non sono un cattivo ragazzo. Voglio vincere l’Europa League”</h1>
      <h2>Il talento giallorosso: “Il rinnovo con la Roma mi ha reso felice ma devo ripagare la fiducia. Fonseca mi dice dove migliorare. Meno dribbling solo di Messi? Un’emozione stare sotto il suo nome”</h2>
      <address><time datetime="2019-11-21T20:15:32+00:00">21 Nov 2019, 20:15</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Al Nike Store di via del Corso sono arrivati circa circa 300 tifosi per l’evento dedicato alla <b>Roma</b>. Ad incontrarli Lorenzo Pellegrini, <b>Nicolò Zaniolo</b> e Mirko Antonucci. Il numero 22 giallorosso ha parlato ai microfoni di Sky.Ecco le sue parole.</p>
      <p><b>Questa Nazionale può vincere l’Europeo?<br/></b>Come dicevo a fine partita con l’Armenia, abbiamo tutto per dire la nostra. Abbiamo qualità, giovani ed esperti.</p>
      <p><b>Quanto devi a Roberto Mancini?</b><br/>Gli devo tanto, mi ha chiamato quando ancora nessuno mi conosceva. Mi ha dato fiducia, ora dovrò ripagarlo in campo come sto facendo.</p>
      <p><b>La prima doppietta in azzurro cosa rappresenta?<br/></b>Prima di tutto ho dato un contributo alla squadra per i tre punti. Ho realizzato e coronato un sogno ma non è un punto di arrivo ma di partenza. Spero di fare altri gol con l’Italia e la Roma.</p>
      <p><b>C’è un errore che non rifaresti?</b><br/>C’è un piccolo errore che non rifarei, mi giocherei meglio le carte in Under 21 l’anno scorso all’Europeo. È un rimpianto che ho, ma sono quello di quest’anno e quello dell’anno scorso tranne quel frangente. Non sono un ragazzo cattivo ma uno che ha commesso un errore e vuole imparare e basta.</p>
      <p><b>Tonali lo affronti domenica. Cos’ha di così speciale?</b><br/>Sandro ha grande qualità, sono contento per quello che sta dimostrando perché se lo merita tutto. Ci posso tanto tempo, sono contento per lui.</p>
      <p><b>In quali aspetti vuoi migliorare?</b><br/>Sotto tutti i punti di vista e gli aspetti, dal piede debole allo smarcamento e alla fase difensiva. Ci sono tante cose da migliorare. Ed è meglio perché così ce la metto tutta in allenamento.</p>
      <p><b>Il gol più bello finora qual è stato?<br/></b>Ce ne sono diversi, non saprei dire. I due con la Nazionale sono quelli che mi hanno emozionato di più così come quelli con Milan e Napoli.</p>
      <p><b>Lo sapevi che solo Messi in Europa ha vinto più dribbling di te?<br/></b>Sì ho visto oggi su Instagram mentre scorrevo la home. Mi sono fatto una risata, ho detto “cavolo, devo continuare così”. Stare in una classifica – anche che conta poco – sotto il suo nome è un’emozione.</p>
      <p><b>L’obiettivo minimo qual è quest’anno?</b><br/>Migliorare giorno dopo giorno. Noi vogliamo vincere tutte le partite per raggiungere il nostro traguardo della qualificazione in Champions League. Poi migliorare sempre e magari conquistare qualche trofeo, non si sa mai.</p>
      <p><b>Sei un idolo per i tifosi. Ti vedi, dopo il rinnovo, a lungo nella Roma?</b><br/>Il rinnovo di contratto mi ha reso felicissimo, la società mi ha dato grande fiducia e ora devo ripagarla in campo. Sono felice di stare a Roma e sono orgoglioso dei tifosi che sono sempre presenti in ogni circostanza. Qui sono felice.</p>
      <p><b>Il consiglio che ti colpisce più di Fonseca?</b><br/>Il mister dice in faccia le cose, è una persona molto diretta. Sono davvero felice con lui, mi fa migliorare e mi parla spesso, mi dice che devo migliorare nella fase difensiva e nei movimenti.</p>
      <p><b>Preferiresti vincere l’Europeo con la nazionale o l’Europa League con la Roma?</b><br/>Mi piacerebbe vincere l’Europeo dopo aver vinto l’Europa League con la Roma.</p>
    </article>
  </body>
</html>