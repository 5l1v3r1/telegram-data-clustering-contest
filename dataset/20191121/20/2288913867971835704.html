<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04729277"/>
    <meta property="og:site_name" content="De Standaard"/>
    <meta property="article:published_time" content="2019-11-21T20:03:00+00:00"/>
    <meta property="og:title" content="Bart Swings schaatst tegen wereldrecordhouder tijdens Wereldbeker in Polen"/>
    <meta property="og:description" content="Bart Swings moet het vrijdag in de tweede manche voor de wereldbeker op de 5000 meter opnemen tegen de wereldrecordhouder, de Canadees Ted-Jan Bloemen. Swi..."/>
  </head>
  <body>
    <article>
      <h1>Bart Swings schaatst tegen wereldrecordhouder tijdens Wereldbeker in Polen</h1>
      <address>
        <time datetime="2019-11-21T20:03:00+00:00">21 Nov 2019, 20:03</time>
      </address>
      <p>
        <b>Bart Swings moet het vrijdag in de tweede manche voor de wereldbeker op de 5000 meter opnemen tegen de wereldrecordhouder, de Canadees Ted-Jan Bloemen. Swings en Bloemen vormen in de hal van Tomaszow Makowiecki (Polen) het vierde paar.</b>
      </p>
      <p>Bloemen is houder van het wereldrecord met 6:01.86. Vorig weekend was de Canadees met Nederlands roots (6:25.67) maar een fractie sneller dan Swings, die in 6:26.30 als negende eindigde.</p>
      <p>In de zevende van acht ritten schaatst de Nederlander Patrick Roest, die vorig weekend in de Wit-Russische hoofdstad Minsk won (6:16.61). Zijn tegenstander is de Canadees Graeme Fish. Het baanrecord in Tomaszow Makowiecki, waar nog weinig grote wedstrijden zijn gereden, staat op naam van de Pool Jan Szymanski (6:37.50).</p>
      <p>Swings is de enige Belg die vrijdag in actie komt. Stien Vanhoutte, Anke Vos, Mathias Vost√© en Tim Sibiet schaatsen zaterdag en zondag.</p>
    </article>
  </body>
</html>