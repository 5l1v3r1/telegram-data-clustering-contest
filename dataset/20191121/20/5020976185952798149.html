<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinter1908.it/ultimora/bucchioni-mercato-inter/"/>
    <meta property="og:site_name" content="FC Inter 1908"/>
    <meta property="article:published_time" content="2019-11-21T20:45:46+00:00"/>
    <meta property="og:title" content="Bucchioni: “L’Inter ha bisogno di giocatori pronti. Gabigol? Il club ha fatto una scelta…”"/>
    <meta property="og:description" content="Il giornalista ha parlato a Radio Sportiva"/>
  </head>
  <body>
    <article>
      <h1>Bucchioni: “L’Inter ha bisogno di giocatori pronti. Gabigol? Il club ha fatto una scelta…”</h1>
      <h2>Il giornalista ha parlato a Radio Sportiva</h2>
      <address><time datetime="2019-11-21T20:45:46+00:00">21 Nov 2019, 20:45</time> by <a rel="author" href="https://www.fcinter1908.it/author/fcinter1908/" target="_blank">Marco Macca</a></address>
      <p>Intervistato da Radio Sportiva, il giornalista <b>Enzo Bucchioni</b> ha proiettato lo sguardo a gennaio, sicuro che l’<a href="https://www.fcinter1908.it/ultimora/inter-dettaglio-clausola-lautaro/"><b>Inter</b></a> possa crescere e dare l’assalto alla <b>Juventus</b> con qualche acquisto di esperienza:</p>
      <p>“<i>Mercato Inter? C’è bisogno di giocatori pronti subito se vuoi provare a centrare l’obiettivo di attaccare la Juventus </i><i>per lo scudetto. Questa squadra crescerà, sta imparando l’alfabeto di Conte, ma in certi ruoli mancano le soluzioni. Gabigol? Ha avuto la sua occasione all’Inter e non se l’è giocata benissimo. Quello italiano e quello brasiliano sono due campionati diversi da un punto di vista difensivo. Qua ha faticato, non mi sembrava un giocatore adatto alla Serie A. Credo che la soluzione migliore per l’Inter sia vendere Gabigol e reinvestire sul mercato, anche perché la società nerazzurra ha fatto già un’altra scelta con Lautaro Martinez</i>“.</p>
      <p>(Fonte: Radio Sportiva)</p>
    </article>
  </body>
</html>