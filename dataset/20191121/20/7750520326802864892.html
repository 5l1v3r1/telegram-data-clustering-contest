<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/natspolitsiya-vykryla-fiktyvni-pidpryyemstva-na-harkivshhyni.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T20:19:13+00:00"/>
    <meta property="og:title" content="Нацполіція викрила фіктивні підприємства на Харківщині"/>
    <meta property="og:description" content="Нацполіція викрила фіктивні підприємства на Харківщині"/>
  </head>
  <body>
    <article>
      <h1>Нацполіція викрила фіктивні підприємства на Харківщині</h1>
      <h2>На даний час працівники поліції проводять обшуки за адресами реєстрації підконтрольних суб’єктів господарювання</h2>
      <address>
        <time datetime="2019-11-21T20:19:13+00:00">21 Nov 2019, 20:19</time>
      </address>
      <figure>
        <img src="https://1news.com.ua/wp-content/uploads/2019/11/9-12.jpg"/>
      </figure>
      <p>Правоохоронці з‘ясували, що група осіб у період 2018-2019 років на території Харкова, Харківської та інших областей створили ряд суб’єктів підприємницької діяльності з метою використання їх реквізитів підприємств та розрахункових рахунків у злочинних схемах.</p>
      <p>Про це повідомляє 1NEWS.</p>
      <p>Також встановлено, що один із заступників керівника Харківської обласної ради причетний до лобіювання інтересів злочинної групи, яка, використовуючи комунальні підприємства все тієї ж Харківської обласної ради та різних підрозділів Харківської ОДА, отримувала перемоги у тендерах та закупівлях підконтрольними суб’єктами господарювання.</p>
      <p>​На даний час працівники поліції проводять обшуки за адресами реєстрації підконтрольних суб’єктів господарювання та фактичного знаходження членів вказаної злочинної групи з метою вилучення речей, предметів та документів, які використовувалися в протиправній діяльності.</p>
      <p>Досудове розслідування у вказаному провадженні здійснюється за ознаками злочинів, передбачених ч. 2 ст. 364 (Зловживання владою або службовим становищем), ч. 3 ст. 209 (Легалізація (відмивання) доходів, одержаних злочинним шляхом), ч. 2 ст. 205-1 (Підроблення документів, які подаються для проведення державної реєстрації юридичної особи та фізичних осіб – підприємців) Кримінального  колексу України.</p>
      <p>Джерело: <a href="https://www.npu.gov.ua/news/korupcziya/naczpolicziya-vikrila-grupu-osib-yaki-stvorili-fiktivni-pidprijemstva-dlya-vikoristannya-jix-rekvizitiv-i-raxunkiv-u-zlochinnix-sxemax/">Нацполіція</a></p>
    </article>
  </body>
</html>