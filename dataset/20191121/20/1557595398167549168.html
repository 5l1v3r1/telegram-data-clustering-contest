<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/lifestyle/xespase-i-despoina-vandi-sto-x-factor-den-moy-epitrepetai-den-einai-aytos-o-rolos-moy/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-21T20:44:30+00:00"/>
    <meta property="og:title" content="Ξέσπασε η Δέσποινα Βανδή στο X-Factor: «Δεν μου επιτρέπεται, δεν είναι αυτός ο ρόλος μου...»"/>
    <meta property="og:description" content="Μια ιδιαίτερη ένσταση θέλησε να κάνει, στο live του X Factor, η Δέσποινα Βανδή προς τους κριτές με αφορμή την εμφάνιση των Liak &amp; the covers."/>
  </head>
  <body>
    <article>
      <h1>Ξέσπασε η Δέσποινα Βανδή στο X-Factor: «Δεν μου επιτρέπεται, δεν είναι αυτός ο ρόλος μου...»</h1>
      <address>
        <time datetime="2019-11-21T20:44:30+00:00">21 Nov 2019, 20:44</time>
      </address>
      <p>Αφορμή για αυτήν ήταν ο τρόπος με τον οποίο επέλεξαν να χειριστούν τους διαγωνιζόμενους οι τέσσερις coaches του show.</p>
      <p>“Ωραία… Εντάξει… Δεν μπορώ να μιλήσω στη θέση που βρίσκομαι αυτή τη στιγμή… Εντάξει, τι να κάνω… Παρουσιάστρια ήθελα να γίνω, καλά να πάθω” ανέφερε χαρακτηριστικά η Δέσποινα Βανδή. “Αν καθόμουν εκεί λαλίστατη θα ήμουν αλλά δεν μπορώ”.</p>
      <p>“Είναι πολλές φορές που θέλω να τοποθετηθώ πάνω σε πράγματα αλλά δεν μπορώ, δεν μου επιτρέπεται, δεν είναι αυτός ο ρόλος μου. Καμιά φορά μου λείπει λίγο η καρέκλα μου” πρόσθεσε η τραγουδίστρια και παρουσιάστρια του X Factor με τον Γιώργο Θεοφάνους να σπεύδει να πάρει θέση. “Εγώ το καταλαβαίνω αυτό που λες αλλά τώρα είμαστε οι δυο μας και μας βλέπουν όλοι αυτοί που μας βλέπουν”.</p>
      <p><b>Δ.Β.:</b> Τι συμβαίνει με τους Liak &amp; the cover, το παρακολουθώ σε όλη τη διάρκεια του παιχνιδιού. Αισθάνομαι ότι έχουν μια δημοφιλία πολύ μεγάλη και αυτό που είπε ο Liak ήταν η αλήθεια. Δεν έχει σημασία, είπε, το τραγούδι μιας και ο κόσμος μας αναγνωρίζει. Όπως λειτουργεί κανονικά ένα φαν κλαμπ. Έχουν μια διαφορετική αντιμετώπιση από την άποψη των υπολοίπων, οι οποίοι πραγματικά διαγωνίζονται κάθε βράδυ και κρίνονται στη λεπτομέρεια. Οι συγκεκριμένοι όχι. Δεν μπορεί κανείς αυτό να το αποδοκιμάσει ούτε να το επικρίνει, μαγκιά και μπράβο τους που το έχουν επιτύχει.</p>
      <p><b>Γ.Θ.:</b> Εσύ πόσες φορές είπες, “είμαι η Δέσποινα Βανδή και θα το πω ας αρέσει κι ας μην αρέσει”;</p>
      <p><b>Δ.Β.:</b> Βεβαίως, ισχύει. Απλά αισθάνομαι ότι εγώ κάποιες φορές ίσως δεν θα ήμουν τόσο γενναιόδωρη στην κριτική μου. Δεν αναιρεί το ένα το άλλο. Κάποιες φορές αισθάνομαι την ανάγκη ότι θα ήθελα να πω κάποια πράγματα αλλά δεν τα λέω. Δεν πειράζει, τι να γίνει. Τώρα είμαι εδώ και δεν μπορώ. Γιατί θεωρώ ότι εσείς μπορείτε να τους κατευθύνετε γιατί η τηλεόραση συνεπαίρνει. Τα παιδιά αυτά δεν είναι μαθημένα στο να διαχειριστούν την όποια διασημότητα μπορούν να κερδίσουν από ένα παιχνίδι και μπορεί να παρασύρονται. Θα ‘θελα κάποιες φορές να είστε λίγο πιο αιχμηροί… Γιατί μαθαίνουν από εσάς.</p>
      <p>“Θεωρώ πως κάποιες ερμηνείες τους δεν ήταν τόσο υπέροχες και θα μπορούσατε να τους είχατε κάποια παρατήρηση παραπάνω. Σε κάποιες ερμηνείες τους, είμαστε στο 6ο live δεν μπορώ να θυμηθώ. Θυμάμαι, όμως, ένα βράδυ που νόμιζα ότι ήμασταν σε δύο διαφορετικά shows. Και λέω, δεν γίνεται να είναι τόσο γενναιόδωροι” πρόσθεσε η Δέσποινα Βανδή στην ένσταση αυτή προς τους κριτές του X Factor.</p>
      <figure>
        <iframe src="https://www.youtube.com/embed/ZAhz3YuwhL8" width="640" height="360" data-service="Youtube" scrolling="no"/>
      </figure>
      <p>πηγή: <a href="https://www.zappit.gr/psychagogia/x-factor-despoina-vandi-nomiza-oti-imastan-se-dyo-diaforetika-show/2897928">zappit.gr</a></p>
    </article>
  </body>
</html>