<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/ilyesmire-meg-nem-volt-pelda-operacio-alatt-hibernaltak-a-beteget/1q8y7zc"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T20:44:00+00:00"/>
    <meta property="og:title" content="Ilyesmire még nem volt példa: operáció alatt hibernálták a beteget"/>
    <meta property="og:description" content="Baltimore — Az orvostudomány történetében először hibernáltak egy embert operáció közben."/>
  </head>
  <body>
    <article>
      <h1>Ilyesmire még nem volt példa: operáció alatt hibernálták a beteget</h1>
      <address><time datetime="2019-11-21T20:44:00+00:00">21 Nov 2019, 20:44</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b><b>Baltimore</b> — Az orvostudomány történetében először hibernáltak egy embert operáció közben.</b>
        </i>
      </p>
      <p>A beavatkozás lényege, hogy a súlyos sérülést szenvedő páciens testét annyira lehűtik, hogy a sejtjei szinte mozdulatlanná válnak. <b>Így lecsökken a sejtek oxigénigénye, ezáltal az olyan súlyos esetek is kezelhetővé válnak, amelyek más esetben biztos halállal végződnének.</b></p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A Marylandi Egyetem kutatója, Samuel Tisherman elárulta, hogy a beavatkozás során 10-15 Celsius-fok körülire hűtik a beteg testét, a vérét pedig fiziológiás sóoldattal helyettesítik.</p>
      <p>Ennek köszönhetően az orvosoknak két óra áll a rendelkezésükre, hogy ellássák a sérüléseket, majd felmelegítsék a testet, illetve újraindítsák a keringést. Az első beavatkozásra egy szívrohamot és lőtt sebet is elszenvedett férfi esetében került sor.</p>
    </article>
  </body>
</html>