<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/skivrecensioner/lise-davidsens-extraordinara-rost-fyller-hela-natthimlen/"/>
    <meta property="og:site_name" content="DN.SE"/>
    <meta property="article:published_time" content="2019-11-21T20:00:00+00:00"/>
    <meta property="og:title" content="Lise Davidsens extraordinära röst fyller hela natthimlen"/>
    <meta property="og:description" content="Det norska stjärnskottet Lise Davidsen sjunger samma roll i von Webers ”Friskytten” som Birgit Nilsson debuterade i, och likheterna mellan dem är flera."/>
  </head>
  <body>
    <article>
      <h1>Lise Davidsens extraordinära röst fyller hela natthimlen</h1>
      <address><time datetime="2019-11-21T20:00:00+00:00">21 Nov 2019, 20:00</time> by <a rel="author" href="https://www.dn.se/av/martin-nystrom/" target="_blank">Martin Nyström</a></address>
      <p>
        <b>Det norska stjärnskottet Lise Davidsen sjunger samma roll i von Webers ”Friskytten” som Birgit Nilsson debuterade i, och likheterna mellan dem är flera.</b>
      </p>
      <details>
        <summary>Opera</summary>
        <p>
          <b>Carl Maria von Weber</b>
        </p>
        <p>”Der Freischütz”</p>
        <p>Lise Davidsen, Frankfurt Radio Symphony m fl</p>
        <p>(Pentatone/Naxos)</p>
      </details>
      <p>För drygt tio år sedan satte Folkoperan upp ”Friskytten”. Det gick inte alls. Dess gotiskt romantiska magi stumnade helt. Och det lär dröja länge tills vi ser den igen, trots dess ställning som ett av operahistoriens viktigaste verk.</p>
      <p>På skiva lever den dock fortfarande. Här i en inspelning under ledning av den eminente operadirigenten Marek Janowski som fint fångar dess sensibilitet för det irrationella och samtidigt naiva. Och dess landskap – på gränsen mellan natur och teater där minnet av ett avlägset förflutet möter nuet.</p>
      <p><b>Men framför allt elektrifieras</b> inspelningen av det norska stjärnskottet Lise Davidsen som Agathe. Samma roll som Birgit Nilsson debuterade i. Och likheterna är flera. En extraordinär röst som ensam fyller hela natthimlen med sin tro på den goda blicken på världen.</p>
      <p>Bästa spår: ”Und ob die Wolke sie verhülle”</p>
      <p> </p>
      <p>Läs <a href="https://www.dn.se/av/martin-nystrom/">fler musikrecensioner av Martin Nyström</a>, till exempel <a href="https://www.dn.se/kultur-noje/skivrecensioner/skivrecension-malin-bystrom-far-morkret-att-glansa-och-glimma/">om hur Malin Byström tolv år efter genombrottet äntligen ger ut sitt debutalbum</a>.</p>
    </article>
  </body>
</html>