<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/roman_truba_ne_podavav_dokumenti_na_posadu_direktora_dbr_advokatka_rozpovila_detali_konkursu_n1237647"/>
    <meta property="og:site_name" content="24 Канал"/>
    <meta property="article:published_time" content="2019-11-21T20:51:00+00:00"/>
    <meta property="og:title" content="Роман Труба не подавав документи на посаду директора ДБР: адвокатка розповіла деталі конкурсу"/>
    <meta property="og:description" content="Роман Труба не подавав документів на посаду директора Державного бюро розслідувань. Він подавав документи на заступника керівника."/>
  </head>
  <body>
    <article>
      <h1>Роман Труба не подавав документи на посаду директора ДБР: адвокатка розповіла деталі конкурсу</h1>
      <address><time datetime="2019-11-21T20:51:00+00:00">21 Nov 2019, 20:51</time> by <a rel="author" href="https://24tv.ua/olga_gramchuk_tag7045/" target="_blank">Ольга Грамчук</a></address>
      <p>
        <b>Роман Труба не подавав документів на посаду директора Державного бюро розслідувань. Він подавав документи на заступника керівника.</b>
      </p>
      <p>Про це у програмі "<a href="https://24tv.ua/yakshho_zelenskiy_ne_zrobit_visnovki_po_trubi_bogdanu_ta_kolomoyskomu_yogo_zmetut__gnap_n1237642">Політанатомія</a>" розповіла адвокатка і членкиня Ради громадського контролю НАБУ Тетяна Козаченко.</p>
      <blockquote>Читайте також: <a href="https://24tv.ua/kasetniy_skandal_ofisu_prezidenta_u_merezhu_zlili_proslushku_z_kabinetu_trubi_n1236542">Касетний скандал Офісу Президента: у мережу злили прослушку з кабінету Труби</a></blockquote>
      <p>"Комісія була з 9 людей, які формувалися парламентом та урядом. Там була вимога, що всі члени конкурсної комісії мають мати юридичну освіту – це пряма вимога закону. Двоє з них її взагалі не мали. Один з членів був депутат Євген Дейдей щодо якого було кримінальне провадження у НАБУ", – зазначила адвокатка.</p>
      <aside>Виникає питання, яким чином людина, яка підпадає під кримінальне переслідування за корупційний злочин, входить в комісію по обранню голови правоохороного органу,<cite>– сказала </cite></aside>
      <p>"На голову ДБР подавався Віталій Титич – відомий адвокат Небесної сотні, Сергій Горбатюк – розслідує злочини Майдану і очолював розслідування. Їх із конкурсу забрали. Вони досі не знають, чому документи були відхилені, бо будь-яка особа, яка подавала в суд чи хотіла перевірити законність конкурсу – не змогла цього зробити. Тому що ніхто від імені держави жодного разу не прийшов у суд і не показав яким чином проводився конкурс і чому документи були відхилені", – підсумувала членкиня Ради громадського контролю НАБУ.</p>
      <p><b>Що відомо про записи прослушки Труби</b><a href="https://24tv.ua/kasetniy_skandal_ofisu_prezidenta_u_merezhu_zlili_proslushku_z_kabinetu_trubi_n1236542">Аудіозаписи, зроблені нібито у кабінеті Труби</a>, і на яких чути схожий на його голос, опублікували ввечері 19 листопада у телеграмі на анонімному каналі "Трубу прорвало". Якщо вірити цим записам, то всі резонансні справи в Україні контролюються Офісом Президента.<br/><br/>Зокрема, записи свідчать, що людина зі схожим на Трубу голосом обговорювала: виклики на допит п’ятого президента Петра Порошенка; підозру колишній в. о. міністра охорони здоров’я Уляні Супрун; справу "Приватбанку"; справу самого директора ДБР, його заступників та скандального судді Вовка; закупівлі для армії.</p>
    </article>
  </body>
</html>