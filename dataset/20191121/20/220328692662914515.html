<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/kat-s-merki-sreshchu-fiktivnite-pregledi-407290.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T20:06:16+00:00"/>
    <meta property="og:title" content="КАТ с мерки срещу фиктивните прегледи"/>
    <meta property="og:description" content="От 2020-а екипите на ДАИ ще бъдат въоръжени с таблети, принтери и ПОС терминали за по-качествен контрол на пътя"/>
  </head>
  <body>
    <article>
      <h1>КАТ с мерки срещу фиктивните прегледи</h1>
      <address><time datetime="2019-11-21T20:06:16+00:00">21 Nov 2019, 20:06</time> by <a rel="author">Стандарт</a></address>
      <p>Автомобилната администрация въвежда електронна система, с която да се сложи край на фиктивните прегледи. Въпреки камерите за видеонаблюдение от началото на годината са установени над 30 злоупотреби. Мисли се и за ново затягане на контрола при шофьорските изпити. Предвижда се да има компютърна връзка между ДАИ и КАТ. Така ще могат да се разпознават и спират в реално време всички, които се явяват на изпита за книжка вместо истинския кандидат-водач. От 2020-а екипите на ДАИ ще бъдат въоръжени с таблети, принтери и ПОС терминали за по-качествен контрол на пътя.</p>
      <p>„Имахме случаи, в които се представя фалшифицирана лична карта , която по принцип като данни отговаря , но снимката е подменена”, разказва Дамян Войновски, заместник изпълнителен директор на ИААА. Затова изпитващите сравняват снимката от личната карта, предоставена на изпита от кандидат-шофьора, с тази, с която разполага МВР. 160 екипа на ДАИ ще бъдат въоръжени с таблети, принтери и ПОС терминали. Както пътните полицаи, те ще могат да връчват глоби на пътя и да изискват плащането им на момента при нарушения на тежкотоварния трафик. Всички нововъведения са част от проект на стойност близо 1 милион лева, финансирани по европейска програма.</p>
    </article>
  </body>
</html>