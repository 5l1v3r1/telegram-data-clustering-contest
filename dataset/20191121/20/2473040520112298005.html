<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Agricultura/247029/fermier-cu-experienta-explica-de-ce-tinerii-ar-trebui-sa-aleaga-agricultura-si-nu-informatica.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T20:00:11+00:00"/>
    <meta property="og:title" content="Fermier cu experienta explica de ce tinerii ar trebui sa aleaga agricultura si NU informatica"/>
    <meta property="og:description" content="Munca in agricultura nu este deloc usoara, daca ne gandim ca oamenii trebuie sa iasa in camp sau sa ingrijeasca animalele, chiar daca sunt 40 de grade sau -25. Evolutia tehnologica isi spune insa cuvantul si in acest sector, iar tehnologizarea usureaza munca angajatilor. Sunt si voci care spun ca tinerii ar trebui sa aleaga sa profeseze in acest sector, care nu va intra niciodata intr-un con de umbra, ci, din contra, va oferi conditii tot mai bune si salarii peste medie."/>
  </head>
  <body>
    <article>
      <h1>Fermier cu experienta explica de ce tinerii ar trebui sa aleaga agricultura si NU informatica</h1>
      <address><time datetime="2019-11-21T20:00:11+00:00">21 Nov 2019, 20:00</time> by <a rel="author">Alice Gheorghe</a></address>
      <p>
        <b>Munca in agricultura nu este deloc usoara, daca ne gandim ca oamenii trebuie sa iasa in camp sau sa ingrijeasca animalele, chiar daca sunt 40 de grade sau -25. Evolutia tehnologica isi spune insa cuvantul si in acest sector, iar tehnologizarea usureaza munca angajatilor. Sunt si voci care spun ca tinerii ar trebui sa aleaga sa profeseze in acest sector, care nu va intra niciodata intr-un con de umbra, ci, din contra, va oferi conditii tot mai bune si salarii peste medie.</b>
      </p>
      <p>Deficitul de angajati este prezent si in sectorul agricol, asa cum afecteaza aproape toate domeniile de activitate.</p>
      <p>"In ceea ce priveste forta de munca, se intampla in agricultura ceea ce se intampla in toata economia Romaniei si in toata economia Europei si vorbim despre criza fortei de munca specializate. Vorbim despre digitalizarea agriculturii, vorbim despre procese care sunt controlate de catre calculatoare, lucruri pe care un fermier de 60 de ani nu le mai poate face fata si atunci este nevoie de oameni pregatiti. Daca nu esti pregatit sa exploatezi tehnologia, practic utilizezi jumatate din valoarea pe care ti-o da acel utilaj, pentru care ai platit", a declarat, intr-un interviu acordat wall-street.ro, fermierul Nicusor Serban, administratorul Agroserv Mariuta din Dragoesti si presedinte al Asociatiei Clubul Fermierilor Romani pentru Agricultura Performanta.</p>
      <p>Potrivit acestuia, sistemul de invatamant agricol romanesc nu aduce mare ajutor agriculurii si fermierilor din Romania, informatiile nefiind adaptate nevoilor pietei.</p>
      <figure>
        <img src="https://img.wall-street.ro/image_thumbs/thumbs/0d4/0d4e3b5503d2b7c932c61a059281779f-822x0-00-65.jpg?v=1574258762"/>
      </figure>
      <p>
        <a href="https://www.wall-street.ro/articol/Agricultura/246562/trei-secretari-de-stat-din-ministerul-agriculturii-eliberati-din-functii.html">Citeste si:<br/>Trei secretari de stat de la Agricultura, eliberati din functii</a>
      </p>
      <figure>
        <img src="https://img.wall-street.ro/image_thumbs/thumbs/9fe/9fefda3d5de5a45740bf3cc340ea4f8c-400x250-00-65.jpg?v=1573222713"/>
      </figure>
      <p>"Nu stiu de ce, dar <b>invatamantul nu a tinut pasul cu tehnologiile noi, cu utilajele noi.</b> Liceele agricole, care ar trebui sa fie o sursa de forta de munca calificata, elevii nu fac practica. Daca in urma cu 10 ani faceam un studiu asupra perspectivelor fortei de munca ne-am fi dat seama ca ar fi fost necesar de atunci sa ne apropiem de scolile profesionale si de liceele agricole, incat sa avem tineri pe care sa ii atragem", a precizat acesta.</p>
      <p>El a tinut sa mentioneze ca munca in agricultura nu este usoara, <b>ci presupune conditii grele de munca, cu caldura de 40 de grade vara si cu viscol iarna. In tot acest timp fermierii stea afara sau sa aiba grija de animale</b>.</p>
      <p>"Asadar, pentru munca in agricultura iti trebuie dedicare, doar salariul si interesul material nu este suficient sa te tina in acest business, atat ca antreprenor, cat si ca lucrator", a explicat Serban.</p>
      <blockquote>Problema noastra este sa ii cautam, sa ii gasim, sa ii descoperim si sa ii aducem la noi.<br/><a href="https://www.wall-street.ro/articol/Agricultura/246330/vesti-bune-elevii-din-58-de-licee-agricole-din-romania-vor-face-schimb-de-experienta-cu-olandezii-in-urmatorii-cinci-ani.html">Citeste si:<br/>Zeci de licee agricole vor face schimb de experienta cu Olanda<br/><pic src="https://img.wall-street.ro/image_thumbs/thumbs/d34/d342f83acad30a87f71069e2669c5f11-400x250-00-65.jpg?v=1572605263"/></a></blockquote>
      <h3>In fermele mari, salariile incep de la 700 de euro</h3>
      <p>In meseria de agricultor sau de fermier se castiga din ce in ce mai bine in Romania, companiile fiind fortate sa ridice salariile, din lipsa de oameni.</p>
      <p>"Se poate castiga bine acum in ferme, ca operator pe tractor si utilaje agricole. De asemenea, se poate castiga bine ca sef de ferma zootehnica, ca medic veterinar, indiferent de ce specii de animale vorbim. Salariile minime in astfel de ferme sunt undeva la 700 de euro net, in buzunar", a precizat Nicusor Serban.</p>
      <p>El considera ca meseria de fermier poate fi privita de tineri ca o optiune mai buna chiar decat cea de IT-ist.</p>
      <p>"Daca de IT poate sa fie nevoie maine mai mult sau mai putin, de agricultura va fi nevoie atat timp cat oamenii vor manca. <b>Pana nu se va inventa pastila care poate fi luata odata pe luna si sa ne tina satui, agricultura va trebui sa produca</b>", a subliniat Nicusor Serban.</p>
      <p>
        <a href="https://www.wall-street.ro/articol/Politic/246236/iohannis-romania-poate-progresa-printr-o-mai-buna-utilizare-a-fondurilor-europene-destinate-agriculturii.html">Citeste si:<br/>Romania poate progresa printr-o mai buna utilizare a fondurilor UE</a>
      </p>
      <figure>
        <img src="https://img.wall-street.ro/image_thumbs/thumbs/c53/c53936e572dfd8c15b258bfcc1700b7d-400x250-00-65.jpg?v=1572428546"/>
      </figure>
      <p>El a mentionat insa ca angajatorii din sectorul agricol au presiune pe salarii din cauza taxelor mari pe care trebuie sa le dea la stat sub forma de contributii, dar si din cauza subventiilor mai mici, comparativ cu angajatorii din tarile dezvoltate, care ii vaneaza pe specialistii romani.</p>
      <p>"Daca productivitatea noastra este la fel ca cea a europenilor, noi avem o problema si nu ii putem plati ca in restul tarilor europene. Este vorba de subventii. In cazul celor europene, noi suntem undeva la coada medie, plus ca alti angajatori europeni primesc in plus si subventii nationale", a adaugat fermierul roman.</p>
      <p>Cu toate acestea, Nicusor Serban considera ca tinerii ar trebui sa se indrepte catre o cariera in domeniul agriculturii si sa se implice in dezvoltarea acestui sector.</p>
      <p>"Cred ca este vorba despre cum intelegem agricultura. Daca intelegem agricultura ca acum 50 de ani, nu isi indeamna nimeni copilul sa se faca inginer agronom sau medic veterinar. Sunt insa in Romania ferme performante, care lucreaza cu utilaje super performante, unde poti fi inginer agronomic si sa lucrezi cu utilaje de sute de mii de euro si in conditii extraordinare, cu rezultate extraordinare", a incheiat Nicusor Serban.</p>
      <p><b>Agroserv Mariuta</b>, infiintata de Nicusor Serban, este o companie din domeniul agriculturii din judetul Ialomita, care in 2018 a deschis sub denumirea Laptaria cu caimac, propria fabrica de produse lactate â€“ lapte proaspat, iaurt, smantana, lapte condensat, branzeturi proaspete si maturate -, dupa o investitie de cinci milioane de euro, din care 50% fonduri europene prin PNDR.</p>
      <footer>Sursa foto: Shutterstock</footer>
    </article>
  </body>
</html>