<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622676/%D8%B1%D9%88%D8%B3%DB%8C%D9%87-%D8%A2%D9%85%D8%B1%DB%8C%DA%A9%D8%A7-%D8%B9%D8%A7%D9%85%D9%84-%D8%AA%D9%85%D8%A7%D9%85-%D9%85%D8%B4%DA%A9%D9%84%D8%A7%D8%AA-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T20:12:00+00:00"/>
    <meta property="og:title" content="روسیه: آمریکا عامل تمام مشکلات ایران است"/>
    <meta property="og:description" content="سخنگوی وزارت خارجه روسیه اقدامات آمریکا را عامل تمام مشکلات فعلی در ایران عنوان کرد."/>
  </head>
  <body>
    <article>
      <h1>روسیه: آمریکا عامل تمام مشکلات ایران است</h1>
      <address>
        <time datetime="2019-11-21T20:12:00+00:00">21 Nov 2019, 20:12</time>
      </address>
      <p>
        <i>سخنگوی وزارت خارجه روسیه اقدامات آمریکا را عامل تمام مشکلات فعلی در ایران عنوان کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«ماریا زاخارووا» سخنگوی وزارت امور خارجه روسیه، آمریکا را عامل تمام مشکلات فعلی در ایران عنوان کرد.</p>
      <p>به گزارش اسپوتنیک، زاخارووا با ابراز تعجب از اظهارات وزیرخارجه آمریکا درباره ایران، گفت: بیشتر عواملی که موجب مسائل فعلی در ایران شده، اقدامات آمریکا علیه ایران است.</p>
      <figure>
        <img src="https://aftabnews.ir/files/fa/news/1398/8/30/361942_403.jpg"/>
      </figure>
      <p>به گفته سخنگوی وزارت خارجه روسیه،‌ افزایش قیمت سوخت در ایران در نتیجه «فشار تحریمی سنگین و غیرقانونی» آمریکا علیه ایران صورت گرفت.</p>
      <p>زاخارووا همچنین تاکید کرد که دریافت مواد دارویی، غذا و سایر اقلام ضروری حق مردم ایران است، اگرچه آمریکا حقوق مردم ایران را زیر پا قرار داده است.</p>
      <p>پیش از این، «مایک پمپئو»، وزیر امور خارجه آمریکا در ادعایی مداخله گرایانه از ایران خواسته تا آنچه را که «فعالیت‌های بی‌ثبات‌کننده ایران» خوانده بود، کنار گذارد.</p>
      <p>علاوه بر پمپئو، دیگر مقامات غربی و آمریکایی نیز طی چند روز گذشته در واکنش‌هایی مداخله جویانه، اظهاراتی را علیه تحولات ایران مطرح کرده بودند.</p>
    </article>
  </body>
</html>