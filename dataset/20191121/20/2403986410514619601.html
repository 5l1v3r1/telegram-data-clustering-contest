<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/rozvedennya_viysk_na_donbasi_u_petrivskomu_pochali_demontuvati_fortifikatsiyi_n1237626"/>
    <meta property="og:site_name" content="24 Канал"/>
    <meta property="article:published_time" content="2019-11-21T20:09:00+00:00"/>
    <meta property="og:title" content="Розведення військ на Донбасі: у Петрівському почали демонтувати фортифікації"/>
    <meta property="og:description" content="У Петрівському Донецької області у межах розмежування сил і засобів на Донбасі розпочався демонтаж фортифікаційних споруд та інших об’єктів військового призначення."/>
  </head>
  <body>
    <article>
      <h1>Розведення військ на Донбасі: у Петрівському почали демонтувати фортифікації</h1>
      <address><time datetime="2019-11-21T20:09:00+00:00">21 Nov 2019, 20:09</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>У Петрівському Донецької області у межах розмежування сил і засобів на Донбасі розпочався демонтаж фортифікаційних споруд та інших об’єктів військового призначення.</b>
      </p>
      <p>Зауважимо, що Петрівське є ділянкою розведення №3. Напередодні на цій території завершилося розмінування.</p>
      <blockquote>Зверніть увагу! <a href="https://24tv.ua/protses_rozvedennya_sil_i_zasobiv_na_donbasi_namagayutsya_zirvati_boyoviki__zagorodnyuk_n1232147">Процес розведення сил на Донбасі намагаються зірвати бойовики, – Загороднюк</a></blockquote>
      <p>За словами пресофіцера 128-ї окремої гірсько-штурмової бригади старшого лейтенанта Богдана Петрика, у зв’язку з вищезазначеним у Петрівському 21 листопада о 12:00 розпочався демонтаж фортифікаційних споруд та інших об’єктів військового призначення, передає <a href="https://www.radiosvoboda.org/a/news-petrivske-rozminuvannya/30284713.html">"Радіо Свобода"</a>.</p>
      <p>Видання додає, що розведення на ділянці № 3 "Петрівське" відбувалось у районі села Богданівка та підконтрольного проросійським найманцям селища Петрівське. У Богданівці наразі живуть семеро місцевих жителів. Всі вони – пенсіонери.</p>
      <p>Зауважимо, що демонтаж фортифыкацій у Петрівському має тривати щонайменше 29 діб. Після цього українська сторона проінформує про те, що все проведено, а вже наступного дня представники моніторингової місії ОБСЄ проведуть аналіз виконаних заходів.</p>
      <h3>Що відомо про розведення військ у Петрівському</h3>
      <p>Розпочалося воно 9 листопада. Щоправда раніше було заплановано на 8 число. <a href="https://24tv.ua/rozvedennya_viysk_petrivske_09_11_2019_rozpochalosya_rozvedennya_sil_na_donbasi_2019_n1231085">Розведення військ вирішили перенести</a> через заяву бойовиків "ДНР". Ті переконували, що українські війська нібито обстріляли ділянку розведення.  Тривало розведення 3 дні та завершилося 11 листопада. Далі за графіком <a href="https://24tv.ua/yak_u_petrivskomu_rozminovuyut_teritoriyu_foto_video_n1233815">відбулося розмінування цієї території.</a> </p>
      <p><a href="https://24tv.ua/rosiya_ta_obsye_vidreaguvali_na_pochatok_rozvedennya_viysk_bilya_petrivskogo_n1231829">Як в ОБСЄ, так і в Росії привітали початок розведення</a> військ у Петрівському. Додамо, що у цей район скерували додаткові патрулі ОБСЄ на допомогу чинним, стаціонарним камерам спостереження й безпілотним літальним апаратам.</p>
      <p>Раніше розведення сил і засобів уже відбулося на двох ділянках – в районі Станиці Луганської (№1) та у районі Золотого (№2). Обидві ділянки розташовуються на Луганщині.</p>
      <p>Усі розведення відбуваються у межах Мінських угод і є кроком та умовою для зустрічі у нормандському форматі. Останню заплановано на 9 грудня. За умовами розведення, українські військові мають відійти на відстань, яка дозволила б одразу повернутися назад у разі порушення домовленостей з боку проросійських бойовиків.</p>
      <blockquote>До речі! <a href="https://24tv.ua/vidkrittya_mostu_v_stanitsi_luganskiy_divitisya_online_translyatsiya_20_11_2019_n1236548">Зеленський взяв участь у відкритті мосту у Станиці Луганській: відео, фото</a></blockquote>
      <figure>
        <img src="https://24tv.ua/resources/photos/news/620_DIR/201911/1231052_10025043.png?201911083351"/>
      </figure>
      <p>розвдення військ на донбасі: хроніка останніх подій</p>
      <ul>
        <li>21 лист 2019 <a href="https://24tv.ua/navchannya_ta_peremishhennya_tehniki_vnochi__rozvidka_pro_diyi_boyovikiv_v_rayonah_rozvedennya_n1237404">Навчання та переміщення техніки вночі, – розвідка про дії бойовиків в районах розведення</a></li>
        <li>20 лист 2019 <a href="https://24tv.ua/skilki_ukrayina_vitratila_na_vidbudovu_mostu_u_stanitsi_luganskiy_n1236995">Скільки Україна витратила на відбудову мосту у Станиці Луганській</a></li>
        <li>18 лист 2019 <a href="https://24tv.ua/rosiya_z_vlasnoyi_teritoriyi_atakuvala_ukrayinskih_viyskovih_detali_n1235918">Росія з власної території атакувала українських військових: деталі</a></li>
        <li>17 лист 2019 <a href="https://24tv.ua/rozvedennya_na_donbasi_yaka_situatsiya_na_dilyankah_n1235372">Розведення на Донбасі: яка ситуація на ділянках</a></li>
        <li>15 лист 2019 <a href="https://24tv.ua/rosiya_visuvaye_novi_umovi_po_donbasu_yak_ukrayini_vikoristati_genialni_ideyi_putina_n1234599">Росія висуває нові умови по Донбасу: як Україні використати "геніальні" ідеї Путіна</a></li>
        <li>14 лист 2019 <a href="https://24tv.ua/putin_visloviv_svoyu_propozitsiyu_shhodo_rozvedennya_viysk_na_donbasi_n1234273">Путін висловив свою пропозицію щодо розведення військ на Донбасі</a></li>
      </ul>
    </article>
  </body>
</html>