<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/SLK-pujdou-do-krajskych-voleb-samostatne-604178"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T20:39:00+00:00"/>
    <meta property="og:title" content="SLK půjdou do krajských voleb samostatně"/>
    <meta property="og:description" content="Dne 19. listopadu 2019 proběhl v Českém Dubu v nově zrekonstruovaném sále České Besedy sněm Starostů pro Liberecký kraj za účasti 90 členů a podporovatelů z celého Libereckého kraje. Hlavním bodem programu bylo projednání možné spolupráce v rámci krajských voleb 2020 s KDU-ČSL a TOP09."/>
  </head>
  <body>
    <article>
      <h1>SLK půjdou do krajských voleb samostatně</h1>
      <address>
        <time datetime="2019-11-21T20:39:00+00:00">21 Nov 2019, 20:39</time>
      </address>
      <p>
        <b>Dne 19. listopadu 2019 proběhl v Českém Dubu v nově zrekonstruovaném sále České Besedy sněm Starostů pro Liberecký kraj za účasti 90 členů a podporovatelů z celého Libereckého kraje. Hlavním bodem programu bylo projednání možné spolupráce v rámci krajských voleb 2020 s KDU-ČSL a TOP09.</b>
      </p>
      <p>Na sněmu byli přítomni krajští předsedové obou politických subjektů – pan Martin Chroust za TOP09 a pan Štěpán Matek za KDU-ČSL. Po dlouhé diskusi bylo v tajném hlasování výraznou většinou rozhodnuto, že Starostové pro Liberecký kraj budou v krajských volbách 2020 kandidovat samostatně, pouze s účastí zástupce Unie pro sport a zdraví na kandidátce, stejně jako tomu bylo ve dvou minulých volebních obdobích.</p>
      <p>Martin Půta, předseda Starostů pro Liberecký kraj, k tomu dodal: “KDU–ČSL a TOP09 jsou politické subjekty, s jejichž zástupci spolupracujeme v koalicích hned na několika radnicích, například v Liberci, České Lípě nebo v Turnově. Pevně věřím, že prostor ke spolupráci nalezneme po volbách v nově ustaveném krajském zastupitelstvu a ve vedení kraje.“</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Vinklatova-SLK-Neni-nikdo-kdo-by-o-hroby-pecoval-604108"/>
        <a href="https://www.parlamentnilisty.cz/politika/politici-volicum/Svitak-SLK-Kraj-pozada-o-evropskou-dotaci-na-rekonstrukci-silnice-mezi-Sklenaricemi-a-Vysokym-nad-Jizerou-604059"/>
        <a href="https://www.parlamentnilisty.cz/arena/rozhovory/Senator-Canov-Pred-rokem-1989-jsme-zili-v-ZOO-nyni-jsme-ve-volne-prirode-602078"/>
        <a href="https://www.parlamentnilisty.cz/politika/politici-volicum/Tulpa-SLK-Modernizaci-skokanskych-mustku-pod-Jestedem-je-pripraven-podporit-i-Liberecky-kraj-599883"/>
      </related>
    </article>
  </body>
</html>