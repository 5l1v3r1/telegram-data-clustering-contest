<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598518/neoteri-ekseliksi-stin-fylaki-xoris-eggyisi-o-koke"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T20:51:00+00:00"/>
    <meta property="og:title" content="ΝΕΟΤΕΡΗ ΕΞΕΛΙΞΗ / Στην φυλακή χωρίς εγγύηση ο Κόκε"/>
    <meta property="og:description" content="Το Ελεγκτικό Συμβούλιο της Μάλαγα δεν αναγνώρισε κανένα ελαφρυντικό στον Σέρχιο Κόκε, ο οποίος θα οδηγηθεί στην φυλακή καθώς δεν ορίστηκε ποσό..."/>
  </head>
  <body>
    <article>
      <h1>ΝΕΟΤΕΡΗ ΕΞΕΛΙΞΗ / Στην φυλακή χωρίς εγγύηση ο Κόκε</h1>
      <address><time datetime="2019-11-21T20:51:00+00:00">21 Nov 2019, 20:51</time> by <a rel="author">SigmaliveSportime</a></address>
      <p><b>Το Ελεγκτικό Συμβούλιο της Μάλαγα δεν αναγνώρισε κανένα ελαφρυντικό στον Σέρχιο Κόκε, ο οποίος θα οδηγηθεί στην φυλακή καθώς δεν ορίστηκε ποσό εγγύησης.<br/></b> <br/>Ο Σέρχιο Κόκε οδηγήθηκε στη φυλακή καθώς ο ανακριτής της υπόθεσης εμπορίας και διακίνησης ναρκωτικών ουσιών δεν αναγνώρισε κανένα ελαφρυντικό στον πρώην ποδοσφαιριστή του Άρη και σε ακόμη έξι κρατούμενους. Σύμφωνα μάλιστα με το κατηγορητήριο, ο Κόκε κατηγορείται για σύσταση και συμμετοχή σε εγκληματική οργάνωση, εγκλήματα κατά της δημόσιας υγείας και φυσικά εμπίπτει και στον νόμο για τα ναρκωτικά. Επί της ουσίας, δεν του αναγνωρίστηκε κανένα ελαφρυντικό, γι’ αυτόν τον λόγο δεν ορίστηκε και ποσό εγγύησης. Μεταξύ των κρατούμενων είναι και ο αδερφός του Σέρχιο Κόκε.<br/> <br/>Θυμίζουμε ότι ο 36χρονος συνελήφθη την Τρίτη (21/11) στην διάρκεια γιγαντιαίας επιχείρησης της Αστυνομίας (συμμετείχαν 150 αστυνομικοί) και κατασχέθηκε συνολικά ένας τόνος χασίς, ενώ συνελήφθησαν 20 άτομα σε τρεις πόλεις (Σεβίλλη, Μάλαγα και Γρανάδα) της Ανδαλουσίας.<br/> </p>
    </article>
  </body>
</html>