<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/le-interviste/tmw-radio-antonini-ibra-vuole-tornare-al-milan-per-dare-la-possibilita-al-club-ad-ambire-qualcosa-352694"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T20:48:00+00:00"/>
    <meta property="og:title" content="TMW RADIO - Antonini: &quot;Ibra vuole tornare al Milan per dare la possibilità al club ad ambire qualcosa&quot;"/>
    <meta property="og:description" content="Per parlare di Milan a Maracanà, trasmissione del pomeriggio di TMW Radio, è intervenuto in diretta l'ex calciatore Luca Antonini."/>
  </head>
  <body>
    <article>
      <h1>TMW RADIO - Antonini: "Ibra vuole tornare al Milan per dare la possibilità al club ad ambire qualcosa"</h1>
      <address><time datetime="2019-11-21T20:48:00+00:00">21 Nov 2019, 20:48</time> by <a rel="author">Manuel Del Vecchio</a></address>
      <p>Per parlare di Milan a Maracanà, trasmissione del pomeriggio di TMW Radio, è intervenuto in diretta l'ex calciatore Luca Antonini.</p>
      <p><b>Su Ibrahimovic</b><br/>"Milan scelta giusta? Ibra quando è andato via, non voleva farlo. Questo può incidere nel voler tornare. Ha diversi immobili a Milano, la vede come città dove vivere in futuro. Dove va, vince o lascia un grande ricordo. Vuole tornare al Milan per dare la possibilità al club ad ambire qualcosa. E con lui in campo, qualcosa può arrivare. Solo per il fatto che può dare una spinta emotiva al gruppo. Potrebbe essere la spinta giusta per ottenere qualche risultato in più e riavvicinare i tifosi".</p>
      <p><b>Sulla decisione di prendere Ibrahimovic in società</b><br/>"Se Boban ha deciso di prendere questa strada, è perché ha ben chiaro cosa può dare Ibra a questa squadra. L'importante è riportare il Milan ai livelli di una volta. Ricominciare da un uomo d'esperienza è giusto, lo si voleva fare anche all'inizio, lo disse proprio Boban. La rosa ha giocatori con margini di crescita, per dare una spinta maggiore è giusto affidarsi a gente che ha abitudine a vincere e mentalità. E Ibra ce l'ha".</p>
      <footer><b>Fonte:</b> <u>tuttomercatoweb.com</u></footer>
    </article>
  </body>
</html>