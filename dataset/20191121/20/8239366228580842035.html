<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/razumkov_vidvidav_rayon_provedennya_oos_331373.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T20:06:00+00:00"/>
    <meta property="og:title" content="Разумков відвідав район проведення ООС"/>
    <meta property="og:description" content="Голова ВР України Дмитро Разумков з робочим візитом побував на Донеччині. Зокрема, у супроводі командувача Об’єднаних сил генерал-лейтенанта Володимира Кравченка, відвідав Маріуполь та передові позиції морських піхотинців. Про це інформує прес-центр ООС."/>
  </head>
  <body>
    <article>
      <h1>Разумков відвідав район проведення ООС</h1>
      <h2>Голова ВР України Дмитро Разумков з робочим візитом побував на Донеччині. Зокрема, у супроводі командувача Об’єднаних сил генерал-лейтенанта Володимира Кравченка, відвідав Маріуполь та передові позиції морських піхотинців. Про це інформує прес-центр ООС.</h2>
      <address>
        <time datetime="2019-11-21T20:06:00+00:00">21 Nov 2019, 20:06</time>
      </address>
      <slideshow>
        <figure>
          <img src="https://galinfo.com.ua/media/gallery/full/7/5/75576546_717944852031467_812201645935951872_n.png"/>
        </figure>
        <figure>
          <img src="https://galinfo.com.ua/media/gallery/full/7/5/75557568_717943532031599_8853256610261237760_o.jpg"/>
        </figure>
        <figure>
          <img src="https://galinfo.com.ua/media/gallery/full/7/4/74664647_717943438698275_2398114643491946496_o.jpg"/>
        </figure>
      </slideshow>
      <p>У Маріупольському морському порту Дмитро Разумков нагородив кращих військовослужбовців загону морської охорони Державної прикордонної служби України, які виконують завдання у складі Об’єднаних сил. З військовими посадовець поспілкувався і на борту корабля морської охорони "Донбас".</p>
      <p>З обстановкою на лінії зіткнення Дмитро Разумков ознайомився безпосередньо на передових позиціях підрозділів морської піхоти. Спікер ВР України з командувачем ОС та командиром однієї з бригад побували в Широкиному - повністю зруйнованому російськими окупантами курортному містечку. Також були в Талаківці та Гнутовому.</p>
      <p>Як зазначив командувач Об’єднаних сил генерал-лейтенант Володимир Кравченко, обстріли на цій ділянці фіксуються щодня, здебільшого вночі. Акцентував, що активно поводяться ворожі снайпери, при чому за відпрацьованою вже схемою, що свідчить про професійність противника. Те, що на українському сході воюють саме фахові військові Російської Федерації, українські захисники підтвердили навіть власною невеликою експозицією боєприпасів виробництва РФ.</p>
      <p>Про особливості та проблеми перетину лінії розмежування посадовець та військові говорили з прикордонниками на КПВВ "Гнутове". Тут же вони поспілкувалися і з цивільними, які перетинали лінію розмежування.</p>
    </article>
  </body>
</html>