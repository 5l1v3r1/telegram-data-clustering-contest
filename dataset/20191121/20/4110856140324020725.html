<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/gynaika/arthro/ola_osa_prepei_na_ksereis_gia_na_kratisei_to_isioma_sta_mallia_sou-588759/"/>
    <meta property="og:site_name" content="Real.gr"/>
    <meta property="article:published_time" content="2019-11-21T20:00:00+00:00"/>
    <meta property="og:title" content="Έχεις ένα φακελάκι χαμομήλι; Ας κάνουμε μια μάσκα"/>
    <meta property="og:description" content="Το ίσιωμα για τα κορίτσια που έχουν ήδη ίσια μαλλιά μοιάζει με αστείο και είναι παιχνιδάκι. Για τα κορίτσια όμως που έχουν σπαστά, σγουρά ή και μαλλιά που φριζάρουν, το ίσιωμα είναι μία… 'πονεμένη' υπόθεση και το σενάριο γνωστό."/>
  </head>
  <body>
    <article>
      <h1>
        <a href="https://www.real.gr/gynaika/arthro/exeis_ena_fakelaki_xamomili_as_kanoume_mia_maska-588483/">Έχεις ένα φακελάκι χαμομήλι; Ας κάνουμε μια μάσκα</a>
      </h1>
      <address><time datetime="2019-11-21T20:00:00+00:00">21 Nov 2019, 20:00</time> by <a rel="author">queen.gr</a></address>
      <p>
        <b>Το ίσιωμα για τα κορίτσια που έχουν ήδη ίσια μαλλιά μοιάζει με αστείο και είναι παιχνιδάκι. Για τα κορίτσια όμως που έχουν σπαστά, σγουρά ή και μαλλιά που φριζάρουν, το ίσιωμα είναι μία… «πονεμένη» υπόθεση και το σενάριο γνωστό.</b>
      </p>
      <p>Ξεκινάς από το σπίτι με ολόισια, λαμπερά μαλλιά μόνο και μόνο για να καταλήξεις να επιστρέφεις με «σπασίματα» στις πίσω τούφες και φριζάρισμα.</p>
      <p>Δεν θα μπούμε καν στον κόπο να επαναλάβουμε τι συμβαίνει όσο κοιμάσαι… Τι γίνεται λοιπόν; Πως θα κάνεις το ίσιωμά σου να κρατήσει και την σκληρή δουλειά σου να μην πάει χαμένη; Εμείς είμαστε εδώ και θα σου τα πούμε όλα!</p>
      <p>Πρώτα από όλα δεν πρέπει να έχεις παράλογες απαιτήσεις από τα μαλλιά σου. Αν έχεις ΠΑΡΑ ΠΟΛΥ σγουρά μαλλιά, μόνο ένας επαγγελματίας θα σε βοηθήσει να αποκτήσεις ίσιωμα με πραγματική διάρκεια.</p>
      <p>Δεύτερον, αν τα μαλλιά σου είναι πολύ ταλαιπωρημένα και τελευταία φορά κουρεύτηκες πέρυσι, επίσης μην έχεις παράλογες απαιτήσεις.</p>
      <p>Η κατεστραμμένη τρίχα δεν έχει κράτημα και αν την παιδέψεις περισσότερο θα εντείνεις τα προβλήματά της. Σε κάθε περίπτωση ωστόσο μπορείς να ισιώσεις τα μαλλιά σου και αν ακολουθήσεις τα παρακάτω βήματα, το ίσιωμά σου θα κρατήσει πάρα πολύ… εγγυημένα. Έχουμε και λέμε…</p>
      <p><b>ΒΗΜΑ #1: ΤΟ ΛΟΥΣΙΜΟ. </b>Οι σωστές βάσεις μπαίνουν στο λούσιμο και αυτό που πρέπει να κάνεις είναι να παρέχεις στα μαλλιά σου ενυδάτωση και θρέψη για να γίνουν λεία ευκολότερα και για να κρατήσει το ίσιωμα.</p>
      <p><b>ΒΗΜΑ #2: Η ΠΡΟΕΤΟΙΜΑΣΙΑ.</b> Μην πιάσεις το σεσουάρ και αρχίσεις να κάνεις του κεφαλιού σου. Τα μαλλιά σου χρειάζονται βοήθεια και όσο ακόμα είναι βρεγμένα πρέπει να τα ενισχύσεις… αν θέλεις να κρατήσει το ίσιωμά σου. Ένας ορός ισιώματος είναι αυτό που χρειάζεσαι. ΠΡΟΣΟΧΗ όμως! Χρειάζεσαι ορό, όχι λάδι ή κάτι άλλο. Το θέμα είναι να αποκτήσεις τέλειο, φυσικό ίσιωμα με κράτημα μεν αλλά με κίνηση δε.</p>
      <p><b>ΒΗΜΑ #3: ΤΟ ΣΤΕΓΝΩΜΑ.</b> Στεγνώνεις πολύ… ΠΟΛΥ καλά τα μαλλιά σου με το σεσουάρ πρώτα. Έπειτα λειάνεις με μία στρογγυλή βούρτσα. Όχι, η πρέσα μόνη της δεν θα σου δώσει κράτημα, trust us. Πρόσεχε όμως, για να μην καταστρέψεις τα μαλλιά σου χρειάζεσαι μία καλή βούρτσα και ένα καλό σεσουάρ. Είναι επενδύσεις που δεν θα μετανιώσεις ποτέ και τα μαλλιά σου θα σε ευγνωμονούν. Δεν είναι τυχαίο το ότι τα μαλλιά σου κρατούν περισσότερο όταν πας κομμωτήριο, οι κομμωτές έχουν τα καλύτερα εργαλεία.</p>
      <p><b>ΒΗΜΑ #4: Η ΛΑΚ.</b> Μόλις τελειώσεις το στέγνωμα, ψέκασε τα μαλλιά σου με λακ. Όχι, δεν θα τη βάλεις στο τέλος, θα τη βάλεις σε αυτό το σημείο της διαδικασίας και θα έχεις τέλειο κράτημα.</p>
      <p><b>ΒΗΜΑ #5: ΤΟ ΧΤΕΝΙΣΜΑ.</b> Ναι, ναι θα χτενιστείς πολύ καλά πριν ξεκινήσεις να κάνεις περάσματα με την πρέσα. Έτσι θα λειάνεις τυχόν κόμπους και δεν χρειάζεσαι να ανησυχείς για τον στατικό ηλεκτρισμό αν έχεις καλή βούρτσα.</p>
      <p><b>ΒΗΜΑ #6: Η ΠΡΕΣΑ.</b> Και τώρα ήρθε η ώρα για την πρέσα. Χώρεσε τα μαλλιά σου σε 4 μέρη και ξεκίνα να κάνεις απαλά περάσματα με την πρέσα για λείανση και επιπλέον κράτημα. Ένα καλό εργαλείο θα διασφαλίσει την ποιότητα των μαλλιών σου που, όπως είπαμε στην αρχή είναι το Α και το Ω για ένα χτένισμα με κράτημα.</p>
    </article>
  </body>
</html>