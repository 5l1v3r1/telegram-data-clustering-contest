<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/lag-edin-till-final-i-curling-em/"/>
    <meta property="og:site_name" content="DN.SE"/>
    <meta property="article:published_time" content="2019-11-21T20:47:39+00:00"/>
    <meta property="og:title" content="Lag Edin till final i curling-EM"/>
    <meta property="og:description" content="Lag Niklas Edin är klart för final i curling-EM efter att ha besegrat Skottland med 8–4 i semifinalen."/>
  </head>
  <body>
    <article>
      <h1>Lag Edin till final i curling-EM</h1>
      <address><time datetime="2019-11-21T20:47:39+00:00">21 Nov 2019, 20:47</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Lag Niklas Edin är klart för final i curling-EM efter att ha besegrat Skottland med 8–4 i semifinalen.<br/>Vägen fram till finalen har inneburit tio raka segrar – och nu väntar Schweiz i matchen om guldet.</b>
      </p>
      <p>De svenska curlingherrarna inledde torsdagen med att besegra Skottlands lag Ross Paterson i den sista grundseriematchen – och avslutade dagen med att upprepa bedriften i semifinalen.</p>
      <p><b>Lag Niklas Edin spelade på toppen </b>av sin förmåga redan från start och vann första omgången med 2–0 för att sedan stjäla ytterligare en poäng i nästa. När skottarna sedan närmade sig en upphämtning gjorde lag Edin ett avgörande ryck mot segern.</p>
      <p>Sverige är därmed fortsatt obesegrat på herrsidan i curling-EM i Helsingborg, efter tio vinster av tio möjliga.</p>
      <p>Nu återstår bara en match, finalen, där Schweiz står för motståndet efter att ha vunnit mot Danmark med 8–5 i den andra semifinalen. När Schweiz och Sverige möttes tidigare i EM vann lag Edin med 8–5.</p>
      <p><b>Niklas Edin</b> har på lördagsförmiddagen chans att vinna sitt sjunde EM-guld i karriären. I laget ingår även Christoffer Sundgren, Rasmus Wranå och Oskar Eriksson som alla var med och tog VM-guld i Lethbridge, Kanada, i våras.</p>
    </article>
  </body>
</html>