<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/donald-trump-az-adobevallasai-nyilvanossagra-hozatalat-igeri-meg-valasztasok-elott"/>
    <meta property="og:site_name" content="Paraméter"/>
    <meta property="article:published_time" content="2019-11-21T20:12:00+00:00"/>
    <meta property="og:title" content="Donald Trump az adóbevallásai nyilvánosságra hozatalát ígéri még a választások előtt"/>
    <meta property="og:description" content="Még a jövő novemberi választások előtt nyilvánosságra hozza az adóbevallásait és anyagi-pénzügyi helyzetét - ígérte Donald Trump amerikai elnök csütörtökön a Twitteren."/>
  </head>
  <body>
    <article>
      <h1>Donald Trump az adóbevallásai nyilvánosságra hozatalát ígéri még a választások előtt</h1>
      <h2>Még a jövő novemberi választások előtt nyilvánosságra hozza az adóbevallásait és anyagi-pénzügyi helyzetét - ígérte Donald Trump amerikai elnök csütörtökön a Twitteren.</h2>
      <address>
        <time datetime="2019-11-21T20:12:00+00:00">21 Nov 2019, 20:12</time>
      </address>
      <p>A manhattani ügyészség és a demokrata többségű képviselőház egyik bizottsága régóta követeli, hogy hozzáférhessen az elnök adóbevallásaihoz, ennek érdekében bírósághoz is fordult. Az alkotmánybíróság a képviselőházi kérelmének teljesítését a múlt héten átmeneti időre felfüggesztette.</p>
      <p>Számtalan Twitter-bejegyzései egyikében Donald Trump erre is reagált, amikor úgy fogalmazott: "folytatódik a New York-i ügyészek boszorkányüldözése, akik minden, valaha végrehajtott pénzügyi tranzakciómat látni akarják. Elnökkel ilyesmi még nem fordult elő. Amit tesznek, törvényellenes".</p>
      <p>Trump leszögezte: üzleti ügyei rendben vannak. Úgy fogalmazott: "tiszta vagyok és amikor majd valamikor a választások előtt nyilvánosságra hozom a pénzügyi nyilatkozatomat, az csupán egyetlen dolgot mutat majd meg, azt, hogy jóval gazdagabb vagyok, mint az emberek gondolták. És ez jó dolog".</p>
      <p>Az elnök azonban azt nem közölte, hogy pontosan milyen dokumentumokat is kíván nyilvánosságra hozni.     Amerikai kommentátorok gyakran emlékeztetnek arra, hogy Richard Nixon óta Donald Trump az első amerikai elnök, aki nem hozta nyilvánosságra az adóbevallásait.</p>
      <p>MTI</p>
    </article>
  </body>
</html>