<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562715/ipa-se-toyrkia-xefortwtheite-toys-s-400-ti-apanta-i-agkyra"/>
    <meta property="og:site_name" content="NOOZ."/>
    <meta property="article:published_time" content="2019-11-21T20:14:00+00:00"/>
    <meta property="og:title" content="ΗΠΑ σε Τουρκία: Ξεφορτωθείτε τους S-400- Τι απαντά η Άγκυρα"/>
    <meta property="og:description" content="Η Τουρκία πρέπει να «ξεφορτωθεί» το ρωσικό αντιπυραυλικό σύστημα S-400 που αγόρασε από την Μόσχα, δήλωσε ένας αξιωματούχος του Στέιτ Ντιπάρτμεντ για να ξεπεραστεί η αντιπαράθεση με την Ουάσινγκτον."/>
  </head>
  <body>
    <article>
      <h1>ΗΠΑ σε Τουρκία: Ξεφορτωθείτε τους S-400- Τι απαντά η Άγκυρα</h1>
      <address>
        <time datetime="2019-11-21T20:14:00+00:00">21 Nov 2019, 20:14</time>
      </address>
      <p>
        <b>Η Τουρκία πρέπει να «ξεφορτωθεί» το ρωσικό αντιπυραυλικό σύστημα S-400 που αγόρασε από την Μόσχα, δήλωσε ένας αξιωματούχος του Στέιτ Ντιπάρτμεντ για να ξεπεραστεί η αντιπαράθεση με την Ουάσινγκτον.</b>
      </p>
      <p>Η απόκτηση του ρωσικού αντιπυραυλικού συστήματος θέτει, σύμφωνα με τον αξιωματούχο, μια απειλή για όλες τις αμυντικές ικανότητες του <b>ΝΑΤΟ</b>.</p>
      <p>Μιλώντας σε δημοσιογράφους, ο αξιωματούχος ανέφερε ότι εξακολουθεί να είναι πιθανή η επιβολή αμερικανικών κυρώσεων εις βάρος της Τουρκίας για την αγορά των <b>S-400</b>.</p>
      <p>«Γνωρίζουν ότι έχουν την επιλογή να προχωρήσουν και την επιλογή να απαλλαγούν από τους S-400», σημείωσε.</p>
      <p>Ωστόσο, από την πλευρά του, ο Τούρκος υπουργός Άμυνας <b>Χουλουσί Ακάρ</b> δήλωσε σε βουλευτές σε μια επιτροπή της τουρκικής βουλής ότι η Άγκυρα θα ενεργοποιήσει, όπως είναι προγραμματισμένο το ρωσικό σύστημα πυραυλικής άμυνας, μόλις το σχετικό στρατιωτικό προσωπικό ολοκληρώσει την εκπαίδευσή του.</p>
      <p>Η εκπαίδευση βρίσκεται σε εξέλιξη για τον χειρισμό του εξοπλισμού αντιπυραυλικής άμυνας.</p>
      <p>«Μόλις η διαδικασία αυτή ολοκληρωθεί, θα διεξάγουμε τις προγραμματισμένες δραστηριότητες (στους S-400)», τόνισε.<br/> </p>
    </article>
  </body>
</html>