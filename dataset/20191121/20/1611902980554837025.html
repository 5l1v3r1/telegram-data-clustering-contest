<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/polska-mysl-inzynieryjna-budowlany-absurd-za-publiczne-pieniadze-skatepark-wylozono-kostka-brukowa-foto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T20:45:30+00:00"/>
    <meta property="og:title" content="Polska myśl inżynieryjna. Budowlany absurd za publiczne pieniądze. Skatepark wyłożono kostką brukową [FOTO]"/>
    <meta property="og:description" content="Mieszkańcy Katowic przecierają oczy ze zdumienia. Za 400 tysięcy złotych wybudowano skatepark, który wyłożono kostką brukową. Fani rolek i deskorolek wskazują, że to kompletnie bez sensu, bo po czymś takim nie można swobodnie jeździć."/>
  </head>
  <body>
    <article>
      <h1>Polska myśl inżynieryjna. Budowlany absurd za publiczne pieniądze. Skatepark wyłożono kostką brukową [FOTO]</h1>
      <address><time datetime="2019-11-21T20:45:30+00:00">21 Nov 2019, 20:45</time> by <a rel="author" href="https://nczas.com/author/km/" target="_blank">KM</a></address>
      <p>
        <b>Mieszkańcy Katowic przecierają oczy ze zdumienia. Za 400 tysięcy złotych wybudowano skatepark, który wyłożono kostką brukową. Fani rolek i deskorolek wskazują, że to kompletnie bez sensu, bo po czymś takim nie można swobodnie jeździć.</b>
      </p>
      <p>Inwestycja powstaje przy ulicy Barcelońskiej w Katowicach. O budowie skateparku zdecydowali sami mieszkańcy w ramach budżetu partycypacyjnego. Nie tego się jednak spodziewali.</p>
      <p>– <i>Taki skatepark powinien być wykonany albo z betonu szlifowanego, albo z asfaltu</i> – powiedział w rozmowie z „Polsatem News” Łukasz Borkowski, jeden z miejskich radnych. A tymczasem nawierzchnia w wielu miejscach została pokryta kostką brukową.</p>
      <p>Takiej formy budowy skateparku broni jednak rzecznik miasta, Ewa Lipka. Jak przekonuje w rozmowie z „Dziennikiem Zachodnim”, inwestycja jest realizowana zgodnie z projektem. A ten był wcześniej konsultowany z różnymi środowiskami i nikt nie wnosił zastrzeżeń.</p>
      <figure>
        <iframe data-src="https://twitter.com/takjakbypat/status/1196505627067068417?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/to-zatrzesie-naszymi-relacjami-z-usa-ustawa-447-just-wraca-jest-gotowy-miazdzacy-dla-polski-raport-krzysztof-bosak-ostrzega/"/>
        <a href="https://nczas.com/2019/11/21/dostaniesz-odszkodowanie-z-polisy-ubezpieczeniowej-ac-zaplacisz-podatek-kuriozalny-wyrok-sadu/"/>
        <a href="https://nczas.com/2019/11/21/hit-internetu-kapral-braun-premier-jestem-ciut-glupszy-niz-sadzicie-video/"/>
        <a href="https://nczas.com/2019/11/21/budzet-gdanska-z-najwyzszym-od-5-lat-deficytem-dulkiewicz-jest-jednak-zadowolona-i-chce-zadluzac-miasto/"/>
        <a href="https://nczas.com/2019/11/21/poslowie-sluchali-grzegorza-brauna-z-otwartymi-ustami-opowiedzial-im-ciekawa-historie-video/"/>
        <a href="https://nczas.com/2019/11/21/slawomir-nitras-o-kontrkandydacie-malgorzaty-kidawy-blonskiej-konkurent-zgloszony-w-ostatniej-chwili/"/>
        <a href="https://nczas.com/2019/11/21/polska-stala-sie-kolonia-usa-amerykanscy-kongresmeni-do-polakow-chronimy-was-wiec-nam-za-to-placcie/"/>
        <a href="https://nczas.com/2019/11/21/zakonnicy-walcza-z-ksiedzem-przed-swieckim-sadem-domagaja-sie-eksmisji-konserwatywnego-kaplana-z-klasztoru/"/>
        <a href="https://nczas.com/2019/11/21/na-cmentarzu-w-bochni-pochowano-szczatki-mikolaja-mazura-partyzanta-zolnierza-powojennego-podziemia-niepodleglosciowego/"/>
      </related>
    </article>
  </body>
</html>