<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/polityka/pravo-vladu-shosta-richnycya-revolyucziyi-hidnosti-ta-yaki-zminy-vona-prynesla-krayini"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T20:39:32+00:00"/>
    <meta property="og:title" content="«Право на владу»: шоста річниця Революції гідності та які зміни вона принесла країні"/>
    <meta property="og:description" content="Сьогодні о 22.30 на каналі 1+1 в програмі Право на владу ведучі та експерти говоритмуть про шосту річницю Євромайдану."/>
  </head>
  <body>
    <article>
      <h1>«Право на владу»: шоста річниця Революції гідності та які зміни вона принесла країні</h1>
      <address>
        <time datetime="2019-11-21T20:39:32+00:00">21 Nov 2019, 20:39</time>
      </address>
      <p>
        <b>Сьогодні о 22.30 на телеглядачів «1+1» чекає новий <a href="https://www.facebook.com/pravonavladu/">випуск суспільно-політичного ток-шоу «Право на владу».</a> Темою прямого ефіру стане знакова в історії країни дата – День Гідності і Свободи, який сьогодні відзначають мільйони українців.</b>
      </p>
      <p>Яку країну ми створили від того часу, коли на головній площі країни у 2013 році зібрались українці? А також чи використала Україна свій шанс позбутись російського ярма, стати ближчою до Європи та зростити у самій собі гідність, яку посіяв у наших душах Майдан – на ці та інші хвилюючі питання ведуча шоу Наталія Мосейчук шукатиме відповіді разом з політиками, представниками влади та експертами.</p>
      <p>До розмови у прямому ефірі приєднаються: заступник генерального прокурора – головний військовий прокурор Віктор Чумак, віце-прем'єр-міністр з питань європейської та євроатлантичної інтеграції України Дмитро Кулеба, голова фракції партії «Слуга народу» Давид Арахамія, народний депутат від партії «Слуга народу» Ірина Верещук.</p>
      <p>До студії також запрошені лідер партії «Голос» Святослав Вакарчук, народний депутат від партії «Опозиційна платформа – За життя» Нестор Шуфрич, співзасновник Українського інституту майбутнього, директор програми «міжнародна та внутрішня політика» Юрій Романенко, генеральний директор інформагентства «Інтерфакс-Україна» Олександр Мартиненко.</p>
      <p>Сьогодні о 22.30 на <a href="https://www.facebook.com/pravonavladu/">каналі 1+1.</a></p>
      <p>Традиційно в режимі онлайн «Слово і Діло» допомагатиме команді «Право на владу» здійснювати фактчекінг слів гостей ефіру: перевіряти, чи правдиві їхні висловлювання.</p>
      <p>Дискусія може бути перервана, якщо слова політика розходяться з його діями або із загальновідомими фактами.</p>
      <p>Нагадаємо, «Слово і Діло» розбиралось, <a href="https://www.slovoidilo.ua/2019/11/21/kolonka/aleksandra-khudiakova/polityka/richnycya-revolyucziyi-hidnosti-chy-aktualni-zaraz-vymohy-majdanu">наскільки актуальні зараз вимоги Майдану</a> та аналізувало обіцянки старих та нових політиків.</p>
      <p>Також ми нагадали <a href="https://www.slovoidilo.ua/2019/11/21/infografika/polityka/rozsliduvaty-pokaraty-huchni-provaleni-obicyanky-shhodo-zlochyniv-majdani">гучні провалені обіцянки щодо злочинів на Майдані.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/pogljad/suspilstvo/poshukax-novyx-idealiv-yak-zminyla-ukrayinu-revolyucziya-hidnosti"/>
        <a href="https://www.slovoidilo.ua/2019/11/21/novyna/polityka/zelenskyj-ochikuye-rezultativ-rozsliduvan-po-revolyucziyi-hidnosti"/>
        <a href="https://www.slovoidilo.ua/2019/07/17/novyna/svit/senat-ssha-uxvalyv-rezolyucziyu-prysvyachenu-revolyucziyi-hidnosti"/>
        <a href="https://www.slovoidilo.ua/2019/11/21/ogljad/suspilstvo/richnycya-revolyucziyi-hidnosti-pyshut-soczmerezhax"/>
      </related>
    </article>
  </body>
</html>