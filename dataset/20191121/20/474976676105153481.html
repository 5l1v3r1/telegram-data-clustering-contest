<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121222/interia-pierwszy-problem-tuska-jako-szefa-epl.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T20:47:00+00:00"/>
    <meta property="og:title" content="Interia: Pierwszy problem Tuska jako szefa EPL"/>
    <meta property="og:description" content="Jednym z pierwszych wyzwań stojących przed Donaldem Tuskiem w roli szefa Europejskiej Partii Ludowej jest sprawa Fideszu, czyli węgierskiej partii rządzącej. O szczegółach pisze serwis Interia."/>
  </head>
  <body>
    <article>
      <h1>Interia: Pierwszy problem Tuska jako szefa EPL</h1>
      <address>
        <time datetime="2019-11-21T20:47:00+00:00">21 Nov 2019, 20:47</time>
      </address>
      <h4>Jednym z pierwszych wyzwań stojących przed Donaldem Tuskiem w roli szefa Europejskiej Partii Ludowej jest sprawa Fideszu, czyli węgierskiej partii rządzącej. O szczegółach pisze serwis Interia.</h4>
      <p>Według portalu, w Europejskiej Partii Ludowej wcale nie ma woli wyrzucania Viktora Orbana ze swoich szeregów. Donald Tusk szefem EPL, największej frakcji w Parlamencie Europejskim, został wybrany w środę. Głos na Tuska oddało 93 proc. członków partii.</p>
      <p>Formalnie Fidesz jest w EPL zawieszony z powodu zarzutów o naruszanie na Węgrzech zasad praworządności. Decyzja o losach Węgrów ma zapaść w styczniu po wewnętrznym dochodzeniu EPL. Jak informuje Interia, politycy EPL z różnych państw w nieoficjalnych rozmowach przyznają, że wyrzucanie Fideszu niespecjalnie im się opłaca. Dlaczego? Węgrzy zapewniają chadekom m.in. 13 mandatów w europarlamencie. EPL nie może sobie pozwolić na kolejne straty w PE.</p>
      <p>Co to oznacza dla EPL? Wyrzucony Fidesz automatycznie wzmocniłby inną frakcję, prawdopodobnie Europejskich Konserwatystów i Reformatorów, do której należy PiS. Na pozostawienie Orbana w EPL mocno naciskają między innymi politycy niemieckiej CSU. Na konwencji w Zagrzebiu Orbana wziął w obronę były premier Słowenii, Janez Jansa – opisuje Interia.</p>
      <footer>/ Źródło: Interia.pl <br/>/ zdą</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121220/czy-to-pan-cwiczy-proste-kopniecie-a-la-bruce-lee-w-pe-europosel-pis-uwieziony-na-tarasie.html"/>
        <a href="https://www.dorzeczy.pl/kraj/121217/to-jest-naruszenie-mojej-cielesnosci-jachira-zapowiada-walke-z-calowaniem-rak-przez-poslow.html"/>
      </related>
    </article>
  </body>
</html>