<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/kosmos/boreia-ameriki/219963_o-maikl-mploympergk-gia-proedros-ton-ipa"/>
    <meta property="og:site_name" content="Efsyn.gr"/>
    <meta property="article:published_time" content="2019-11-21T20:11:40+00:00"/>
    <meta property="og:title" content="Ο Μάικλ Μπλούμπεργκ για πρόεδρος των ΗΠΑ"/>
    <meta property="og:description" content="Ο πρώην δήμαρχος της Νέας Υόρκης, που μόλις πέρυσι εισήλθε στους κόλπους του Δημοκρατικού κόμματος, υπέβαλε αίτηση συμμετοχής στην Ομοσπονδιακή Εκλογική Επιτροπή."/>
  </head>
  <body>
    <article>
      <h1>Ο Μάικλ Μπλούμπεργκ για πρόεδρος των ΗΠΑ</h1>
      <address><time datetime="2019-11-21T20:11:40+00:00">21 Nov 2019, 20:11</time> by <a rel="author">efsyn.gr</a></address>
      <p>Άλλο ένα βήμα στην κούρσα για την προεδρία των ΗΠΑ έκανε ο δισεκατομμυριούχος Μάικλ Μπλούμπεργκ, συμπληρώνοντας τα σχετικά έγγραφα στην Ομοσπονδιακή Εκλογική Επιτροπή.</p>
      <p>Ο πρώην δήμαρχος της Νέας Υόρκης, που μόλις πέρυσι εισήλθε στους κόλπους του Δημοκρατικού κόμματος, υποβάλλοντας τη σχετική αίτηση μπορεί πια επίσημα να ξεκινήσει μια προεδρική επιτροπή εκστρατείας.</p>
      <p>Η συγκεκριμένη κίνηση του επιτρέπει επίσης να αρχίσει να συγκεντρώνει και να ξοδεύει χρήματα για την εκστρατεία ενόψει των προεδρικών εκλογών του 2020, παρότι η ομάδα του λέει πως δεν έχει λάβει ακόμη την τελική του απόφαση.</p>
      <p>Επίσημη ανακοίνωση της υποψηφιότητας αναμένεται πάντως τις επόμενες ημέρες.</p>
      <p>Ο 77χρονος Μπλούμπεργκ είναι ένας από τους πλουσιότερους ανθρώπους στον κόσμο, με το ύψος της περιουσίας του να εκτιμάται στα 50 δισεκατ. δολάρια.</p>
      <p>Ο ίδιος είχε ήδη δεσμευτεί πως θα ξοδέψει περισσότερα από 100 εκατομμύρια δολάρια προκειμένου να βοηθήσει στην ήττα του Τραμπ το 2020, ανεξάρτητα από το εάν θα κατέβαινε ως υποψήφιος.</p>
      <p>Ο μεγάλος πλούτος του Μπλούμπεργκ, οι δεσμοί του με τη Γουόλ Στριτ και το στάτους του ως πρώην Ρεπουμπλικανός θα μπορούσαν όμως να δυσκολέψουν την προσπάθειά του να κερδίσει τους Δημοκρατικούς, τουλάχιστον στις προκαταρκτικές εκλογικές διαδικασίες για το χρίσμα.</p>
      <p>Με πληροφορίες από Associated Press</p>
      <related>
        <h4>Σχετικά Άρθρα</h4>
        <a href="https://www.efsyn.gr/kosmos/boreia-ameriki/219880_katathesi-katapeltis-gia-tramp"/>
        <a href="https://www.efsyn.gr/kosmos/boreia-ameriki/219694_neo-doraki-tramp-ston-netaniahoy"/>
        <a href="https://www.efsyn.gr/kosmos/boreia-ameriki/219660_orgi-tramp-kai-leykoy-oikoy-meta-tis-katatheseis-gia-tilefonima-me"/>
        <a href="https://www.efsyn.gr/kosmos/boreia-ameriki/219532_o-tramp-sikonei-ganti-tis-neyrikis-nansi"/>
        <a href="https://www.efsyn.gr/node/219494"/>
        <a href="https://www.efsyn.gr/kosmos/boreia-ameriki/219104_mpairaki-kai-anatolitika-pazaria-apo-ton-toyrko-proedro"/>
      </related>
    </article>
  </body>
</html>