<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070022/realme-5-w-europie-cena-czy-kupic/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-21T20:00:51+00:00"/>
    <meta property="og:title" content="Realme 5 dostępny dla Polski. Średniak z ogromną baterią za bardzo rozsądne pieniądze!"/>
    <meta property="og:description" content="Realme 5 przybył do europejskiej dystrybucji rosnącego producenta z Chin i już za kilka dni będzie dostępny z bezpłatną dostawą do Polski. Jego cena jest bardzo atrakcyjna, a w jego specyfikacji nie brakuje mocnych stron – znajdziemy w niej chociażby baterię o pojemności 5000 mAh."/>
  </head>
  <body>
    <article>
      <h1>Realme 5 dostępny dla Polski. Średniak z ogromną baterią za bardzo rozsądne pieniądze!</h1>
      <address><time datetime="2019-11-21T20:00:51+00:00">21 Nov 2019, 20:00</time> by <a rel="author" href="https://www.gsmmaniak.pl/author/dawidb/" target="_blank">Dawid Bonkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/Realme-5.jpg"/>
      </figure>
      <p>Realme 5 przybył do europejskiej dystrybucji rosnącego producenta z Chin i już za kilka dni będzie dostępny z bezpłatną dostawą do Polski. Jego cena jest bardzo atrakcyjna, a w jego specyfikacji nie brakuje mocnych stron – znajdziemy w niej chociażby baterię o pojemności 5000 mAh.</p>
      <p>Chińskie Realme rozprzestrzenia w Europie swoje kolejne smartfony ze średniej półki – zgodnie z zapowiedziami na Stary Kontynent zawitał<b> Realme 5,</b> o którym pisaliśmy dla Was dwa dni temu. Telefon będzie dostępny w sprzedaży od 27 listopada <a href="https://www.realme.com/eu/realme-5">na oficjalnej stronie twórców.</a></p>
      <p> </p>
      <p>Regularna cena modelu wynosi 169 euro, czyli <b>około 726 złotych</b>, ale w okresie od 27 listopada do 2 grudnia będzie go można kupić za kwotę o 10 euro mniejszą – w przeliczeniu 683 zł. Dotyczy to jedynego dostępnego wariantu pamięci 4/128 GB, który notabene jest całkiem solidny ze względu na większą ilość pamięci na dane.</p>
      <h3>Co trzeba wiedzieć o Realme 5?</h3>
      <p>Realme 5 to jeden z tych smartfonów, które posiadają oszczędności, ale starają się je wynagradzać innymi podzespołami – w tym przypadku największą „nagrodą” dla kupującego ma być<b> bateria o pojemności 5000 mAh,</b> zapewniająca niemal 30 dni działania w stanie czuwania.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/08/Realme-5-Pro_6-1-medium.jpg"/>
      </figure>
      <p>Ogniwo niestety nie wspiera szybkiego ładowania, dlatego w pudełku odnajdziemy ładowarkę o mocy tylko 10 W. Na froncie Realme 5 znalazł się<b> 6,5-calowy ekran IPS LCD</b> o dość niskiej rozdzielczości HD+, która kosztem nieco gorszej ostrości obrazu pozwoli na jeszcze dłuższy czas pracy na jednym ładowaniu. Panel cechuje się niewielkim wcięciem wyrastającym z górnej krawędzi.</p>
      <p>Dużą zaletą specyfikacji średniaka jest <b>procesor Snapdragon 665</b>, czyli następca Snapdragona 660. Ośmiordzeniowy chipset rozpędza się do 2 GHz i cechuje się wykonaniem w energooszczędnym procesie litograficznym 11 nm. Układ ten spotkamy na przykład w <a href="https://www.gsmmaniak.pl/1068334/xiaomi-redmi-note-8t-przedsprzedaz-cena-w-polsce/">Redmi Note 8T</a>.</p>
      <p>Tylny panel ze zjawiskowym wykończeniem należy do <b>poczwórnego aparatu fotograficznego</b> z jednostką 12 MP, szerokokątną 8 MP i dwoma oczkami wspierającymi 2 MP. W specyfikacji odnajdziemy ponadto Bluetooth 5.0, kategorię łączności LTE B20, GPS z A-GPS, czytnik linii papilarnych, Dual SIM i port na kartę pamięci, a także kamerkę do selfie 13 MP. Do szczęścia zabrakło NFC.</p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069440/lista-smartfonow-oppo-realme-aktualizacja-coloros-7/"/>
        <a href="https://www.gsmmaniak.pl/1069402/realme-5s-oficjalnie-cena-specyfikacja/"/>
        <a href="https://www.gsmmaniak.pl/1069112/realme-5-juz-za-moment-w-europie/"/>
        <a href="https://www.gsmmaniak.pl/1066762/realme-5s-specyfikacja-wyglad-aparat-bateria/"/>
      </related>
    </article>
  </body>
</html>