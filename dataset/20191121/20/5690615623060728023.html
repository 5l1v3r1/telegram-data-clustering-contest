<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837128-u-kiyevi-v-den-gidnosti-ta-svobodi-blizko-1300-natsgvardiytsiv-zabezpechuyut-pravoporyadok"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T20:42:00+00:00"/>
    <meta property="og:title" content="У Києві в День Гідності та Свободи близько 1300 нацгвардійців забезпечують правопорядок"/>
    <meta property="og:description" content="КИЇВ. 21 листопада. УНН. Близько 1300 нацгвардійців підтримують безпеку громадян в центрі Києва, де сьогодні проходять заходи за участі великої кількості …"/>
  </head>
  <body>
    <article>
      <h1>У Києві в День Гідності та Свободи близько 1300 нацгвардійців забезпечують правопорядок</h1>
      <address><time datetime="2019-11-21T20:42:00+00:00">21 Nov 2019, 20:42</time> by <a rel="author">Анна Мурашко</a></address>
      <p><b>КИЇВ. 21 листопада. УНН.</b> Близько 1300 нацгвардійців підтримують безпеку громадян в центрі Києва, де сьогодні проходять заходи за участі великої кількості громадян з нагоди відзначення Дня Гідності та Свободи. Про це <b>УНН</b> повідомляє з посиланням на пресслужбу НГУ.</p>
      <p>“Для забезпечення громадського порядку в місті Києві з нагоди відзначення Дня Гідності та Свободи залучено близько 1300 військовослужбовців Національної гвардії України. Службу гвардійці несуть спільно з рятувальниками, вибухотехніками, кінологами та працівниками Національної поліції в посиленому режимі”, — йдеться в повідомленні.</p>
      <p>Окрім цього, нацгвардійці залучаються до несення служби в інших регіонах України. Проведення масових заходів планується протягом трьох днів з 21 по 23 листопада по всій країні.</p>
      <p>Нагадаємо, Президент України Володимир Зеленський і його дружина Олена <a href="https://www.unn.com.ua/uk/news/1836980-prezident-z-druzhinoyu-vshanuvali-pamyat-geroyiv-nebesnoyi-sotni">вшанували пам’ять Героїв Небесної Сотні</a>.<br/><br/>Як повідомлялося, на Майдані у Києві <a href="https://www.unn.com.ua/uk/news/1837120-na-maydani-u-kiyevi-rozpochalosya-viche-mi-mayemo-gidnist">розпочалося віче “Ми маємо Гідність”</a>.</p>
    </article>
  </body>
</html>