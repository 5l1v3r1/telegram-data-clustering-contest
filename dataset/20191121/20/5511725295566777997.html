<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/other/vingrotajai-vihrovai-13-vieta-pasaules-kausa-sacensibas-atbalsta-leciena.d?id=51658623"/>
    <meta property="og:site_name" content="DELFI"/>
    <meta property="article:published_time" content="2019-11-21T20:55:48+00:00"/>
    <meta property="og:title" content="Vingrotājai Vihrovai 13. vieta Pasaules kausa sacensībās atbalsta lēcienā "/>
    <meta property="og:description" content="Latvijas jaunā vingrotāja Elīna Vihrova ceturtdien Vācijā ieņēma 13.vietu Pasaules kausa astotā posma sacensībās atbalsta lēcienā."/>
  </head>
  <body>
    <article>
      <h1>Vingrotājai Vihrovai 13. vieta Pasaules kausa sacensībās atbalsta lēcienā </h1>
      <address><time datetime="2019-11-21T20:55:48+00:00">21 Nov 2019, 20:55</time> by <a rel="author">LETA</a></address>
      <p>
        <b>Latvijas jaunā vingrotāja Elīna Vihrova ceturtdien Vācijā ieņēma 13.vietu Pasaules kausa astotā posma sacensībās atbalsta lēcienā.</b>
      </p>
      <p>Kvalifikācijā Vihrova abos lēcienos katrā tika pie 13 333 punktiem, tādējādi arī vidēji viņai bija šāds rezultāts.</p>
      <p>17 gadus vecā Vihrova ieņēma 13.vietu 17 vingrotāju konkurencē, bet finālam kvalificējās astoņas labākās sportistes.</p>
      <p>Tikmēr 18 gadus vecais Oļegs Ivanovs vingrojumā uz riņķiem ar 12 466 punktiem ieņēma 32.vietu, pārspēdams divus konkurentus, bet sacensībās uz vingrošanas zirga viņš ar 8 866 punktiem bija pēdējais starp 45 atlētiem.</p>
      <p>Piektdien Latvijas jaunie vingrotāji piedalīsies kvalifikācijā vēl četros vingrojumos. Abiem šī ir debija Pasaules kausā, bet šosezon viņi piedalījās Pasaules izaicinājuma kausa posmos, kas ir līmeni zemākas sacensības.</p>
      <p>Vācijā šonedēļ notiek pēdējais no astoņiem Pasaules kausa posmiem.</p>
    </article>
  </body>
</html>