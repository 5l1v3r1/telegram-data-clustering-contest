<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598516/stin-kypro-i-parastasi-antikatoptrizontas-tin-afroditi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T20:39:00+00:00"/>
    <meta property="og:title" content="Στην Κύπρο η παράσταση «Αντικατοπτρίζοντας την Αφροδίτη»"/>
    <meta property="og:description" content="Την ευκαιρία να χορέψουν στον Ιερό Ναό της Αφροδίτης στα Κούκλια είχαν σήμερα οι συντελεστές της παράστασης «Αντικατοπτρίζοντας την Αφροδίτη», η οποία θα..."/>
  </head>
  <body>
    <article>
      <h1>Στην Κύπρο η παράσταση «Αντικατοπτρίζοντας την Αφροδίτη»</h1>
      <address><time datetime="2019-11-21T20:39:00+00:00">21 Nov 2019, 20:39</time> by <a rel="author">Μάριος Ιγνατίου</a></address>
      <p><b>Την ευκαιρία να χορέψουν στον Ιερό Ναό της Αφροδίτης στα Κούκλια είχαν σήμερα οι συντελεστές της παράστασης «Αντικατοπτρίζοντας την Αφροδίτη», η οποία θα ανέβει την Κυριακή στο θέατρο Ριάλτο, στην Λεμεσό. <br/></b> <br/>Η παραγωγή αποτελεί μια συνεργασία της Πρεσβείας μας στην Αβάνα και της κουβανικής Ομάδας Σύγχρονου Χορού “Rosario Cardenas”.<br/> <br/>Η πρεμιέρα δόθηκε τον Οκτώβριο του 2017 στην Αβάνα.<br/> <br/>Η αντιπροσωπεία από την Κούβα επισκέφθηκε σήμερα αρκετούς αρχαιολογικούς χώρους και σύμφωνα με την εκπρόσωπο του ΚΟΤ έδειξαν ιδιαίτερο ενδιαφέρον για την Κυπριακή Ιστορία. <br/> <br/>Η παράσταση «Αντικατοπτρίζοντας την Αφροδίτη» βραβεύτηκε από την Οργάνωση Κουβανών Κριτικών, ως μια από τις καλύτερες παραστάσεις της χρονιάς στην Κούβα και στην Κύπρο θα ανέβει την προσεχή Κυριακή, 24 Νοεμβρίου, στις 8:30 το βράδυ, στο Ριάλτο Λεμεσού.<br/> </p>
      <figure>
        <iframe src="https://www.youtube.com/embed/Wr-qI6uZBjo" width="560" height="315" data-service="Youtube" scrolling="no"/>
      </figure>
    </article>
  </body>
</html>