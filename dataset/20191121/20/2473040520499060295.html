<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/246990/climoc-orange-romanii-mai-au-de-exersat-o-disciplina-a-banilor.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T20:00:11+00:00"/>
    <meta property="og:title" content="Climoc, Orange: Romanii mai au de exersat o disciplina a banilor"/>
    <meta property="og:description" content="In general popoarele balcanice, nu doar romanii, mai au de exersat o disciplina a banilor. Educatia financiara este exercitiu de responsabilitate pe care trebuie sa ni-l insusim fiecare dintre noi, considera Liudmila Climoc, CEO al Orange Romania, companie cu afaceri trimestriale de aproape 300 de milioane de euro."/>
  </head>
  <body>
    <article>
      <h1>Climoc, Orange: Romanii mai au de exersat o disciplina a banilor</h1>
      <address><time datetime="2019-11-21T20:00:11+00:00">21 Nov 2019, 20:00</time> by <a rel="author">Alex Goaga</a></address>
      <p>
        <b>In general popoarele balcanice, nu doar romanii, mai au de exersat o disciplina a banilor. Educatia financiara este exercitiu de responsabilitate pe care trebuie sa ni-l insusim fiecare dintre noi, considera Liudmila Climoc, CEO al Orange Romania, <a href="https://www.wall-street.ro/articol/IT-C-Tehnologie/246180/orange-afaceri-in-crestere-cu-4-in-trimestrul-trei.html">companie cu afaceri trimestriale de aproape 300 de milioane de euro.</a></b>
      </p>
      <p>Am discutat cu Liudmila Climoc despre schimbarile economice prin care ar trebui sa treaca Romania, dar si ce a invatat din capitalism si cum il percepea inainte de 1989 si ce a invatat din industria telecom – Systemic Coaching este unul dintre instrumentele interesante despre care a vorbit CEO-ul Orange Romania.</p>
      <p>
        <b>WALL-STREET.ro: Cum crezi ca au inteles romanii ideea de capitalism si care sunt 2-3 lucruri capitaliste care au fost adoptate cel mai eficient/bine de Romania, per total? </b>
        <b>Dar cel mai prost/putin?</b>
      </p>
      <p><b>Liudmila Climoc:</b> Cred ca lucrul cel mai bine inteles a fost importanta performantei si, totodata, a curajului de a-si pune in practica ideile inovative. Acestea au impulsionat avantul antreprenoriatului in Romania, o alternativa de altfel tentanta in prezent pentru jumatate dintre profesionistii din mediul urban.</p>
      <p>In termeni de provocari, cred ca, in general popoarele balcanice, nu doar romanii, mai au de exersat o disciplina a banilor. Educatia financiara este exercitiu de responsabilitate pe care trebuie sa ni-l insusim fiecare dintre noi.</p>
      <p>
        <b>W-S.ro: Ce stiai despre capitalism inainte de ’89 si in prima parte a anilor ’90, cand s-a schimbat regimul?</b>
      </p>
      <p><b>LC: </b>M-am nascut in Uniunea Sovietica, iar in anii ‘80 la scoala sovietica capitalismul era predat ca fiind ceva foarte gresit. Ulterior, a doua parte a anilor ’80 am asociat-o cu „perestroika”, ca vant al schimbarii spre o lume a oportunitatilor si a libertatilor. Aceasta miscare transformatoare m-a influentat foarte mult si pe masura ce am crescut, am fost absorbita de aceasta dorinta de a descoperi lumea, de a invata lucruri noi, de a explora potentialul si de a ne schimba viata in mai bine. La acel moment, percepeam modelul economic capitalist mai degraba cu deschidere si entuziasm.</p>
      <p>
        <a href="https://www.wall-street.ro/articol/IT-C-Tehnologie/244884/compania-telecom-grandstream-intra-oficial-pe-piata-din-romania.html">Citeste si:<br/>Compania telecom Grandstream intra oficial pe piata din Romania</a>
      </p>
      <figure>
        <img src="https://img.wall-street.ro/image_thumbs/thumbs/2a2/2a2893d4c3d0a582e26367655343741b-400x250-00-65.jpg?v=1569220827"/>
      </figure>
      <p>Dupa acesti 30 ani de demistificare a capitalismului, pot spune ca, in sine, capitalismul nu este nici bun, nici rau. O provocare la care capitalismul trebuie sa raspunda in prezent si in viitor este responsabilitatea: tratarea corecta si etica a oamenilor si a resurselor planetei, responsabilitate fata de economie si implicit fata de societate.</p>
      <p>
        <b>W-S.ro : Cand ai realizat ca doresti sa lucrezi in telecom si care au fost factorii care te-au determinat sa iti doresti acest lucru?</b>
      </p>
      <p><b>LC:</b> Pasiunea mea pentru matematica si inclinatia de a fi un «problem solver» au facut usoara alegerea unei facultati cu profil tehnic. Timp de 5 ani am studiat la Universitatea Politehnica din Chisinau si, dupa absolvire, cu specializarea Microelectronica, m-am vazut in fata unui context de piata in care industria grea incepea sa piarda teren. Era anul 1997 cand am decis sa fac un act de curaj si sa imi incep cariera intr-o noua industrie, care tocmai prindea avant - telecomunicatiile.</p>
      <p>Privind in urma, ma bucur ca am ales un domeniu cu totul diferit, o oportunitate care de altfel s-a dovedit decisiva in dezvoltarea mea personala.</p>
      <p>
        <a href="https://www.wall-street.ro/articol/IT-C-Tehnologie/240361/milioane-de-premii-in-aplicatia-my-vodafone-pentru-utilizatorii-tuturor-retelelor-mobile.html">Citeste si:<br/>Milioane de premii in My Vodafone pentru utilizatorii retelelor mobile</a>
      </p>
      <figure>
        <img src="https://img.wall-street.ro/image_thumbs/thumbs/ee7/ee7aa5a190c16da20d5d9df67c5f6636-400x250-00-65.jpg?v=1555591101"/>
      </figure>
      <p>
        <b>
          <i>In curand, afla din interviul integral cu Lidumila Climoc, CEO Orange Romania, ce masuri economice si fiscale considera ea ca ar trebui implementate rapid de Guvernele urmatoare, dar si ce lucruri mai neobisnuite a invatat in perioada in care a condus filiala locala a operatorului telecom francez.</i>
        </b>
      </p>
    </article>
  </body>
</html>