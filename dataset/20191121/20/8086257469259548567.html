<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507189"/>
    <meta property="og:site_name" content="0404"/>
    <meta property="article:published_time" content="2019-11-21T20:00:19+00:00"/>
    <meta property="og:title" content="השרה רגב: &quot;אמון הציבור בפרקליטות ובמשטרה נמצא בלב הסערה – שאלות כבדות משקל חייבות להתבהר&quot;"/>
    <meta property="og:description" content="שרת התרבות והספורט, תת אלוף (במיל') מירי רגב, נשאה דברים הערב (חמישי) באירוע המציין 60 שנים לעלייה ההמונית של יהודי מרוקו, שנערך ברמלה. השרה דיברה בין היתר"/>
  </head>
  <body>
    <article>
      <h1>השרה רגב: "אמון הציבור בפרקליטות ובמשטרה נמצא בלב הסערה – שאלות כבדות משקל חייבות להתבהר"</h1>
      <address><time datetime="2019-11-21T20:00:19+00:00">21 Nov 2019, 20:00</time> by <a rel="author">חדשות 0404</a></address>
      <p>שרת התרבות והספורט, תת אלוף (במיל') מירי רגב, נשאה דברים הערב (חמישי) באירוע המציין 60 שנים לעלייה ההמונית של יהודי מרוקו, שנערך ברמלה. השרה דיברה בין היתר על החלטת היועמ"ש מנדלבליט להעמיד לדין את ראש הממשלה בנימין נתניהו בעבירות של שוחד, מרמה והפרת אמונים. </p>
      <p>רגב: "זהו יום עצוב למדינת ישראל, כפי שתמיד אמרתי ואומר גם הערב לכל אדם עומדת זכות החפות עד שבית המשפט יחליט אחרת כך גם לראש הממשלה, נתניהו. אמון הציבור בפרקליטות ובמשטרה נמצא בלב הסערה הציבורית, ישנן שאלות כבדות משקל שראש הממשלה מעלה. והן חייבות להתבהר עד תום, כדי למנוע מצב שבו הפרקליטות וחוקרי משטרה הם חסינים מביקורת והם מעל החוק.</p>
      <p>אני מבקשת לחזק את ראש הממשלה ואת משפחתו בשעה קשה זו. ניתן היה להבחין גם בנאומו שהוא מדבר מדם ליבו. עשה נכון ראש הממשלה שקיבל החלטה להמשיך בתפקידו כפי שהחוק מאפשר לו, להלחם על צדקתו ועל שלטון הדמוקרטי במדינת ישראל. <br/>אני בטוחה בחפותו של ראש הממשלה".</p>
    </article>
  </body>
</html>