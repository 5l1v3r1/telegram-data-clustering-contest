<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/deputaty_pidtrymaly_vykup_zemelnyh_dilyanok_dlya_prodovzhennya_vul_ryashivskoi_331361.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T20:50:00+00:00"/>
    <meta property="og:title" content="Депутати підтримали викуп земельних ділянок для продовження вул. Ряшівської"/>
    <meta property="og:description" content="Сесія Львівської міської ради підтримала ухвалу «Про викуп для суспільних потреб земельних ділянок (інших об'єктів нерухомого майна), які перебувають у власності фізичних осіб, з метою будівництва вул. Ряшівської (проектованої) з транспортними розв’язками від вул. Кульпарківської до вул. Є. Патона». Йдеться про 42 земельні ділянки, які перебувають у власності фізичних осіб. Про це інформує прес-служба ЛМР."/>
  </head>
  <body>
    <article>
      <h1>Депутати підтримали викуп земельних ділянок для продовження вул. Ряшівської</h1>
      <h2>Сесія Львівської міської ради підтримала ухвалу «Про викуп для суспільних потреб земельних ділянок (інших об'єктів нерухомого майна), які перебувають у власності фізичних осіб, з метою будівництва вул. Ряшівської (проектованої) з транспортними розв’язками від вул. Кульпарківської до вул. Є. Патона». Йдеться про 42 земельні ділянки, які перебувають у власності фізичних осіб. Про це інформує прес-служба ЛМР.</h2>
      <address>
        <time datetime="2019-11-21T20:50:00+00:00">21 Nov 2019, 20:50</time>
      </address>
      <p>Управління земельних ресурсів департаменту містобудування протягом п'яти днів з дня прийняття цієї ухвали має письмово повідомити про це власників земельних ділянок, які планує викупити місто.</p>
      <p>Власникам земельних ділянок (інших об'єктів нерухомого майна) мають упродовж одного місяця з дня отримання інформації (письмового повідомлення) запропонувати письмово повідомити управління земельних ресурсів про надання згоди на проведення переговорів щодо умов викупу або відмову від такого викупу.</p>
      <p>У разі надання власником земельної ділянки (інших об'єктів нерухомого майна), згоди на проведення переговорів щодо умов викупу, управлінню земельних ресурсів доручили представляти інтереси Львівської міської ради при проведенні переговорів щодо викупної ціни, погодження інших істотних умов договорів, забезпечити проведення експертної грошової оцінки вартості земельних ділянок, пропонувати замість викупної ціни земельної ділянки іншу рівноцінну земельну ділянку та забезпечити проведення її експертної грошової оцінки, а також вчиняти інші дії, передбачені законодавством України для здійснення викупу.</p>
      <p>Управління земельних ресурсів департаменту містобудування має також подати міській раді на затвердження вартість викупних цін земельних ділянок.</p>
    </article>
  </body>
</html>