<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/dimosia-igeia/598513/dorean-ygeia-kai-ektos-gesy-gia-imikratikous-kai-dimosious"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T20:49:00+00:00"/>
    <meta property="og:title" content="Δωρεάν υγεία και εκτός ΓεΣΥ για ημικρατικούς και Δημόσιους"/>
    <meta property="og:description" content="Καταργούνται από τον Ιούνιο τα Ταμεία Υγείας των ημικρατικών οργανισμών και των δήμων και μετεξελίσσονται σε «ταμεία συμπληρωματικών παροχών ή άλλων..."/>
  </head>
  <body>
    <article>
      <h1>Δωρεάν υγεία και εκτός ΓεΣΥ για ημικρατικούς και Δημόσιους</h1>
      <address><time datetime="2019-11-21T20:49:00+00:00">21 Nov 2019, 20:49</time> by <a rel="author">Άννα-Μαρία Ευτυχίου</a></address>
      <p><b>Καταργούνται από τον Ιούνιο τα Ταμεία Υγείας των ημικρατικών οργανισμών και των δήμων και μετεξελίσσονται σε «ταμεία συμπληρωματικών παροχών ή άλλων διεργασιών», μέσω των οποίων θα παρέχονται οι υπηρεσίες που δεν καλύπτονται από το ΓΕΣΥ.<br/></b> <br/>Η απόφαση, η οποία λήφθηκε την περασμένη εβδομάδα από το Υπουργικό Συμβούλιο, πυροδοτεί έντονες διαφωνίες και αντεγκλήσεις, καθώς δημιουργεί ανισότητες ανάμεσα στους εργαζομένους.<br/> <br/>Δημόσιοι και ημικρατικοί υπάλληλοι θα τυγχάνουν δωρεάν περίθαλψης και για τομείς οι οποίοι δεν καλύπτονται μέσω ΓεΣΥ. Αυτό, δημιουργεί εκ των πραγμάτων 4 κατηγορίες εργαζομένων.<br/> <br/>-Οι Δημόσιοι Υπάλληλοι καλύπτονται, όπως και στο παρελθόν, επιλέγοντας όμως και γιατρό του ιδιωτικού τομέα εάν το επιθυμούν.<br/> <br/>-Οι εργαζόμενοι στον Ημικρατικό τομέα θα συνεχίσουν να καλύπτονται και για υπηρεσίες υγείας που δεν καλύπτει το ΓΕΣΥ.<br/> <br/>-Όσοι εργάζονται σε ιδιωτική εταιρεία και καλύπτονται μόνο από όσα καλύπτει το ΓΕΣΥ.<br/> <br/>-Όσοι εργάζονται στον ιδιωτικό τομέα αλλά καλύπτονται απο ιδιωτική ασφάλιση της εταιρείας ή δική τους.<br/> <br/>Λανθασμένη θεωρεί την κυβερνητική απόφαση και το ΚΕΒΕ.<br/> <br/>Οι συντεχνίες απορρίπτουν το επιχείρημα, υποδεικνύοντας ότι το παράδειγμα του κρατικού τομέα θα μπορούσε να ακολουθήσει και ο ιδιωτικός.<br/> </p>
      <figure>
        <iframe src="https://www.youtube.com/embed/4c99qI4r4rA" width="560" height="315" data-service="Youtube" scrolling="no"/>
      </figure>
    </article>
  </body>
</html>