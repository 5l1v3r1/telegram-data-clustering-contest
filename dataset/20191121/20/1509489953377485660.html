<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655442/aris-nok-aoyt-kai-o-tonso"/>
    <meta property="og:site_name" content="OnSports"/>
    <meta property="article:published_time" content="2019-11-21T20:30:32+00:00"/>
    <meta property="og:title" content="Άρης: Νοκ άουτ και ο Τόνσο"/>
    <meta property="og:description" content="Τις υπηρεσίες του Μάρτιν Τόνσο θα στερηθεί ο Μίχαελ Ένινγκ για το επόμενο δεκαήμερο."/>
  </head>
  <body>
    <article>
      <h1>Άρης: Νοκ άουτ και ο Τόνσο</h1>
      <address><time datetime="2019-11-21T20:30:32+00:00">21 Nov 2019, 20:30</time> by <a rel="author">Onsports team</a></address>
      <p>Τις υπηρεσίες του Μάρτιν Τόνσο θα στερηθεί ο Μίχαελ Ένινγκ για το επόμενο δεκαήμερο.</p>
      <p>Ο Αργεντινός μεσοεπιθετικός, που δεν προπονήθηκε χθες Τετάρτη λόγω ενοχλήσεων στο δεξιό γαστροκνήμιο, υποβλήθηκε σήμερα σε σειρά εξετάσεων, οι οποίες έδειξαν διάταση. Κάτι που σημαίνει πως ο πρώην άσος του Αστέρα Τρίπολης δεν υπολογίζεται για την αναμέτρηση της 11ης αγωνιστικής απέναντι στην ΑΕΚ (Κυριακή 24/11, 19:30 - ΟΑΚΑ) αλλά και για αυτή απέναντι στη Λαμία ακριβώς μια εβδομάδα αργότερα.</p>
      <p>Κατά τα άλλα, ο Γερμανός προπονητής του Άρη είδε τον Νίκο Μαρτίνες να επιστρέφει μετά από τρεις ημέρες σε κανονικούς ρυθμούς προπόνησης. Ο Αργεντινός μέσος ξεπέρασε την ίωση που τον ταλαιπώρησε και ακολούθησε το προπονητικό πρόγραμμα παρέα με τους συμπαίκτες του στο Δασυγένειο Αθλητικό Κέντρο, όχι όμως και ο Λερίν Ντουάρτε που ακολούθησε εκ νέου ατομικό πρόγραμμα λόγω των ενοχλήσεων που συνεχίζει να έχει στον αχίλλειο τένοντα.</p>
      <p>Αύριο, Παρασκευή, το πρόγραμμα για τους ποδοσφαιριστές του Άρη περιλαμβάνει προπόνηση στο "Κλεάνθης Βικελίδης".</p>
    </article>
  </body>
</html>