<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009636-kak-v-dnepre-armejcy-pomogajut-delat-uroki-zaschity-otechestva-interesnymi-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-21T20:26:00+00:00"/>
    <meta property="og:title" content="Как в Днепре армейцы помогают делать уроки &quot;Защиты Отечества&quot; интересными (фото)"/>
    <meta property="og:description" content="Про це розповідають прес-офіцери Дніпропетровського обласного центру комплектування, який прийшов на зміну обласному військкомату. У 76-й школі розклад занять старшокласників з предмету «Захист Вітчизни» передбачав третій та п'ятий урок..."/>
  </head>
  <body>
    <article>
      <h1>Как в Днепре армейцы помогают делать уроки "Защиты Отечества" интересными (фото)</h1>
      <address>
        <time datetime="2019-11-21T20:26:00+00:00">21 Nov 2019, 20:26</time>
      </address>
      <p>Про це <a href="https://www.facebook.com/dniprootcksp/posts/812504562518410?__tn__=K-R">розповідають</a> прес-офіцери Дніпропетровського обласного центру комплектування, який прийшов на зміну обласному військкомату.</p>
      <p>У 76-й школі розклад занять старшокласників з предмету «Захист Вітчизни» передбачав третій та п'ятий урок, але виявилося, що вчитель, який викладає цей предмет також є вчителем «Трудового навчання», і четвертий урок в нього був із дітьми третього класу. І звісно, коли діти побачили військових із зброєю їм закортіло дуже ретельно її оглянути, потримати у руках, з’ясувати з чого вона складається. Безліч питань: а чим він стріляє, а скільки він коштує, а чи проб’є пострілом стіну, а скільки він важить, а чи можна потримати, а покажіть як він розбирається?! Так пройшов незапланований, але дуже насичений на позитивні емоції час. Бажання дітей було виконано.</p>
      <p>Хочеться зазначити що в цій школі шанують військових. У центральному холі розташовано стенди із фотокартками та тезисним описом подій на сході країни з 2014 року, які вже увійшли в сумну історію нашої держави. Є пам’ятна дошка колишньому учню цієї школи Сергію Валаху, який загинув під час виконання бойового завдання 20 березня цього року. Є фотокартки із колишніми учнями, які захищали, або продовжують захищати наш суверенітет.</p>
      <related>
        <h4>Читайте также:</h4>
        <a href="https://glavnoe.ua/news/n357009437-protivozakonnye-oblavy-na-molodezh-sotrudnika-odesskogo-makdonaldsa-zabralii-v-voenkomat-prjamo-so-svobodnoj-kassy"/>
      </related>
      <p>«Уроки «Цивільного захисту» та «Захисту Вітчизни» дуже важливі тому що діти повинні вчитися захищати свою Батьківщину, хоча вони прагнуть миру. Я дуже вдячна військовим, які до нас приходять та вчителям, які вчать нашу молодь бути впевненими та патріотично налаштованими громадянами», зазначила директорка 76 школи міста Дніпра Сазанська Ганна Олександрівна.</p>
      <p>Проведеними заходами задоволений і вчитель предмету Олександр Валентинович Баранько, який зазначив, що дітям не вистачає саме практичних занять із зброєю та продемонстрував нам дерев’яний макет автомату. Тепер, із справжньою учбовою зброєю підвищувати рівень підготовки і проведення уроків буде набагато цікавіше.</p>
      <p>У школі № 140 нас радо зустріла директорка Кулик Наталія Григорівна, і після проведення занять зазначила, що такі заходи треба проводити на постійній основі.</p>
      <related>
        <h4>Читайте также:</h4>
        <a href="https://glavnoe.ua/news/n357009287-vo-lvove-sosedi-ne-dali-voenkomatu-prinuditelno-zataschit-parnja-v-armiju"/>
      </related>
      <p>«В нас довго не було викладача з предмету «Захист Вітчизни», тому його проводили або вчителі з фізичного виховання, або трудового навчання. Нещодавно нам вдалося знайти вчителя з цього предмету, полковника в запасі. Відтоді рівень викладання значно зріс. І я дуже вдячна, що ви знайшли час і зацікавили наших дітей. Це їм дуже потрібно», зауважила Наталія Григорівна.</p>
      <p>В кожному районі Дніпропетровщини такі заходи будуть тривати на постійній основі. Далі буде!</p>
      <figure>
        <img src="https://img.glavnoe.ua/Image2018/2019/11/21/0050.jpg"/>
      </figure>
      <figure>
        <img src="https://img.glavnoe.ua/Image2018/2019/11/21/0051.jpg"/>
      </figure>
      <figure>
        <img src="https://img.glavnoe.ua/Image2018/2019/11/21/0052.jpg"/>
      </figure>
      <figure>
        <img src="https://img.glavnoe.ua/Image2018/2019/11/21/0053.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008929-ministr-oborony-razvejal-skazki-genshtaba-o-srochnikah-kak-osnove-rezerva-armii"/>
      </related>
      <figure>
        <img src="https://img.glavnoe.ua/Image2018/2019/11/21/0054.jpg"/>
      </figure>
      <figure>
        <img src="https://img.glavnoe.ua/Image2018/2019/11/21/0055.jpg"/>
      </figure>
      <figure>
        <img src="https://img.glavnoe.ua/Image2018/2019/11/21/0056.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008744-voenkomaty-ne-smogut-trebovat-u-predprijatij-personalnye-dannye-rabotnikov"/>
      </related>
    </article>
  </body>
</html>