<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ergasiaka-ypallilwn-ota/ergazomenoi-d-vyrona-ti-lene-gia-to-sovaro-peristatiko-se-dimotiko-paidiko-stathmo/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-21T20:55:51+00:00"/>
    <meta property="og:title" content="Εργαζόμενοι Δ. Βύρωνα: Τι λένε για το σοβαρό περιστατικό σε δημοτικό παιδικό σταθμό"/>
    <meta property="og:description" content="To ΣΩΜΑΤΕΙΟ ΕΡΑΖΟΜΕΝΩΝ ΒΥΡΩΝΑ ΔΗΜΟΥ ΒΥΡΩΝΑ τοποθετείται σχετικά με το σοβαρό περιστατικό που δημιουργήθηκε σε Δημοτικό Παιδικό Σταθμό, το οποίο εξέθεσε "/>
  </head>
  <body>
    <article>
      <h1>Εργαζόμενοι Δ. Βύρωνα: Τι λένε για το σοβαρό περιστατικό σε δημοτικό παιδικό σταθμό</h1>
      <address><time datetime="2019-11-21T20:55:51+00:00">21 Nov 2019, 20:55</time> by <a rel="author">Κώστας Παναγιωτάκης</a></address>
      <p>To ΣΩΜΑΤΕΙΟ ΕΡΑΖΟΜΕΝΩΝ ΒΥΡΩΝΑ ΔΗΜΟΥ ΒΥΡΩΝΑ τοποθετείται σχετικά με το σοβαρό περιστατικό που δημιουργήθηκε σε Δημοτικό Παιδικό Σταθμό, το οποίο εξέθεσε  σε κίνδυνο τη ζωή ενός τρίχρονου  παιδιού. Δείτε τι αναφέρει:</p>
      <p>«Δυστυχώς ένα δυσάρεστο  γεγονός συνέβη την Παρασκευή 15 Νοεμβρίου , το πρωί  σε Δημοτικό Παιδικό σταθμό του Δήμου μας και εξέθεσε  σε κίνδυνο τη ζωή ενός τρίχρονου  παιδιού.</p>
      <p>Το γεγονός αυτό  μας συγκλόνισε. Θέλουμε να εκφράσουμε τη λύπη μας και τη συμπαράστασή μας στους γονείς του παιδιού για την τραγική κατάσταση στην οποία περιήλθαν .</p>
      <p>Το σωματείο μας από τη Δευτέρα  απευθύνθηκε στη Δημοτική αρχή  για το θέμα αυτό.    Ήδη  έχει διαταχτεί ΕΔΕ για να διαλευκανθούν οι συνθήκες κάτω από τις οποίες το παιδί βγήκε έξω στο δρόμο .</p>
      <p>Πώς να μην συμβούν τραγικά περιστατικά όπως αυτό, όταν η πόρτα της τάξης εφάπτεται με το  δρόμο . Όταν δεν υπάρχει θυροτηλέφωνο να βλέπουν ποιος χτυπάει το κουδούνι και να ανοίγουν την πόρτα από μέσα στην τάξη .</p>
      <p>Τίποτα δεν δικαιολογεί  το σοβαρό περιστατικό αλλά ΕΞΗΓΕΙ  πολλά πράγματα.</p>
      <p>Από τους 2001  που πέρασαν οι παιδικοί σταθμοί  στην ευθύνη του Δήμου μέχρι και σήμερα, θεωρούμε   ότι  έχουμε την ηθική και συνδικαλιστική υποχρέωση ως σωματείο  και να αγωνιζόμαστε  έτσι ώστε να υπάρχουν δημοτικοί παιδικοί σταθμοί, με δημόσιο κοινωνικό χαρακτήρα. Σύγχρονοι σε κατάλληλα και ασφαλές κτήρια και  να μπορούν να εξυπηρετούν όλα τα παιδιά που ζουν στην πόλη μας. Με το αναγκαίο μόνιμο παιδαγωγικό και βοηθητικό  προσωπικό, τηρώντας την αναλογία παιδιών –παιδαγωγών.</p>
      <p><anchor name="_ednref1"/><a href="https://www.aftodioikisi.gr/ergasiaka-ypallilwn-ota/ergazomenoi-d-vyrona-ti-lene-gia-to-sovaro-peristatiko-se-dimotiko-paidiko-stathmo/#_edn1"><sup>[i]</sup></a>Έγγραφα επί εγγράφων χρόνια τώρα  για τη μη καταλληλότητα των κτιρίων ΑΓΝΟΟΥΝΤΑΙ και οι εργαζόμενοι με μεγάλη ανησυχία προσπαθούν να κάνουν το καλύτερο δυνατό κάτω από δύσκολες συνθήκες.</p>
      <p>Εάν δεν αυξηθεί η κρατική χρηματοδότηση , αν δεν δαπανηθούν χρήματα, αν δεν υπάρξουν  οι τεχνικές προδιαγραφές  που προβλέπονται ,αν δεν  τηρούνται οι όροι ασφαλείας , αν δεν επαρκεί το προσωπικό,  ΤΟΤΕ οι Δ. Π. Σταθμοί δεν θα μπορέσουν να καλύψουν τις ανάγκες της οικογένειας στη σύγχρονη πραγματικότητα .</p>
      <p>ΕΑΝ για άλλη μια φορά ΔΕΝ γίνει τίποτα το ουσιαστικό σε αυτή την κατεύθυνση, θα βρεθούμε και πάλι μπροστά σε δυσάρεστα γεγονότα.»</p>
      <p>
        <anchor name="_edn1"/>
      </p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/koinonia/arnaoytogloy-provlimatismenos-me-tin-eikona-chionokalypsis-sto-telos-toy-fthinoporoy/"/>
        <a href="https://www.aftodioikisi.gr/ergasiaka-ypallilwn-ota/ergazomenoi-koinofeloys-ochi-stis-apolyseis-paratasi-ton-symvaseon/"/>
        <a href="https://www.aftodioikisi.gr/ipourgeia/ti-tha-allaxei-sto-kea/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/koinonia/aade-apeytheias-prosvasi-se-lixiarchikes-praxeis-gennisis-gamoy-thanatoy-amp-pistopoiitika-oikogeneiakis-katastasis/"/>
        <a href="https://www.aftodioikisi.gr/proslipseis/ypes-proslipseis-2020-eidiki-egkyklios-gia-toys-ota/"/>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
      </related>
    </article>
  </body>
</html>