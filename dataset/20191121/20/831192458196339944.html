<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ki-omos-mporei-o-ponolaimos-na-einai-symptoma-karkinoy-to-eidos-oi-endeixeis-kai-i-therapeia/"/>
    <meta property="og:site_name" content="europost.gr"/>
    <meta property="article:published_time" content="2019-11-21T20:45:14+00:00"/>
    <meta property="og:title" content="Κι όμως, μπορεί ο πονόλαιμος να είναι σύμπτωμα καρκίνου! Το είδος, οι ενδείξεις και η θεραπεία"/>
    <meta property="og:description" content="Ένα σχετικά σπάνιο είδος καρκίνου μπορεί να ευθύνεται για τον επίμονο πονόλαιμο που συνδυάζεται με αυξημένη κόπωση. Αυτός ο πονόλαιμος μπορεί να οφείλεται σε καρκίνο στις αμυγδαλές! Τα βασικά συμπτώματα του καρκίνου των αμυγδαλών περιλαμβάνουν έναν"/>
  </head>
  <body>
    <article>
      <h1>Κι όμως, μπορεί ο πονόλαιμος να είναι σύμπτωμα καρκίνου! Το είδος, οι ενδείξεις και η θεραπεία</h1>
      <address>
        <time datetime="2019-11-21T20:45:14+00:00">21 Nov 2019, 20:45</time>
      </address>
      <p>Ένα σχετικά σπάνιο είδος καρκίνου μπορεί να ευθύνεται για τον επίμονο πονόλαιμο που συνδυάζεται με αυξημένη κόπωση.</p>
      <p>Αυτός ο πονόλαιμος μπορεί να οφείλεται σε καρκίνο στις αμυγδαλές! Τα βασικά συμπτώματα του καρκίνου των αμυγδαλών περιλαμβάνουν έναν επίμονο πονόλαιμο και την διόγκωση της μιας αμυγδαλής σε σύγκριση με την άλλη.</p>
      <p>Τι ρόλο παίζουν οι αμυγδαλές</p>
      <p>Οι αμυγδαλές είναι ένα ζεύγος μαζών μαλακών μορίων, που βρίσκεται στο πίσω μέρος του λαιμού.</p>
      <p>Ο ρόλος τους είναι να καταπολεμήσουν τις μολύνσεις. Είναι η πρώτη “γραμμή άμυνας” του οργανισμού ενάντια στα επιβλαβή βακτήρια που εισέρχονται σε αυτόν από το στόμα (κατάποση και εισπνοή).</p>
      <p>Αν και είναι σχετικά σπάνιο, ο καρκίνος μπορεί να αναπτυχθεί και στις αμυγδαλές, στο πίσω μέρος του στόματος. Αυτή η περιοχή είναι γνωστή ως οροφάρυγγας (oropharynx).</p>
      <p>Καρκίνος στις αμυγδαλές: Συμπτώματα</p>
      <p>Τα συμπτώματα του καρκίνου στις αμυγδαλές περιλαμβάνουν μια βραχνάδα στον λαιμό, ή μια αλλαγή στον ήχο της φωνής, σύμφωνα με την ιατρική ιστοσελίδα Healthline.</p>
      <p>Η κόπωση, η ανεξήγητη απώλεια βάρους και η δυσκολία στην κατάποση μπορεί επίσης να είναι σημάδια αυτού του ασυνήθιστου καρκίνου.</p>
      <p>Σύμφωνα με το Ιατρικό Κέντρο Cedars-Sinai του Λος Άντζελες, άλλες προειδοποιητικές ενδείξεις είναι:</p>
      <p>η δυσκολία στο άνοιγμα του στόματος</p>
      <p>η αιμορραγία από το στόμα</p>
      <p>ο πόνος στο ένα αυτί</p>
      <p>η δυσάρεστη αναπνοή</p>
      <p>ένα εξόγκωμα στο λαιμό</p>
      <p>Ωστόσο, το να έχετε ένα ή περισσότερα από αυτά τα συμπτώματα ΔΕΝ ΣΗΜΑΙΝΕΙ ότι έχετε καρκίνο των αμυγδαλών. Απλά, όπως σε κάθε αντίστοιχη περίπτωση, ενημερώστε τον γιατρό σας εάν εντοπίσετε κάποιο/α από αυτά τα σημάδια.</p>
      <p>ΠΡΟΣΟΧΗ: Μην κάνετε ΠΟΤΕ “διάγνωση” ασθενειών και παθήσεων μέσα από πληροφορίες που βρίσκετε στο διαδίκτυο. Όσο ακριβείς και αν είναι αυτές δεν μπορούν ΠΟΤΕ να υποκαταστήσουν την υπεύθυνη διάγνωση ενός γιατρού!</p>
      <p>Ποιοι κινδυνεύουν περισσότερο</p>
      <p>Ο καρκίνος στις αμυγδαλές είναι ένας τύπος καρκίνου στο κεφάλι και τον λαιμό, σύμφωνα με τον βρετανικό ερευνητικό οργανισμό Cancer Research UK.</p>
      <p>Εκείνοι που κινδυνεύουν περισσότερο να αναπτύξουν τον εν λόγω καρκίνο είναι οι καπνιστές και αυτοί που πίνουν αλκοόλ. Συνδυαστικά, το κάπνισμα και η κατανάλωση οινοπνεύματος αυξάνουν κατακόρυφα τον κίνδυνο.</p>
      <p>Οι ερευνητές έχουν επίσης συνδέσει τον καρκίνο στις αμυγδαλές με τον ιό των ανθρωπίνων θηλωμάτων (HPV). Το στέλεχος HPV16 του ιού, το οποίο αυξάνει τον κίνδυνο καρκίνου του τραχήλου, του πρωκτού, του κόλπου, του αιδοίου και του πέους, αυξάνει επίσης τις πιθανότητες καρκίνου του οροφάρυγγα, σύμφωνα με τον οργανισμό Cancer Research UK.</p>
      <p>Υπήρχαν επίσης κάποιες ενδείξεις που υποδηλώνουν ότι ο HPV θα μπορούσε να μεταδοθεί από στοματικό σεξ, αλλά θα μπορούσε επίσης να μεταδοθεί και με το φιλί στο στόμα.</p>
      <p>Θεραπεία</p>
      <p>Η χειρουργική επέμβαση για την αφαίρεση του τμήματος του λαιμού που έχει τον καρκίνο θα μπορούσε να είναι μια θεραπεία για την ασθένεια.</p>
      <p>Άλλες θεραπείες περιλαμβάνουν ακτινοθεραπεία και χημειοθεραπεία.</p>
    </article>
  </body>
</html>