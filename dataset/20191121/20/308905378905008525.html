<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/google-stadia-onder-vuur-door-falen-chromecast-33200"/>
    <meta property="og:site_name" content="Apparata"/>
    <meta property="article:published_time" content="2019-11-21T20:13:00+00:00"/>
    <meta property="og:title" content="Google Stadia onder vuur door falen Chromecast"/>
    <meta property="og:description" content="Problemen bij Google."/>
  </head>
  <body>
    <article>
      <h1>Google Stadia onder vuur door falen Chromecast</h1>
      <h2>Problemen bij Google.</h2>
      <address><time datetime="2019-11-21T20:13:00+00:00">21 Nov 2019, 20:13</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Gisteren <a href="https://www.apparata.nl/nieuws/deze-grote-launch-eindigt-ook-in-rommel-chaos-is-het-gevolg-video-33182">schreven we</a> al over de launch van Google Stadia, die op allerlei vlakken behoorlijk rommelig verloopt. Maar naast de vreemde timingen van Google gaat er nog iets anders behoorlijk mis: het streamen zelf.</p>
      <p>Het hele (en <a href="https://www.apparata.nl/nieuws/google-stadia-worden-consoles-binnenkort-obsoleet-30539">behoorlijk revolutionaire</a>) idee van Google Stadia is dat je high-end kunt gamen op ieder scherm. Je hebt geen console nodig, slechts een scherm waarop je de beelden van een van de <a href="https://www.apparata.nl/nieuws/10-nieuwe-topgames-aangekondigd-voor-stadia-33154">twintig topgames</a> kunt aanschouwen. En daar gaat het mis.</p>
      <p>Gebruikers klagen op <a href="https://www.reddit.com/r/Stadia/comments/dzd6v8/chromecast_ultra_overheating/?user_id=9315245">Reddit</a> dat het apparaatje wat Stadia streamen op een TV mogelijk maakt. De Chromecast van meerdere gebruikers zou zo heet geworden zijn, dat hij out zou vallen. Hierdoor is Stadia voor hen dus niet bruikbaar op een smart TV.</p>
      <p>Het is vooralsnog onduidelijk of het een hardwareprobleem is, of dat het om een bug gaat. Het is ook nog onbekend of dit een groot probleem is of dat slechts sommige early adopters last hebben van oververhitting van hun Chromecast.</p>
      <p>Sommige gebruikers vertellen in dezelfde post dat er met de <a href="https://www.apparata.nl/nieuws/deze-best-buy-klant-kocht-een-wel-hele-rare-chromecast-28455">originele Google Chromecast</a> niets aan de hand is maar zodra ze de nieuwere Chromecast Ultra (die bij het <a href="https://www.apparata.nl/nieuws/officieel-google-stadia-prijs-release-datum-en-games-31372">peperdure Stadia-pakket</a> geleverd wordt) gebruiker gaat het mis. Het gaat hierbij om gewone content streamen; Stadia is alleen via de Chromecast Ultra mogelijk. Hoe dan ook, het lijkt erop dat de Ultra het probleem is.</p>
      <p>Anderzijds zou het ook zomaar kunnen dat de overdracht van data het probleem is. Hoewel er in theorie niet zoveel onderscheid zou moeten zijn tussen het streamen van Netflix-content of een game, suggereert een Reddit-gebruiker dat het format anders is en dat 60fps streamen te veel is voor het ontvangertje. Bijna alle videocontent bestaat namelijk uit 24 beeldjes per seconde dus in theorie zou er drie keer zoveel data verwerkt moeten worden door de Chromecast Ultra.</p>
      <p>Wat het probleem ook is, de lancering van de nieuwe technologie is op dit moment verre van vlekkenloos. Daar kan Disney wel over meepraten.</p>
      <p>Foto <a href="https://www.blog.google/products/stadia/stadia-launches-22-titles-day-one/">@google</a></p>
    </article>
  </body>
</html>