<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/strzaly-i-ranny-policjant-akcja-zatrzymania-zlodziei-samochodow/"/>
    <meta property="og:site_name" content="Polsat News"/>
    <meta property="article:published_time" content="2019-11-21T20:22:00+00:00"/>
    <meta property="og:title" content="Strzały i ranny policjant. Akcja zatrzymania złodziei samochodów"/>
    <meta property="og:description" content="Kieleccy policjanci oddali strzały ostrzegawcze podczas akcji zatrzymania złodziei samochodów. Jeden z funkcjonariuszy został ranny. Zatrzymano dwie osoby."/>
  </head>
  <body>
    <article>
      <h1>Strzały i ranny policjant. Akcja zatrzymania złodziei samochodów</h1>
      <address>
        <time datetime="2019-11-21T20:22:00+00:00">21 Nov 2019, 20:22</time>
      </address>
      <p>
        <b>Kieleccy policjanci oddali strzały ostrzegawcze podczas akcji zatrzymania złodziei samochodów. Jeden z funkcjonariuszy został ranny. Zatrzymano dwie osoby.</b>
      </p>
      <related>
        <a href="https://www.polsatnews.pl/wiadomosc/2019-11-19/strzelal-do-policjantow-z-broni-na-gumowe-kulki-grozi-mu-10-lat-wiezienia/"/>
      </related>
      <p>Do zdarzenia doszło w czwartek wieczorem na ulicy Zimnej w Kielcach, podczas akcji funkcjonariuszy Komendy Miejskiej Policji w Kielcach wymierzonej w osoby podejrzewane w kradzież samochodu.</p>
      <p>
        <a href="https://www.polsatnews.pl/wiadomosc/2019-11-20/probowal-uciekac-potracil-policjanta-w-aucie-znaleziono-narkotyki/">
          <b>ZOBACZ: Próbował uciekać, potrącił policjanta. W aucie znaleziono narkotyki</b>
        </a>
      </p>
      <p>- Policjanci podjęli próbę zatrzymania pojazdu audi. Kierujący nie zastosował się do sygnałów i potrącił interweniującego policjanta. Drugi z funkcjonariuszy oddał strzał ostrzegawczy i samochód zatrzymał się. W trakcie tego zdarzenia zatrzymane zostały dwie osoby. Trwa ustalanie wszystkich okoliczności tego zdarzenia i na miejscu prowadzone są czynności dochodzeniowo-śledcze – powiedział sierż. szt. Karol Macek z Komendy Miejskiej Policji w Kielcach.</p>
      <p>
        <a href="https://www.polsatnews.pl/wiadomosc/2019-11-15/mazowieckie-policjant-postrzelony-podczas-cwiczen-na-strzelnicy/">
          <b>ZOBACZ: Mazowieckie: policjant postrzelony na strzelnicy</b>
        </a>
      </p>
      <p>Policjant dodał, że ranny funkcjonariusz został przewieziony do szpitala. - Nie ma zagrożenia życia, policjant jest przytomny, doznał potłuczeń ciała – zaznaczył Macek.</p>
      <p>
        <a href="https://www.polsatnews.pl/wideo/otworzyli-zakopianke-bialy-dunajec-nie-zagraza-zerwaniem-zastepczej-przeprawy-na-trasie-pod-tatry_6717715/">WIDEO - Otworzyli zakopiankę! Biały Dunajec nie zagraża zerwaniem zastępczej przeprawy na trasie pod Tatry</a>
      </p>
      <figure>
        <img src="https://s.redefine.pl/file/o2/redefine/cp/4w/4wf6auj6z44jjk11mjqc3nqy3x26kqzc.jpg"/>
      </figure>
    </article>
  </body>
</html>