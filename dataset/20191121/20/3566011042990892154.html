<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549056.html/80-%D8%AF%D8%B1%D8%B5%D8%AF-%D9%82%D8%B1%D8%A8%D8%A7%D9%86%DB%8C%D8%A7%D9%86-%D8%AA%D8%B1%D9%88%D8%B1%DB%8C%D8%B3%D9%85--%D9%85%D8%B3%D9%84%D9%85%D8%A7%D9%86-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T20:24:00+00:00"/>
    <meta property="og:title" content="80 درصد قربانیان تروریسم، مسلمان هستند"/>
    <meta property="og:description" content="اتحادیه قربانیان تروریسم در فرانسه با انتقاد از معرفی مسلمانان به عنوان مسببان حملات تروریستی، گفت که مسلمان‌ها خود بیشترین قربانی تروریسم هستند."/>
  </head>
  <body>
    <article>
      <h1>80 درصد قربانیان تروریسم، مسلمان هستند</h1>
      <address>
        <time datetime="2019-11-21T20:24:00+00:00">21 Nov 2019, 20:24</time>
      </address>
      <p>اتحادیه قربانیان تروریسم در فرانسه با انتقاد از معرفی مسلمانان به عنوان مسببان حملات تروریستی، گفت که مسلمان‌ها خود بیشترین قربانی تروریسم هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ «غیّوم دونوا دوسان مارک»، رئیس اتحادیه قربانیان تروریسم در فرانسه (AFVT) می‌گوید مسلمان‌ها بیشترین قربانیان تروریسم در جهان هستند.</p>
      <p>وی با بیان اینکه نزدیک به ۸۰ درصد قربانیان تروریسم از مسلمانان هستند، گفت که اتحادیه متبوع او گام‌های مهمی برای فراهم کردن زمینه بازگشت افراد متضرر از حملات تروریستی به زندگی طبیعیشان برداشته است.</p>
      <p>به گزارش النشره،‌ رئیس اتحادیه فرانسوی قربانیان تروریسم که در حاشیه «نشست بین‌المللی قربانیان تروریسم» در شهر «نیس» فرانسه سخنرانی می‌کرد، گفت که که این اتحادیه فعالیت‌هایی به منظور ممانعت از سوق افزاد جامعه به سمت افراطگرایی انجام می‌دهد.</p>
      <p>به گزارش فارس، مارک گفت: «مسلمان‌ها جزو اولین کسانی هستند که طعم تلخ تروریسم را می‌چشند و لازم است که این مسئله را در اروپا یادآور شد». او ادامه داد: «برخی گمان می‌کنند که عاملان حملات تروریستی فقط مسلمان‌ها هستند و قربانیان، غیر مسلمان. این صحت ندارد؛ چرا که خود مسلمان‌ها نیز قربانی حملات تروریستی هستند».</p>
      <p>اظهارات رئیس اتحادیه قربانیان تروریسم در حالی مطرح می‌شود که رسانه‌های اروپایی و آمریکایی عموماً طی دهه‌های و سال‌های گذشته به ویژه بعد از حملت ۱۱ سپتامبر و ظهور داعش در سوریه و عراق،‌ به دنبال ترویج این نگاه بودند که عامل خشونت و ترور مسلمان‌ها بوده است.</p>
      <p>انتهای پیام/</p>
    </article>
  </body>
</html>