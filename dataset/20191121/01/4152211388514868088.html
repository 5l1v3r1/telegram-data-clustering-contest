<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/592381/%E0%A6%95%E0%A7%87%E0%A6%B0%E0%A6%BE%E0%A6%A8%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%BE%E0%A6%B8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%86%E0%A6%9F%E0%A7%8B%E0%A6%B0%E0%A6%BF%E0%A6%95%E0%A6%B6%E0%A6%BE%E0%A6%B0-%E0%A7%A8-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T01:34:00+00:00"/>
    <meta property="og:title" content="কেরানীগঞ্জে বাসের ধাক্কায় অটোরিকশার ২ যাত্রী নিহত"/>
    <meta property="og:description" content="ঢাকার কেরানীগঞ্জে যাত্রীবাহী একটি বাসের ধাক্কায় সিএনজি অটোরিকশার দুই যাত্রী নিহত হয়েছেন। গুরুতর আহত হয়েছেন চালকসহ ওই অটোরিকশার আরও দুজন। তাদের স্যার সলিমুল্লাহ মেডিক্যাল কলেজ হাসপাতালে ভর্তি করা হয়েছে। বুধবার (২০ নভেম্বর) রাত সাড়ে ৮টায় জিনজিরা-দোহার সড়কের শাক্তা ইউনিয়নের প্রহরীভিটা..."/>
  </head>
  <body>
    <article>
      <h1>কেরানীগঞ্জে বাসের ধাক্কায় অটোরিকশার ২ যাত্রী নিহত</h1>
      <address><time datetime="2019-11-21T01:34:00+00:00">21 Nov 2019, 01:34</time> by <a rel="author">কেরানীগঞ্জ (ঢাকা) প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/0ddf346eaa8afecc9da2ea49eab60bd5-5dd5e8a518008.jpg"/>
        <figcaption>দুমড়ে যাওয়া সিএনজি অটোরিকশা</figcaption>
      </figure>
      <p>ঢাকার কেরানীগঞ্জে যাত্রীবাহী একটি বাসের ধাক্কায় সিএনজি অটোরিকশার দুই যাত্রী নিহত হয়েছেন। গুরুতর আহত হয়েছেন চালকসহ ওই অটোরিকশার আরও দুজন। তাদের স্যার সলিমুল্লাহ মেডিক্যাল কলেজ হাসপাতালে ভর্তি করা হয়েছে। বুধবার (২০ নভেম্বর) রাত সাড়ে ৮টায় জিনজিরা-দোহার সড়কের শাক্তা ইউনিয়নের প্রহরীভিটা এলাকায় এ দুর্ঘটনা ঘটে।</p>
      <p>নিহতদের মধ্যে একজনের পরিচয় পাওয়া গেছে। তার নাম সুপচান মণ্ডল (৫০), বাড়ি কেরানীগঞ্জের শাক্তা ইউনিয়নের বড় বাস্তা গ্রামে। আহতদেরও পরিচায় পাওয়া যায়নি।</p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/02c792f7113c5fa2fd133f82b5ff6822-5dd5e8d0ea136.jpg"/>
        <figcaption>দুমড়ে যাওয়া সিএনজি অটোরিকশা</figcaption>
      </figure>
      <p>কেরানীগঞ্জ মডেল থানার ভারপ্রাপ্ত কর্মকর্তা (ওসি) শাকের মোহাম্মদ যুবায়ের জানান, রাজধানীর গুলিস্থান থেকে ছেড়ে আসা দ্রুতি পরিবহনের একটি যাত্রীবাহী বাস দোহারের দিকে যাচ্ছিল। বাসটি প্রহরীভিটা এলাকায় পৌঁছালে রামের কান্দা থেকে জিনজিরাগামী একটি সিএনজি অটোরিকশাকে সামনে থেকে ধাক্কা দেয়। এতে সিএনজি অটোরিকশাটি দুমড়েমুচড়ে যায়। ঘটনাস্থলেই সুপচান মণ্ডল নিহত হন। অটোর চালকসহ অপর তিন জন গুরুতর আহত হন। স্থানীয় লোকজন খবর পেয়ে ঘটনাস্থল থেকে তাদের উদ্ধার করে স্যার সলিমুল্লাহ মেডিক্যাল কলেজ হাসপাতালে ভর্তি করেন। হাসপাতালে তাদের মধ্যে একজনের মৃত্যু হয়। বাসটি জব্দ করা গেলেও চালক পালিয়ে গেছে।</p>
      <p> </p>
      <footer>/আইএ/</footer>
    </article>
  </body>
</html>