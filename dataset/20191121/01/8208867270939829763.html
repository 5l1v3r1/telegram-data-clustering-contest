<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/21/news/hong_kong_gli_usa_sfidano_la_cina_hong_kong_trump_verso_firma_legge_a_sostegno_diritti_umani-241539106/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T01:38:00+00:00"/>
    <meta property="og:title" content="Hong Kong, gli Usa sfidano la Cina: Trump verso firma legge a sostegno diritti umani"/>
    <meta property="og:description" content="Borsa in picchiata dopo ok a legge Usa diritti umani"/>
  </head>
  <body>
    <article>
      <h1>Hong Kong, gli Usa sfidano la Cina: Trump verso firma legge a sostegno diritti umani</h1>
      <h2>Borsa in picchiata dopo ok a legge Usa diritti umani</h2>
      <address>
        <time datetime="2019-11-21T01:38:00+00:00">21 Nov 2019, 01:38</time>
      </address>
      <p>WASHINGTON - Il presidente americano Donald Trump è intenzionato a firmare la legge licenziata dal Congresso a sostegno delle proteste per la democrazia a Hong Kong. Lo anticipano i media Usa che da giorni segnalano come Trump sia pronto a firmare la misura denominata "Hong Kong Human Rights and Democracy Act' che ha già sollevato l'ira della Cina prima ancora di entrare in vigore.<br/><br/>Il provvedimento richiede al presidente Usa una revisione annuale dello speciale status finanziario garantito da Washington a Hong Kong, mentre continuano disordini e violenze nella ex colonia britannica da mesi teatro di proteste anti-governative.<br/><br/>La Borsa di Hong Kong cade in avvio di seduta dopo il via libera della Camera Usa allo Human Rights and Democracy Act, il provvedimento di sostegno agli attivisti di Hong Kong che va alla firma del presidente Donald Trump per la sua esecutività: l'Hang Seng crolla dell'1,62%, a 26.455,21 punti. In frenata anche le borse di Shanghai e Shenzhen, i cui indici Composite cedono rispettivamente lo 0,29%, a 2.902,55 punti, e lo 0,39%, a quota 1.628,72.<br/> </p>
    </article>
  </body>
</html>