<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152642-ukrainskyh-vchyteliv-hochut-perevesty-na-kontrakty"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T01:11:00+00:00"/>
    <meta property="og:title" content="Українських вчителів хочуть перевести на контракти"/>
    <meta property="og:description" content="Українська освіта може перейти на контрактну основу роботи вчителів."/>
  </head>
  <body>
    <article>
      <h1>Українських вчителів хочуть перевести на контракти</h1>
      <address>
        <time datetime="2019-11-21T01:11:00+00:00">21 Nov 2019, 01:11</time>
      </address>
      <p>Українська освіта може перейти на контрактну основу роботи вчителів. <br/><br/>Про це в інтерв`ю розповіла міністерка освіти <b>Ганна Новосад</b>, - пише Соцпортал.<br/><br/>«Вчитель за бажанням може укладати контракт зі школою. В ідеалі з часом взагалі маємо перейти на контрактну основу роботи вчителів, де дуже чітко описуються обов’язки усіх сторін і права усіх сторін. Але що стосується якісного викладання, то дуже складно прописати до деталей у контракті, що ти маєш викладати на уроці. Як на мене, питання того, наскільки якісно і цікаво викладає вчитель – це також фактор постійного професійного зростання і підвищення кваліфікації вчителя», - сказала міністр освіти.<br/><br/>За її словами, необхідно побудувати систему, яка б давала вчителю можливості професійного зростання.<br/><br/>«Тому що дуже багато нарікань на те, що вчителі щось не так викладають, в тому числі з’являються через те, що у вчителів немає насправді доступу до сучасних професійних методик викладання, до сучасного змісту, який змінюється. От що вони вивчили в університеті 30 років тому, і що їм раз на 5 років вкладають в інституті післядипломної освіти в голову - те вони дуже часто і ретранслюють», - сказала Ганна Новосад.</p>
    </article>
  </body>
</html>