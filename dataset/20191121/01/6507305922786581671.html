<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/galles-golf-e-madrid-bale-provoca-il-real-352567"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T01:00:00+00:00"/>
    <meta property="og:title" content="Galles, golf e Madrid: Bale provoca il Real"/>
    <meta property="og:description" content="(ANSA) - ROMA, 20 NOV - &quot;Galles, golf, Madrid. In questo ordine&quot;. Con una bandiera personalizzata Gareth Bale ha festeggiato così, insieme ai suoi compagni, la qualificazione agli Europei 2020 ottenuta dopo aver superato per 2-0 l'Ungheria (con doppietta dello juventino Aaron Ramsey). Il messaggio sulla bandiera, già esposta nei giorni scorsi nel ritiro del Galles, ha fatto il giro del mondo. Ed è suonato come l'ennesima provocazione al Real: il rapporto tra il club madridista e l'asso gallese è ormai ai minimi termini. E la lista di priorità di Bale, prima la Nazionale, poi il golf e dunque i blancos, non hanno fatto altro che peggiorare le cose. Dalla Casa Blanca bocche cucite dopo la &quot;trollata&quot; di Bale che non gioca con le merengues dal 5 ottobre scorso. Ma dopo 5 anni e tanti successi (tra cui 4 Champions League vinte) le strade di Bale e il Real Madrid potrebbero dividersi a gennaio."/>
  </head>
  <body>
    <article>
      <h1>Galles, golf e Madrid: Bale provoca il Real</h1>
      <address><time datetime="2019-11-21T01:00:00+00:00">21 Nov 2019, 01:00</time> by <a rel="author">Thomas Rolfi</a></address>
      <p>(ANSA) - ROMA, 20 NOV - "Galles, golf, Madrid. In questo ordine". Con una bandiera personalizzata Gareth Bale ha festeggiato così, insieme ai suoi compagni, la qualificazione agli Europei 2020 ottenuta dopo aver superato per 2-0 l'Ungheria (con doppietta dello juventino Aaron Ramsey). Il messaggio sulla bandiera, già esposta nei giorni scorsi nel ritiro del Galles, ha fatto il giro del mondo. Ed è suonato come l'ennesima provocazione al Real: il rapporto tra il club madridista e l'asso gallese è ormai ai minimi termini. E la lista di priorità di Bale, prima la Nazionale, poi il golf e dunque i blancos, non hanno fatto altro che peggiorare le cose. Dalla Casa Blanca bocche cucite dopo la "trollata" di Bale che non gioca con le merengues dal 5 ottobre scorso. Ma dopo 5 anni e tanti successi (tra cui 4 Champions League vinte) le strade di Bale e il Real Madrid potrebbero dividersi a gennaio.</p>
      <footer><b>Fonte:</b> <u>ANSA</u></footer>
    </article>
  </body>
</html>