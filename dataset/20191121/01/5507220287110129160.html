<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187522/"/>
    <meta property="og:site_name" content="Janam TV"/>
    <meta property="article:published_time" content="2019-11-21T01:49:02+00:00"/>
    <meta property="og:title" content="ക്രിസ്ത്യാനികൾക്ക് ജറുസലേമിൽ പോകാൻ 30,000 ധനസഹായം നൽകി ആന്ധ്ര സർക്കാർ ; വരുമാനം കുറവുള്ളവർക്ക് 60,000"/>
    <meta property="og:description" content="അമരാവതി: ക്രൈസ്തവ സമൂഹത്തിന്റെ വിശുദ്ധനാടുകളിലേക്കുള്ള യാത്രക്ക് വന്‍ പദ്ധതികള്‍ പ്രഖ്യാപിച്ച് ആന്ധ്രാ സര്‍ക്കാര്‍. ജറുസലേമും ബൈബിള്‍ സംബന്ധിയായ"/>
  </head>
  <body>
    <article>
      <h1>ക്രിസ്ത്യാനികൾക്ക് ജറുസലേമിൽ പോകാൻ 30,000 ധനസഹായം നൽകി ആന്ധ്ര സർക്കാർ ; വരുമാനം കുറവുള്ളവർക്ക് 60,000</h1>
      <address><time datetime="2019-11-21T01:49:02+00:00">21 Nov 2019, 01:49</time> by <a rel="author">Janam TV Web Desk</a></address>
      <p>അമരാവതി: ക്രൈസ്തവ സമൂഹത്തിന്റെ വിശുദ്ധനാടുകളിലേക്കുള്ള യാത്രക്ക് വന്‍ പദ്ധതികള്‍ പ്രഖ്യാപിച്ച് ആന്ധ്രാ സര്‍ക്കാര്‍. ജറുസലേമും ബൈബിള്‍ സംബന്ധിയായ സ്ഥലങ്ങളും സന്ദര്‍ശിക്കുന്നതിനാണ് സംസ്ഥാന സര്‍ക്കാര്‍ മുന്‍തൂക്കം നല്‍കുന്നത്.</p>
      <p>വാര്‍ഷിക വരുമാനം 3 ലക്ഷം വരെയുള്ളവര്‍ക്കാണ് സര്‍ക്കാര്‍ പിന്തുണ നല്‍കുന്നത്. മുന്‍പ് 40,000 രൂപ കൊടുത്തിരുന്നത് 60,000 ആക്കിയാണ് ഉയര്‍ത്തിയിരിക്കുന്നത്. വരുമാനം 3 ലക്ഷത്തിലധികമുള്ളവര്‍ക്കുള്ള സഹായം 20,000ല്‍ നിന്ന് 30,000ത്തിലേക്കുയര്‍ത്തിയതായി സംസ്ഥാന സര്‍ക്കാരിന്റെ പ്രിന്‍സിപ്പല്‍ സെക്രട്ടറി ഡോ. മുഹമ്മദ് ഇല്യാസ് റിസ്‌വി അറിയിച്ചു.</p>
      <p>സാമ്പത്തിക സഹായങ്ങള്‍ ക്രൈസ്തവ (ന്യൂനപക്ഷ) ഫിനാന്‍ഷ്യല്‍ കോര്‍പ്പറേഷനാണ് നല്‍കുന്നത്. 2013ല്‍ കോണ്‍ഗ്രസ്സ് സര്‍ക്കാറിന്റെ കാലത്താണ് തീര്‍ത്ഥാടന സഹായങ്ങള്‍ പ്രഖ്യാപിച്ചത്. തുടക്കത്തില്‍ വരുമാന മാനദണ്ഡങ്ങളില്ലാതെ എല്ലാവര്‍ക്കും 20,000 രൂപ വീതമാണ് നല്‍കിക്കൊണ്ടിരുന്നത്. 2016ന് ശേഷം തെലുങ്കുദേശം പാര്‍ട്ടി ഈ സാമ്പത്തിക സഹായങ്ങള്‍ തുടരുകയും ചെയ്തു.</p>
    </article>
  </body>
</html>