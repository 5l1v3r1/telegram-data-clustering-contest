<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2822399-figurantam-drugoi-spravi-hizb-uttahrir-dozvolili-pobacitis-z-ridnimi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T01:43:00+00:00"/>
    <meta property="og:title" content="Фігурантам другої &quot;справи Хізб ут-Тахрір&quot; дозволили побачитись з рідними"/>
    <meta property="og:description" content="Фігурантам другої Бахчисарайської &quot;справи Хізб ут-Тахрір&quot; дозволили короткі побачення з родичами. "/>
  </head>
  <body>
    <article>
      <h1>Фігурантам другої "справи Хізб ут-Тахрір" дозволили побачитись з рідними</h1>
      <h2>Фігурантам другої Бахчисарайської "справи Хізб ут-Тахрір" дозволили короткі побачення з родичами. </h2>
      <address>
        <time datetime="2019-11-21T01:43:00+00:00">21 Nov 2019, 01:43</time>
      </address>
      <p>Зокрема, дозвіл на побачення отримали родичі Сервера Мустафаєва, Ернеса Аметова, Сервера Зекір’яєва і Тимура Ібрагімова, повідомляє <a href="https://ru.krymr.com/a/news-krym-hizb-ut-tahrir-svidaniya/30283280.html">Крим.Реалії.</a></p>
      <p>"Сьогодні мені вдалося потрапити на побачення з моїм сином Сервером Мустафаєвим, зі мною також була дружина Сервера – Майє. Я знаю, що на побачення потрапили до хлопців також рідні Аметова, Зекір'яєва і Тимура Ібрагімова. Побачення тривало приблизно дві години, розмовляли ми з Сервером через скло. Я поговорив із сином хвилин сорок, ще приблизно годину говорила Майє. Стан здоров’я у Сервера нормальний. Ми хотіли передати йому ліки, але він сказав, що йому поки нічого не потрібно. Троє хлопців сьогодні сказали, що поки їм не потрібні ліки, тільки, наскільки мені відомо, у Тимура Ібрагімова є проблеми зі здоров’ям і його мати спробує найближчим часом передати йому ліки. Сервер також сказав щодо суду, що настрій у хлопців міцний і поступатися вони не збираються", – розповів батько Сервера Мустафаєва Рустем.</p>
      <p>15 листопада Південний військовий окружний суд російського Ростова-на-Дону почав розглядати по суті другу Бахчисарайську «справу Хізб ут-Тахрір».</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2819494-sud-v-krimu-zalisiv-pid-arestom-sistoh-figurantiv-spravi-hizb-uttahrir.html">“Суд” у Криму залишив під арештом шістьох фігурантів “справи Хізб ут-Тахрір”</a>
      </blockquote>
      <p>Нагадаємо: у жовтні 2017 року російські силовики заарештували шістьох жителів Бахчисарая. Це Тимур Ібрагімов, Марлен Асанов, Мемет Бєлялов, Сейран Салієв, Сервер Зекір’яєв і Ернес Аметов. ФСБ Росії інкримінує їм участь у забороненій в Росії та анексованому нею Криму організації «Хізб ут-Тахрір».</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2820227-rosijski-turemniki-ne-dozvolili-peredati-kilimok-dla-molinna-krimskomu-tatarinu.html">Російські тюремники не дозволили передати килимок для моління кримському татарину</a>
      </blockquote>
      <p>21 травня 2018 року в Криму затримали координатора «Кримської солідарності» Сервера Мустафаєва і житель села Долинне Бахчисарайського району Едема Смаїлова. Звинувачення проти них долучили до Бахчисарайської «справи Хізб ут-Тахрір».</p>
    </article>
  </body>
</html>