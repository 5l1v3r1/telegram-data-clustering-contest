<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836937-zelenskiy-domovivsya-pro-povernennya-rosiyeyu-kateriv-po-telefonu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T01:24:00+00:00"/>
    <meta property="og:title" content="Зеленський домовився про повернення Росією катерів по телефону"/>
    <meta property="og:description" content="КИЇВ. 21 листопада. УНН. Президент України Володимир Зеленський сказав, що домовився про повернення катерів &quot;по телефону&quot;. Про це він заявив після …"/>
  </head>
  <body>
    <article>
      <h1>Зеленський домовився про повернення Росією катерів по телефону</h1>
      <address><time datetime="2019-11-21T01:24:00+00:00">21 Nov 2019, 01:24</time> by <a rel="author">Маріанна Присяжнюк</a></address>
      <p><b>КИЇВ. 21 листопада. УНН.</b> Президент України Володимир Зеленський сказав, що домовився про повернення катерів "по телефону". Про це він заявив після інспектування повернутих суден в Очакові ввечері 20 листопада, передає <b>УНН</b>.</p>
      <p>"Я нічого не підписував і нічого не обіцяв (Росії щодо повернення катерів - ред.),- сказав Зеленський.</p>
      <p>Президент сказав, що домовився про повернення військових катерів "Нікополь", "Бердянськ", "Яни Капу" по телефону. "Ми знаємо, що ми праві в цій ситуації",- додав він.</p>
      <p>Нагадаємо, Президент Володимир Зеленський пізно ввечері 20 листопада прилетів до Очакова Миколаївської області, щоб <a href="https://www.unn.com.ua/uk/news/1836932-zelenskiy-pribuv-do-ochakova-oglyanuti-povernuti-rosiyeyu-korabli">оглянути броньовані артилерійські катери</a> "Нікополь" і "Бердянськ" та буксир "Яни Капу", які повернула РФ.</p>
      <p>Українські катери "Нікополь", "Бердянськ" та "Яни Капу" <a href="https://www.unn.com.ua/uk/news/1836919-u-vms-rozpovili-pro-stan-korabliv-yaki-rf-povernula-ukrayini">повернулись з полону в анексованому Росією Криму</a>. На рубці "Бердянська" було видно, як "залатали" пробоїну від влучання російського снаряду.</p>
    </article>
  </body>
</html>