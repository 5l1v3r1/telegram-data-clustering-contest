<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822403-prikordonniki-zatrimali-dvoh-inozemciv-akih-rozsukuvav-interpol.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T01:54:00+00:00"/>
    <meta property="og:title" content="Прикордонники затримали двох іноземців, яких розшукував Інтерпол"/>
    <meta property="og:description" content="У міжнародному пункті пропуску для автомобільного сполучення «Бачівськ» прикордонники Сумського загону затримали громадянина двох чоловіків, яких розшукував Інтерпол."/>
  </head>
  <body>
    <article>
      <h1>Прикордонники затримали двох іноземців, яких розшукував Інтерпол</h1>
      <h2>У міжнародному пункті пропуску для автомобільного сполучення «Бачівськ» прикордонники Сумського загону затримали громадянина двох чоловіків, яких розшукував Інтерпол.</h2>
      <address>
        <time datetime="2019-11-21T01:54:00+00:00">21 Nov 2019, 01:54</time>
      </address>
      <p>Про це повідомляє <a href="https://dpsu.gov.ua/ua/news/Minuloi-dobi-prikordonniki-zatrimali-dvoh-inozemciv-yakih-rozshukuvav-Interpol/">ДПСУ</a>.</p>
      <p>“Під час проведення прикордонного контролю громадян, які виїжджали до Росії автомобілем марки BMW російської реєстрації, прикордонники виявили та затримали громадянина Молдови. Відносно іноземця спрацювала міжнародна база даних <b><a href="https://www.ukrinform.ua/tag-interpol">Інтерполу</a></b>. Правоохоронці встановили, що згідно з обліками Генерального секретаріату Інтерполу, іноземець значиться у міжнародному розшуку з метою арешту та подальшої екстрадиції до Республіки Молдова для притягнення до кримінальної відповідальності за умисне нанесення тілесних ушкоджень, хуліганство та порушення правил безпеки руху чи експлуатації транспортних засобів”, - йдеться у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2818060-interpol-ne-zakriv-spravu-mazura-vona-u-pidvisenomu-stani-desica.html">Інтерпол не закрив справу Мазура, вона "у підвішеному стані" - Дещиця</a>
      </blockquote>
      <p>Як зазначається, наразі 38-річний чоловік переданий співробітникам Нацполіції для подальшої передачі правоохоронцям Молдови.</p>
      <p>Повідомляється, що в аеропорту “Бориспіль” прикордонники теж затримали іноземця, який перебував в міжнародному розшуку. Громадянин Грузії прямував на авіарейс до Тбілісі та під час здійснення контрольних заходів працівники ДПСУ встановили, що особа за умисне нанесення тяжких тілесних ушкоджень перебуває у розшуку відповідно до бази даних Інтерполу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2818337-ukraina-boretsa-z-falsifikatom-spilno-z-interpolom-i-evropolom-ekspert.html">Україна бореться з фальсифікатом спільно з Інтерполом і Європолом - експерт</a>
      </blockquote>
      <p>Про затримання чоловіка прикордонники повідомили Укрбюро Інтерполу у м.Києві та передали його представникам поліціянтам.</p>
    </article>
  </body>
</html>