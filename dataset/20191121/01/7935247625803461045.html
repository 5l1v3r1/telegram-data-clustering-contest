<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/buyukatamanin-hizli-tren-uyarisi-artik-sabirlari-tasiriyor-cozulmeli-15615yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T01:00:00+00:00"/>
    <meta property="og:title" content="Büyükataman’ın hızlı tren uyarısı: Artık sabırları taşırıyor, çözülmeli"/>
    <meta property="og:description" content="Geçen hafta… AK Parti Bursa milletvekilleri Dr. Mustafa Esgin ve Refik Özen başta hızlı tren olmak..."/>
  </head>
  <body>
    <article>
      <h1>Büyükataman’ın hızlı tren uyarısı: Artık sabırları taşırıyor, çözülmeli</h1>
      <address><time datetime="2019-11-21T01:00:00+00:00">21 Nov 2019, 01:00</time> by <a rel="author">Ahmet Emin Yılmaz</a></address>
      <p>Geçen hafta… <b>AK Parti</b> <b>Bursa</b> milletvekilleri <b>Dr. Mustafa Esgin</b> ve <b>Refik Özen</b> başta <b>hızlı tren</b> olmak üzere <b>Bursa yatırımlarıyla</b> ilgili bilgilendirmek için <b>MHP Genel Sekreteri İsmet Büyükataman’</b>ı ziyaret ettiler.</p>
      <p>Gördük ki…</p>
      <p>Bu bilgilendirme ziyareti <b>Büyükataman’</b>ı mutlu etmiş:</p>
      <p>
        <b> “Bursa kamuoyunun iki önemli problemin çözümüne yönelik kendilerinin de bildiği beklentilerini bu vesileyle tekrar etme fırsatı buldum.”</b>
      </p>
      <figure>
        <img src="https://www.olay.com.tr/d/other/1.-yazi-icin-mhp-genel-sekreteri-ismet-buyukataman,-cumhurbaskani-recep-tayyip-erdogan,-mhp-genel-baskani-devlet-bahceli.jpg"/>
      </figure>
      <p>Şunun altını çizdi:</p>
      <p>
        <b>“Bursa’ya katkı olabilecek her konuda, atılacak her adımda kendilerine destek olmaya devam edeceğimizi özellikle belirttim.”</b>
      </p>
      <p>Sonra da…</p>
      <p>Görüşme sırasında <b>AK Parti Bursa </b>milletvekillerine yaptığı <b>uyarıları</b> sıraladı:</p>
      <p>
        <b>“Hızlı tren konusu artık sabırları taşıran noktaya ulaştı. Yıllardır konuşulup, her seçim dönemi gündeme getirilerek halledileceğine yönelik sözler verilmesine rağmen şu veya bu sebeple gerçekleştirilemedi.”</b>
      </p>
      <p>Söylediği şu:</p>
      <p>
        <b>“Birtakım sıkıntılar olmakla beraber gerekli kaynaklar oluşturularak bu konunun daha fazla zaman uzamadan halledilmesi gerektiğini söyledim.”</b>
      </p>
      <p>Şöyle devam etti:</p>
      <p>
        <b>“MHP milletvekili olarak parlamentoda bulunduğum süre içinde bu konuda Meclis zemininde dikkat çekmeye yönelik çalışmalarımı anlattım. Hatta Cumhurbaşkanımıza yazdığım bir mektubu hatırlattım.”</b>
      </p>
      <p>Ardından…</p>
      <p><b>Bursa’</b>nın beklentilerinin ötelenmemesine dair düşüncesini ifade ettiğini belirtti ve önemli bulduğu <b>ikinci konuya</b> işaret etti:</p>
      <p>
        <b>“Şehir içi ulaşım ciddi probleme dönüştü. Alternatif güzergah üretilmesi gerektiğini, başka bir çözümün mümkün görünmediğini söyledim.”</b>
      </p>
      <p>Bu noktada…</p>
      <p>2009 yerel seçimi öncesi hazırladıkları <b>2023 Yeşil Metropol Bursa Hareket Planı</b> adlı çalışmayı anımsattı:</p>
      <p>
        <b>“O çalışmada alternatif proje olarak önerdiğimiz Güney Çevre Yolu için bugüne kadar uygun olup olmadığı ve değilse de alternatif yaklaşımın ne olduğuna dair hiçbir açıklama gelmedi. Bu konu da kangrene dönüştü.”</b>
      </p>
      <p>Şunu da ekledi:</p>
      <p>
        <b>“Ziyaret edip bilgilendirdikleri için teşekkür ediyorum. Hızlı tren ve şehir içi ulaşım konusunda Bursa’yı rahatlatmak lazım geldiğini kendileriyle paylaşma imkanı buldum.”</b>
      </p>
      <p> </p>
      <p>
        <b>Mektup 1 yıl oldu, ilerleme olmadı</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-cumhnurbaskani-recep-tayyip-erdogana-ismet-buyukataman-hizli-tren-mektubu.png"/>
      </figure>
      <p>Neredeyse 1 yıl oldu… <b>Bursa Milletvekili</b> olarak <b>Cumhurbaşkanı Recep Tayyip Erdoğan’</b>a gönderdiği 28 Kasım 2018 tarihli mektupta <b>MHP Genel Sekreteri İsmet Büyükataman’</b>ın dikkat çektiği konular bugün de geçerli.</p>
      <p><b>“Sayın Cumhurbaşkanım”</b> diye başlayan 2 sayfalık mektubu <b>Büyükataman</b> şöyle bitirmişti:</p>
      <p>
        <b>
          <i>Bursalı</i>
        </b>
        <i> hemşehrilerimiz adına sizden dileğimiz projenin önündeki engellerin kaldırılması ve ihale süreçlerinin başlatılarak hızlı trenin hemşerilerimizin hizmetine açılması <b>Bursa</b> için yeni yılın en büyük müjdesi olacaktır.</i>
      </p>
      <p> </p>
      <p>
        <b>Erken seçim beklentilerine Büyükataman’dan yorum: Ciddiye almayın</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-mhp-genel-sekreteri-ismet-buyukataman.jpg"/>
      </figure>
      <p>
        <b>MHP Genel Sekreteri İsmet Büyükataman’</b>
      </p>
      <p>a, giderek yükselen <b>erken seçim</b> beklentilerini sorduk.</p>
      <p>Sözü uzatmadı:</p>
      <p>
        <b>“Cumhur İttifakı’nı hedef alan, Cumhur İttifakı’nı oluşturan partilerin arasında güvensizliğe yol açacak telkinler, yalan yanlış bilgilendirmeler ne yazık ki devam ediyor.”</b>
      </p>
      <p>Devam etti:</p>
      <p>
        <b> “Muhalefet yeniden parlamenter sisteme dönülmesi lazım geldiğinden hareketle Türkiye’nin iyi yönetilmediği, sistemin çözüm getirmeyeceği, erken seçimin de toplumun beklentisi olduğu propagandası yapıyor.”</b>
      </p>
      <p>Şunu vurguladı:</p>
      <p>
        <b>“Toplumun gündeminde de, Meclisin gündeminde de erken seçim söz konusu değil. Parlamento görevinin başında, hükümet sorumlulukların yerine getiriyor.”</b>
      </p>
      <p>Ardından…</p>
      <p><b>“Türkiye çok yönlü kuşatmayla karşı karşıya, ciddi problemlerle meşgul edilmek isteniyoruz”</b> deyip noktayı koydu:</p>
      <p>
        <b>“Erken seçim söylentilerini ciddiye almamak lazım. Gündemde böyle bir şey yok. Ara seçim denemesi de tutmadı.”</b>
      </p>
      <p> </p>
      <p>
        <b>“Cumhur İttifakı dimdik ayakta”</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-ismet-buyukataman.jpg"/>
      </figure>
      <p>Siyasi planların <b>Cumhur İttifakı</b> partilerinin arasını açmaya yönelik olduğunu söyleyen <b>MHP Genel Sekreteri İsmet Büyükataman’</b>ın konuya bakışı şu:</p>
      <p>
        <b>“Önemli olan Genel Başkanımızın ve Cumhurbaşkanımızın konuya bakışları, yaklaşımları, samimiyetleri. İkisinin kim ne derse desin devam edeceğine dair irade beyanlarına zaman zaman şahit oluyoruz.”</b>
      </p>
      <p>Ardından…</p>
      <p><b>MHP’</b>nin yoğun bir şekilde <b>Meclis </b>çalışmalarına katıldığını vurgulayıp ekledi:</p>
      <p>
        <b>“Cumhur İttifakı dimdik yerinde duruyor.”</b>
      </p>
      <p> </p>
      <p>
        <b>Enerjisi bitmeyen ‘en renkli’ adama Şehir Hastanesi’nde istirahat molası</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-macit-tunali,-rod-macit.jpg"/>
      </figure>
      <p>Her defasında tekrarlıyoruz… <b>Macit Tunalı</b> bu kentin yakın geçmişinde <b>izi</b> olan <b>en renkli</b> kişilerden biri. Çevresindeki herkes onu <b>“enerjisi bitmeyen adam”</b> olarak da tanır.</p>
      <p>Bir dönemin, özellikle de <b>TRT’</b>nin tek kanal olduğu zamanlarda <b>dans kralı</b> olarak her cumartesi dans gösterileriyle ekrana gelirdi. Sonra komedi ve dansı müzikle birleştirip sahne şovuna döndüren akımın ilklerinden oldu.</p>
      <p>Anımsıyoruz da…</p>
      <p><b>Macit Tunalı</b> 80’li yıllarda <b>Atatürk Caddesi’</b>ne çıktığında, çevresini saran hayranlarından kaldırımda yürüyemezdi.</p>
      <p>Gençliğinde <b>Rod Stewart’</b>a benzerliği nedeniyle <b>Rod Macit</b> olarak anılan <b>Tunalı, </b>yaşadığı sağlık sorunu nedeniyle <b>Şehir Hastanesi</b> <b>Göğüs Hastalıkları</b> bölümünde tedavi altında tutuluyor.</p>
      <p>Üstelik…</p>
      <p>Kulağımıza gelenlere göre, gün boyu <b>ziyaretçi trafiği</b> nedeniyle odası da hiç boş kalmıyor. Konuştuğumuzda, özellikle <b>siyasetçi</b> dostlarının ziyaretlerinden <b>çok duygulandığını</b> söyledi.</p>
      <p> </p>
      <p>
        <b>Şehir Hastanesi’nde prematüre günü</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-sehir-hastanesi-yeni-dogan-bolumu-premature-gunu,-nesrin-demirkan.jpg"/>
      </figure>
      <p>Erken dünyaya gelen bebekler için her yıl 17 Kasım’da <b>Dünya Prematüre Günü</b> olarak etkinlikler düzenleniyor, <b>erken doğumlar</b> için eğitici ve bilgilendirici organizasyonlar yapılıyor.</p>
      <p>İşte…</p>
      <p>Bu etkinliklerden biri <b>Şehir Hastanesi’</b>nin <b>yeni doğan</b> kliniğinde gerçekleşti. Günün anısına hazırlanan büyük çerçevenin arkasında pasta keserek <b>prematüre bebeklerle</b> pozlar verildi.</p>
      <p><b>Şehir Hastanesi Sağlık Hizmetleri Müdür Yardımcısı Nesrin Demirkan’</b>ın da katıldığı etkinlikte ortaya <b>hoş görüntüler</b> çıktı.</p>
    </article>
  </body>
</html>