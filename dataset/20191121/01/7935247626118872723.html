<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/muhtar-dundardan-baskan-dundara-tesekkur-15614yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T01:00:00+00:00"/>
    <meta property="og:title" content="Muhtar Dündar’dan Başkan Dündar’a teşekkür"/>
    <meta property="og:description" content="Demirtaş Sakarya Mahallesi Kemal Atatürk Caddesi ve Ortaçeşme Sokak’ta altyapı çalışmaları sonrası Osmangazi Belediyesi Fen..."/>
  </head>
  <body>
    <article>
      <h1>Muhtar Dündar’dan Başkan Dündar’a teşekkür</h1>
      <address><time datetime="2019-11-21T01:00:00+00:00">21 Nov 2019, 01:00</time> by <a rel="author">Söz Sizde</a></address>
      <p><b>D</b>emirtaş <b>Sakarya Mahallesi Kemal Atatürk Caddesi</b> ve <b>Ortaçeşme Sokak</b>’ta altyapı çalışmaları sonrası Osmangazi Belediyesi Fen İşleri tarafından <b>asfaltlama çalışmaları tamamlandı.</b></p>
      <p>
        <b>Sayın Osmangazi Belediyesi Başkanı Mustafa Dündar’a ve Belediye çalışanlarına teşekkür ederim.</b>
      </p>
      <p>Saygılarımla.</p>
      <figure>
        <img src="https://www.olay.com.tr/d/other/yol-057.jpg"/>
      </figure>
      <p>
        <b>Mümin Dündar / Demirtaş Sakarya Mahallesi Muhtarı</b>
      </p>
      <p> </p>
      <p>
        <b>Gürsu TOKİ’deki elektrik kesintileri</b>
      </p>
      <p><b>G</b>ünay Bey, Söz Sizde köşesini sürekli takip etmekteyim. Sorunların çözümüne büyük katkı sağladığınızı yetkililerden gelen yanıtlardan görmekteyim.</p>
      <p><b>Gürsu TOKİ</b> Konutları’nda ikamet etmekteyim ve buraya ilk taşınanlardanım. Ancak, buraya geldiğimizden beri yaşadığımız elektrik sorunu bitmiyor bir türlü.</p>
      <p>Sürekli elektrik kesintileri yaşamaktayız. <b>UEDAŞ</b> yetkililerine ulaştığımızda bakım olduğu ifade ediliyor. Bu nasıl bakım ki, yıllardır düzensiz bir şekilde elektriklerimiz kesiliyor, karanlıkta kalıyoruz. Bu yüzden iki defa buzdolabı ve televizyon değiştirmek zorunda kaldım. Buzdolabındaki yiyeceklerimizin haddi hesabı yok artık.</p>
      <p>Burada benim gibi sorun yaşayanlar adına <b>UEDAŞ</b>’tan ricamız, lütfen bu elektrik kesintilerine ve sorunlara bir çözüm bulun artık.</p>
      <p>Saygılarımla.</p>
      <p>
        <b>Hasan Kasapoğlu</b>
      </p>
      <p> </p>
      <p>
        <b>Keruvan Park bölge için cazibe merkezi yapılabilirdi</b>
      </p>
      <p><b>Y</b>ıldırım ilçesinde, Mollaarap semti dolmuşlarının ve B38 otobüslerinin son durağındaki Keruvan Parkı yıkıldı ve eski haline çok benzeyen şekliyle yeniden düzenlenmeye çalışılıyor.</p>
      <p>Eski halinin benzeri olacaksa neden eski halinde bırakılmadı.</p>
      <p>Bu birinci konu.</p>
      <p>İkinci konu ise, parkın kuzeye bakan kısmında muhteşem bir Bursa manzarası mevcut.</p>
      <p>Bu alana belediye bir çay bahçesi yapıp kiralama yoluyla gelir elde edemez miydi?</p>
      <p>Dediğim gibi bir çay bahçesi olsa başta semt sakinleri olmak üzere, Bursa'nın çeşitli yerlerinden de halk nefes almak, manzara seyretmek için bu parka gelebilirdi.</p>
      <p>Yani bölge için bir cazibe merkezi olabilirdi.</p>
      <p>Maalesef yine aynı park yeniden yapılarak geçiştiriliyor.</p>
      <p>Saygılarımla.</p>
      <p>
        <b>İsminin yayımlanmasını istemiyor</b>
      </p>
      <p> </p>
      <p>
        <b>Bunları biliyor musunuz?</b>
      </p>
      <p>* Hapşırırken burnunuzu ve ağzınızı aynı anda asla kapatmayın; gözleriniz yerinden çıkabilir.</p>
      <p>* Dünyanın en geniş yolu olan Brezilya’daki Anıtsal Eksen’de 160 araba yan yana gidebilir.</p>
      <p>* Yusufçukların ömürleri yaklaşık 24 saattir.</p>
      <p>* Japon balıklarının hatırlama ömürleri yaklaşık 3 saniyedir.</p>
    </article>
  </body>
</html>