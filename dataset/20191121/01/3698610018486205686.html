<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/razumkov-rozpoviv-koli-vidbudutsya-miscevi-vibori-330371_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T01:49:00+00:00"/>
    <meta property="og:title" content="Разумков розповів, коли відбудуться місцеві вибори"/>
    <meta property="og:description" content="Імовірно, вибори мають відбутися восени 2020 року."/>
  </head>
  <body>
    <article>
      <h1>Разумков розповів, коли відбудуться місцеві вибори</h1>
      <h2>Імовірно, вибори мають відбутися восени 2020 року.</h2>
      <address>
        <time datetime="2019-11-21T01:49:00+00:00">21 Nov 2019, 01:49</time>
      </address>
      <p>Голова Верховної Ради Дмитро Разумков заявив, що місцеві <b><a href="https://dt.ua/POLITICS/dostrokovih-miscevih-viboriv-ne-bude-arahamiya-326183_.html">вибори пройдуть восени</a></b> 2020 року, проте в деяких регіонах можуть відбутися раніше. Про це Разумков повідомив під час візиту в Запоріжжя, передає "Укрінформ".</p>
      <p>Спікер зазначив, що в деяких регіонах України вони можуть пройти навіть раніше.</p>
      <p>"Якщо ми говоримо про вибори в цілому, то вони пройдуть після того, як закінчиться реформа децентралізації - це по-перше. По-друге - після прийняття так званого виборчого кодексу. Якщо ми говоримо про те, коли вони пройдуть, то це стовідсотково 2020 рік, швидше за все, осінь. Можливо, по окремим територіям вибори можуть бути і раніше", - сказав Разумков.</p>
      <p>На питання, чи торкнеться це Запорізької області, голова не дав точної відповіді.</p>
      <p>"Важко сказати, якщо врахувати кількість населених пунктів, що є в регіоні", - резюмував він.</p>
      <p>Раніше повідомлялося про те, що <b><a href="https://dt.ua/POLITICS/startuvala-reyestraciya-kandidativ-na-miscevi-vibori-330073_.html">стартувала реєстрація кандидатів</a></b> на посаду сільського, селищного, міського голови на відповідних перших місцевих виборах, які відбудуться 22 грудня 2019 року у 86 об'єднаних територіальних громадах (ОТГ) (69 сільських, 16 селищних, 1 міське ОТГ) в 21 області України.</p>
      <p>Детальніше про новий етап реформи децентралізації читайте в матеріалі Ярослава Жаліло<a href="https://zn.ua/finances/uslyshat-i-byt-uslyshannym-324294_.html"> </a><a href="https://dt.ua/internal/chi-z-iskri-polum-ya-zaymetsya-abo-sim-viklikiv-dlya-novogo-etapu-decentralizaciyi-292921_.html"><b>"Чи з</b><b> іскри займеться полум'я? або Сім викликів для нового етапу децентралізації" </b></a>у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>