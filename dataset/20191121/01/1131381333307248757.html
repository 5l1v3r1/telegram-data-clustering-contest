<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/cinema/2019/11/21/frozen-2-elsa-gay.html"/>
    <meta property="og:site_name" content="Sky TG24"/>
    <meta property="article:published_time" content="2019-11-21T01:12:00+00:00"/>
    <meta property="og:title" content="Frozen 2: Elsa si innamorerà?"/>
    <meta property="og:description" content="Dopo aver scoperto le location che hanno ispirato le ambientazioni di “Frozen 2 - Il segreto di Arendelle”, vediamo le indiscrezioni riguardanti il personaggio di Elsa, doppiata da Serena Autieri nella versione italiana. Il film targato Walt Disney sbarcherà nelle sale cinematografiche italiane mercoledì 27 novembre 2019."/>
  </head>
  <body>
    <article>
      <h1>Frozen 2: Elsa si innamorerà?</h1>
      <h2>Dopo aver scoperto <a href="https://tg24.sky.it/spettacolo/cinema/2019/11/20/frozen-2-luoghi.html">le location che hanno ispirato le ambientazioni</a> di “<a href="https://tg24.sky.it/spettacolo/cinema/fotogallery/2019/11/15/frozen-2-anna-kristen-bell.html">Frozen 2 - Il segreto di Arendelle</a>”, vediamo le indiscrezioni riguardanti il personaggio di <a href="https://tg24.sky.it/spettacolo/cinema/fotogallery/2019/11/16/frozen-2-elsa-idina-menzel.html">Elsa</a>, doppiata da <a href="https://tg24.sky.it/spettacolo/cinema/fotogallery/2019/11/19/frozen-2-elsa-serena-autieri.html">Serena Autieri</a> nella versione italiana. Il film targato <b>Walt Disney</b> sbarcherà nelle sale cinematografiche italiane <b>mercoledì 27 novembre 2019</b>.</h2>
      <address><time datetime="2019-11-21T01:12:00+00:00">21 Nov 2019, 01:12</time> by <a rel="author">Matteo Rossini</a></address>
      <p>Preparatevi, la magia di una delle pellicole più amate di sempre sta finalmente per tornare sul grande schermo. <b>Mercoledì 27 novembre 2019</b> “<a href="https://tg24.sky.it/spettacolo/cinema/2019/11/20/frozen-2-luoghi.html">Frozen 2 - Il segreto di Arendelle</a>” arriverà nelle sale cinematografiche del Bel paese riportando il pubblico italiano all’interno di uno dei mondi più incantati e amati nella storia della settima arte.</p>
      <h3>“Frozen 2 - Il segreto di Arendelle”: grande attesa da parte del pubblico</h3>
      <p>In questi giorni l’attesa da parte dei fan è davvero alle stelle. Tantissime persone in tutto il mondo sono curiose di poter conoscere le avventure che <a href="https://tg24.sky.it/spettacolo/cinema/fotogallery/2019/11/15/frozen-2-anna-kristen-bell.html">Elsa</a>, doppiata da <a href="https://tg24.sky.it/spettacolo/cinema/fotogallery/2019/11/16/frozen-2-elsa-idina-menzel.html">Idina Menzel</a> nella versione statunitense (<b><a href="https://tg24.sky.it/spettacolo/cinema/fotogallery/2019/11/16/frozen-2-elsa-idina-menzel.html">qui potete trovare tutte le foto più belle dell’attrice</a></b>), affronterà nel sequel in cui ritroveremo <a href="https://tg24.sky.it/spettacolo/cinema/fotogallery/2019/11/20/frozen-2-olaf-enrico-brignano.html">Olaf</a>, <b>Sven</b>, <b>Kristoff</b> e sua sorella <a href="https://tg24.sky.it/spettacolo/cinema/fotogallery/2019/11/19/frozen-2-anna-serena-rossi.html">Anna</a>, doppiata da <b>Kristen Bell</b> (<b><a href="https://tg24.sky.it/spettacolo/cinema/fotogallery/2019/11/15/frozen-2-anna-kristen-bell.html">qui le sue foto più belle</a></b>) nel titolo a stelle e strisce.</p>
      <p><a href="https://tg24.sky.it/spettacolo/cinema/2019/11/18/frozen-2-trailer.html">I quattro trailer pubblicati da Walt Disney</a> hanno rivelato alcune scene inaspettate così come <a href="https://tg24.sky.it/spettacolo/cinema/2019/11/14/frozen-2-doppiatori-intervista.html">le interviste ai doppiatori</a> hanno permesso di conoscere piccoli dettagli sul film, ovviamente però le indiscrezioni son state davvero scarne lasciando il pubblico nel <b>mistero</b> più totale.</p>
      <h3>Elsa: cosa succederà nel nuovo film?</h3>
      <p>Nei giorni scorsi abbiamo scoperto <a href="https://tg24.sky.it/spettacolo/cinema/2019/11/20/frozen-2-luoghi.html">le location che hanno ispirato la pellicola</a> facendo un affascinante viaggio nei paesaggi incantati e incontaminati di <b>Norvegia</b>, <b>Islanda</b> e <b>Finlandia</b>, ora passiamo alla protagonista. Negli ultimi anni si è parlato molto della trama che avrebbe potuto avere “<b><a href="https://tg24.sky.it/spettacolo/cinema/2019/11/17/frozen-2-anna-kristen-bell-instagram.html">Frozen 2 - Il segreto di Arendelle</a></b>”, tuttavia Walt Disney ha sempre mantenuto il massimo riserbo non lasciando trapelare alcuna notizia a riguardo.</p>
      <p>Nel 2016 la campagna social promossa dal pubblico tramite l’utilizzo dell’hashtag "<b>#GiveElsaAGirlfriend</b>” ha supportato la notizia, mai confermata, che avrebbe visto Elsa protagonista di una bellissima storia d’amore con una ragazza.</p>
      <p>Nei mesi successivi molti fan della pellicola hanno seguito le interviste ai membri del cast per cercare di carpire dettagli o rivelazioni ma <b>tutti i tentativi si sono rivelati vani</b>, a questo punto, non ci resta che attendere ancora qualche altro giorno per scoprire tutto su uno dei film più attesi dell’anno.</p>
      <related>
        <a href="https://tg24.sky.it/spettacolo/cinema/fotogallery/2019/11/16/frozen-2-elsa-idina-menzel.html"/>
        <a href="https://tg24.sky.it/spettacolo/cinema/fotogallery/2019/11/15/frozen-2-anna-kristen-bell.html"/>
      </related>
    </article>
  </body>
</html>