<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/gpu-ekstraduvala-do-ssha-pidozryuvanogo-v-kiberzlochynah-inozemtsya/"/>
    <meta property="og:site_name" content="Рубрика"/>
    <meta property="article:published_time" content="2019-11-21T08:14:06+00:00"/>
    <meta property="og:title" content="ГПУ екстрадувала до США підозрюваного в кіберзлочинах іноземця"/>
    <meta property="og:description" content="Генеральна прокуратура України в результаті успішної співпраці з Федеральним бюро розслідувань Сполучених Штатів Америки завершила процедуру екстрадиції громадянина Литви до США. Про це повідомляється на сайті відомства у четвер, передає Інтерфакс. “Зазначена особа розшукувалася тривалий час американськими правоохоронними органами за підозрою у вчиненні десяти серйозних транснаціональних кіберзлочинів та затримана в результаті спецоперації органами Національної поліції […]"/>
  </head>
  <body>
    <article>
      <h1>ГПУ екстрадувала до США підозрюваного в кіберзлочинах іноземця</h1>
      <address><time datetime="2019-11-21T08:14:06+00:00">21 Nov 2019, 08:14</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/11/4edc4570cd2119e9ae4f2c86f8aa10da-860x580-c-1.jpg"/>
      </figure>
      <p>
        <b>
          <b>Генеральна прокуратура України в результаті успішної співпраці з Федеральним бюро розслідувань Сполучених Штатів Америки завершила процедуру екстрадиції громадянина Литви до США.</b>
        </b>
      </p>
      <p>Про це повідомляється на сайті відомства у четвер, передає <a href="https://ua.interfax.com.ua/news/general/625949.html">Інтерфакс.</a></p>
      <p>“Зазначена особа розшукувалася тривалий час американськими правоохоронними органами за підозрою у вчиненні десяти серйозних транснаціональних кіберзлочинів та затримана в результаті спецоперації органами Національної поліції України у жовтні цього року на території України. Генеральна прокуратура України ухвалила рішення про екстрадицію особи до США у спрощеному порядку та сьогодні її фактично передано компетентним органам цієї країни”, – йдеться в повідомленні.</p>
      <p>У Генпрокуратурі називають цей приклад співпраці унікальним, оскільки це перша екстрадиція з України до США в спрощеному порядку.</p>
    </article>
  </body>
</html>