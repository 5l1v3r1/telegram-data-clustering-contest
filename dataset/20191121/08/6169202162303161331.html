<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economie.hotnews.ro/stiri-finante_banci-23504511-sefa-anofm-revocata-ludovic-orban.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T08:18:00+00:00"/>
    <meta property="og:title" content="Șefa ANOFM, revocată de Ludovic Orban"/>
    <meta property="og:description" content="​Gheorghița Daniela Barbu a fost revocată din calitatea de membru al Consiliului de administrație și din funcția de președinte, cu rang de secretar de stat, al Agenției Naționale pentru Ocuparea"/>
  </head>
  <body>
    <article>
      <h1>Șefa ANOFM, revocată de Ludovic Orban</h1>
      <address><time datetime="2019-11-21T08:18:00+00:00">21 Nov 2019, 08:18</time> by <a rel="author">F.B.</a></address>
      <p><b>​Gheorghița Daniela Barbu a fost revocată din calitatea de membru al Consiliului de administrație și din funcția de președinte, cu rang de secretar de stat, al Agenției Naționale pentru Ocuparea Forței de Muncă (ANFOM), reiese dintr-o decizie publicată în Monitorul Oficial și semnată de premierul Ludovic Orban.</b><br/><br/>Ea a fost numită la conducerea instituției în iulie 2018, până atunci ocupând funcția de secretar de stat la Ministerul Muncii (aprilie 2017 – iulie 2018). De asemenea, în perioada februarie 2017 – aprilie 2017 a fost consilier al ministrului Muncii, iar în 2012 – 2017 – director executiv la Agenţia Judeţeană pentru Ocuparea Forţei de Muncă Dolj.<br/><br/>Anterior, conform CV-ului, în decembrie 2011 – iunie 2012 a ocupat funcția de consilier în Parlament, octombrie 2010 – decembrie 2011 – Consilier superior la AJOFM Dolj, mai 2009 – octombrie 2010 – director coordonator la AJOFM Dolj, iar din 1996 până în mai 2009 – consilier superior – șef serviciu la Agenția Locală Craiova – AJOFM Dolj.<br/><br/>Are o diplomă de licență la Universitatea din Craiova de inginer - specialitatea electrotehnica generala din 1996, o diploma de studii postuniversitare de specializare – Managementul Financiar Contabil, obținută în 2005, iar în 2007 a obținut o diplomă de master în managementul și dezvoltarea resurselor umane. Limbi străine cunoscute: engleză și rusă. <br/><br/><br/></p>
    </article>
  </body>
</html>