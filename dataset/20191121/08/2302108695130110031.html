<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/digi24-ro-unul-din-blocurile-deratizate-din-timisoara-a-fost-evacuat-a-doua-oara-dupa-ce-autoritatile-au-permis-locatarilor-sa-revina-in-apartamente.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-21T08:00:32+00:00"/>
    <meta property="og:title" content="Digi24: Unul din blocurile deratizate din Timișoara a fost evacuat a doua oară, după ce autoritățile au permis locatarilor să revină în apartamente"/>
    <meta property="og:description" content="Un bloc din Timișoara a fost evacuat azi-noapte. Este vorba despre cel de-al doilea imobil care a fost evacuat după ce reprezentanții ISU au aflat că și"/>
  </head>
  <body>
    <article>
      <h1> Digi24: Unul din blocurile deratizate din Timișoara a fost evacuat a doua oară, după ce autoritățile au permis locatarilor să revină în apartamente </h1>
      <address><time datetime="2019-11-21T08:00:32+00:00">21 Nov 2019, 08:00</time> by <a rel="author">Redacția</a></address>
      <p>Un bloc din Timișoara a fost evacuat azi-noapte. Este vorba despre cel de-al doilea imobil care a fost evacuat după ce reprezentanții ISU au aflat că și acolo s-a făcut deratizare. Ieri, oamenilor li s-a permis să se întoarcă acasă, dar la câteva ore distanță pompierii au considerat că blocul trebuie din nou evacuat, transmite Digi24.ro</p>
      <p>Cel de-al doilea bloc în care s-a descoperit că a fost făcută deratizarea a mai fost evacuat luni, ca măsură de siguranță după ce autoritățile au găsit acolo același tip de substanțe folosite ca în clădirea în care au murit trei oameni au murit și 17 au ajuns la spital.</p>
      <p>Firma Bistim Dera a făcut deratizarea în cele două blocuri. Patronul acesteia a fost arestat preventiv miercuri.</p>
      <p>Pe de altă parte, autoritățile au cerut ajutorul Armatei, după ce autopsiile asupra femeii și a celor doi copii de la Timișoara care au pierit după deratizarea făcută în blocul lor nu au stabilit legătura directă dintre moartea lor și otrava folosită. Legiștii vor face însă teste suplimentare mai ales că încă cinci locatari au fost internați cu simptome asemănătoare victimelor.</p>
      <p>
        <i>Sursa: </i>
        <a href="https://www.digi24.ro/stiri/actualitate/deratizare-in-timisoara-balbaielile-autoritatilor-un-bloc-a-fost-evacuat-a-doua-oara-1219827">
          <i>Digi24.ro</i>
        </a>
      </p>
      <p>
        <i>Sursa Foto: Inquam Photos/ Virgil Simionescu</i>
      </p>
    </article>
  </body>
</html>