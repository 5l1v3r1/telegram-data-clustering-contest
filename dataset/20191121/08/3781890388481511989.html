<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742857"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T08:54:00+00:00"/>
    <meta property="og:title" content="พอช.ลุยโปรเจกท์สร้างบ้านมั่นคงชนบท"/>
    <meta property="og:description" content="พอช.เร่งสางปัญหาไร้ที่อยู่อาศัย จุรินทร์ มอบ 16 ล้าน ลุยโปรเจกท์สร้างบ้านมั่นคงชนบท"/>
  </head>
  <body>
    <article>
      <h1>พอช.ลุยโปรเจกท์สร้างบ้านมั่นคงชนบท</h1>
      <address>
        <time datetime="2019-11-21T08:54:00+00:00">21 Nov 2019, 08:54</time>
      </address>
      <p>
        <b>พอช.เร่งสางปัญหาไร้ที่อยู่อาศัย จุรินทร์ มอบ 16 ล้าน ลุยโปรเจกท์สร้างบ้านมั่นคงชนบท</b>
      </p>
      <p>เมื่อวันที่ 21 พ.ย. นายสยาม นนท์คำจันทร์ โฆษกสถาบันพัฒนาองค์กรชุมชน (องค์การมหาชน) หรือ พอช. กล่าวว่า องค์การสหประชาชาติ กำหนดให้วันจันทร์แรกของเดือนต.​ค.ของทุกปี ซึ่งปีนี้กระทรวงการพัฒนาสั​งคมและความมั่นคงของมนุษย์ (พม.) โดย พอช. ร่วมกับเครือข่ายขบวนองค์กรชุ​มชนทั่วประเทศ จึงได้จัดกิจกรรมเนื่องในวันที่​อยู่อาศัยโลกตลอดเดือนต.ค.-พ.ย. เพื่อรณรงค์ให้ทุกภาคส่วนให้​ความสำคัญและร่วมกันแก้ไขปั​ญหาที่อยู่อาศัยของผู้มีรายได้​น้อย โดยในวันที่ 25 พ.ย.จะจัดที่ภาคใต้ ที่ชุมชนทับตะวัน เทศบาลตำบลแหลมสัก อำเภอ่าวลึก จังหวัดกระบี่ โดยมีนายจุรินทร์ ลักษณวิศิษฎ์ รองนายกรัฐมนตรี ในฐานะประธานคณะกรรมการนโยบายที่​อยู่อาศัยแห่งชาติ เป็นประธาน และมอบงบประมาณ 16 ล้านบาท สำหรับโครงการบ้านมั่นคงชนบท เทศบาลต.แหลมสัก 3 ชุมชน 390 ครัวเรือน อีกทั้งยัง มอบบ้านที่ปรับปรุงเสร็จแล้ว 183 หลัง และมอบบ้านพอเพียงชนบทภาคใต้ ปี 2562 จำนวน  2,203 ครัวเรือน ภายใต้งบประมาณรวม 41 ล้านบาท รวมมอบบ้านทั้งหมด 2,386  ครัวเรือน<br/> <br/>นายสยาม กล่าวว่า โครงการบ้านมั่นคงชนบท เทศบาลต.แหลมสัก อ.อ่าวลึก จ.กระบี่ ดำเนินการเพื่อแก้ไขปัญหาที่อยู่​อาศัยของชุมชนชาวประมงพื้นบ้าน 3 ชุมชน คือ ชุมชนทรายทอง ชุมชนแหลมทอง และชุมชนทับตะวั​นในเขตเทศบาลตำบลแหลมสัก เนื่องจากมีปัญหาความไม่มั่​นคงเรื่องที่ดินและที่อยู่อาศั​ยเนื่องจากปลูกสร้างบ้านในที่ดิ​นป่าชายเลนและบางส่วนอยู่ในที่​ดินของกรมเจ้าท่า กระทรวงคมนาคม ทั้งนี้ พอช. จึงได้สนับสนุนให้ชาวชุ​มชนรวมกลุ่มกันเพื่อแก้ไขปัญหา ซึ่งสำสำรวจข้อมูลพบว่าเดือดร้​อนเรื่องที่อยู่อาศัย 427 ครัวเรือน ซึ่งสภาพแออัด ทรุดโทรม มีปัญหาสิ่งแวดล้อม พอช.จึงสนับสนุนงบฯหลังละ 40,000 บาท ไม่รวมงบสาธารณูปโภค ขณะที่ชาวชุมชน ที่เข้าร่วมโครงการฯ ยังได้จัดตั้งกลุ่มออมทรัพย์​และกองทุนที่อยู่อาศัย ร่วมกันสร้างบ้านให้ผู้ด้​อยโอกาสในชุมชน ด้วยงบฯ หลังละ 40,000-60,000 บาท โดยสร้างแล้ว 6 หลัง นอกจากนี้ พอช. ยังสนับสนุนการแก้ไขปัญหาที่ดิ​นและที่อยู่อาศัยใน เขตป่าชายเลนและกรมเจ้าท่าในพื้​นที่อื่นๆ ในภาคใต้ 9 จังหวัด รวม 56 ชุมชน.<br/> </p>
    </article>
  </body>
</html>