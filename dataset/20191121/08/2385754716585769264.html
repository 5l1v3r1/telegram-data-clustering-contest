<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598392/ypeks-paromoio-deipno-odigise-se-diaskepsi-gia-tin-kypro-vid"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T08:44:00+00:00"/>
    <meta property="og:title" content="ΥΠΕΞ: Παρόμοιο δείπνο οδήγησε σε διάσκεψη για την Κύπρο (vid)"/>
    <meta property="og:description" content="Ένα δείπνο που καλεί ο Γ.Γ. του ΟΗΕ δεν θα είναι μια τυπική συνάντηση, δήλωσε ο Υπουργός Εξωτερικών, Νίκος Χριστοδουλίδης, στην εκπομπή «Πρωτοσέλιδο» του..."/>
  </head>
  <body>
    <article>
      <h1>ΥΠΕΞ: Παρόμοιο δείπνο οδήγησε σε διάσκεψη για την Κύπρο (vid)</h1>
      <address><time datetime="2019-11-21T08:44:00+00:00">21 Nov 2019, 08:44</time> by <a rel="author">SigmaLive</a></address>
      <p>Ένα δείπνο που καλεί ο Γ.Γ. του ΟΗΕ δεν θα είναι μια τυπική συνάντηση, δήλωσε ο Υπουργός Εξωτερικών, Νίκος Χριστοδουλίδης, στην εκπομπή «Πρωτοσέλιδο» του ΣΙΓΜΑ.</p>
      <p>Ο κ. Χριστοδουλίδης υποστήριξε ότι για να προχωρήσει σ' αυτήν την απόφαση ο Γ.Γ. έλαβε υπόψη κάποια δεδομένα, όπως για παράδειγμα τη συναντίληψη που προέκυψε μεταξύ των δυο ηγετών στις 9 Αυγούστου.</p>
      <p>Ο Πρόεδρος της Δημοκρατίας, τόνισε ο Υπουργός Εξωτερικών, μεταβαίνει στο Βερολίνο με ένα και μοναδικό στόχο: Να υπάρξουν συγκεκριμένα αποτελέσματα που θα μας οδηγήσουν στην επανέναρξη ουσιαστικών διαπραγματεύσεων από εκεί που έμειναν στο Κραν Μοντανά, νοουμένου ότι η Τουρκία θα τερματίσει τις παράνομες ενέργειες.</p>
      <p>Ο Νίκος Χριστοδουλίδης θέλησε να υπενθυμίσει ότι ένα παρόμοιο δείπνο, αυτό της 4<sup>ης</sup> Ιουνίου 2017, οδήγησε στη διάσκεψη για την Κύπρο στο Κραν Μοντανά. </p>
      <figure>
        <iframe src="https://www.youtube.com/embed/r2wCtRypNtg" width="560" height="315" data-service="Youtube" scrolling="no"/>
      </figure>
    </article>
  </body>
</html>