<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158994_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-21T08:06:00+00:00"/>
    <meta property="og:title" content="Сензациите в пресата: Ботев Пд иска милион за Кристиан Димитров"/>
    <meta property="og:description" content="Жълти картони в Левски заради селекцията, Славия се облизва за Аралица"/>
  </head>
  <body>
    <article>
      <h1>Сензациите в пресата: Ботев Пд иска милион за Кристиан Димитров</h1>
      <address><time datetime="2019-11-21T08:06:00+00:00">21 Nov 2019, 08:06</time> by <a rel="author">Пламен Димитров</a></address>
      <p><i>Сензациите в родната преса на 21 ноември, четъвртък, 2019 година:</i><br/><br/><b>Меридиан мач: Жълти картони в Левски заради селекцията</b><br/><br/>Двама от директорите в Левски са получили жъл­ти картони за се­лекцията, за която се твърди, че тряб­ва да бъде извър­шена през зимата, научи „Меридиан Мач". Това е ста­нало на среща, коя­то се е провела след загубата с 0:1 от Ботев (Пд) с благодетелите на тима. В „Коматево" „сините" изля­зоха с трима от играчите, които бяха привлечени през лятото - Ми­лан Миятович, Дени Алар и Здрав­ко Димитров. Последният дори бе заменен в 57-ата минута от Мартин Д. Петков. Асен Чандъров не бе ползван, както и Янис Каргас. Найджъл Робърта, Франко Марузек и Насиру Мохамед пък пропуснаха двубоя заради контузии. Хората, кои­то дават в парите в Левски, са били категорични, че не може да се продъл­жава така, защото „сините" имат да чистят и сериозни дългове. Този въ­прос е бил поста­вен пред Павел Ко­лев и Ивайло Пет­ков, които трябва да защитават иска­нията на Петър Хубчев. Самият треньор не е присъствал. Причината за това е, че не е бил в България. Той обаче е бил за­познат със стано­вището на благо­детелите след за­връщането си у нас.<br/><br/>Сега Петър Хуб­чев и по­мощници­те му ще трябва да имат обе­ца на ухото и да редуцират иска­нията си, за­щото спонсо­рите не искат пове­че да се хвърлят пари за резер­ви, а да се твърди, че на „Герена" няма достатъчно футбо­листи. До този мо­мент само Найджъл Робърта оп­равдава средствата, които бяха хвърле­ни за него, макар и да не са малко. В Холандия обявиха, че за него са платени малко над 250 000 евро. Мо­хамед, който също бе купен, все още няма гол в първен­ството и е взел участие в само в 5 мача от първен­ството. Асен Чан­дъров има 3 срещи, а Здравко Димит­ров бе реабилити­ран заради контузиите на Нашименто и Мазурек. Ар­жентинецът обаче също все още не е доказал, че има място в отбора. Той получи шанс за из­ява след продажба­та на Давиде Мариани, но след това попадна в сянката на Нашименто. За капак на „Герена" има и сериозен от­лив на публика в последните мачове, като оправдание за това не може да служи разделение­то, което цари в Сектор Б.<br/><br/>До този момент се смята, че Левски ще се подсили с Кристиан Димит­ров от Ботев (Пд).<br/><br/>Освен това „сини­те" са се прицелили в Гудмундур Тораринсон, чийто до­говор с Норкьопинг изтича. От по­неделник пък върви новината, че от „Ге­рена" са отправили оферта и към Си­меон Славчев, кой­то се смята за не­желан в Карабах.<br/><br/><b>Меридиан мач: Славия се облизва за Аралица</b><br/><br/>В Локомотив (Пловдив) са полу­чили информация, че Славия проявява сериозен интерес към Анте Аралица. Нещо повече, на „Лаута" знаят, че „белите" са потър­сили неформален контакт с хърватина чрез един от лиде­рите в своя състав. Той е обяснил на на­падателя, че ако Бруно Акрапович реши да го освободи, те са готови да го вземат.<br/><br/>Героят с асистенцията от финала за Купата срещу Ботев загуби титулярното си място през тази есен за сметка Ален Ожболт. Въпреки това треньорският щаб е имал разго­вори с Аралица и са му обяснили, че държат той да спаз­ва по-добре тактическите указания, ако иска да играе. Анте обаче на този етап твърдо влиза в пла­новете на Локомотив и от клуба обявиха пред „Меридиан Мач", че ако някой иска да го вземе, трябва да влезе в официално прегово­ри. Цената, която „смърфовете" поста­вят на Аралица е 500 000 евро. Очакванията са през зимата на „Лау­та" да се върне и Джордан Греъм от Уулвърхептън, но той ще се конкурира при равни условия с нас­тоящите нападатели.<br/><br/><b>Тема Спорт: Ботев Пд иска милион за Димитров</b><br/><br/>Ботев Пловдив е заковал це­на от 1 милион лева за брани­теля Кристиан Димитров, пи­ше plovdivnews.bg. Интересът към 22-годишния защитник е голям, затова жълто-черните искат да материализират се­риозен трансфер. Националът е твърд титуляр вече сезон и половина. Николай Киров започ­на да му гласува доверие през миналия шампионат, което продължи и при Желко Петрович и Ферарио Спасов. Общо Димитров има 61 участия и 5 гола за Ботев в елита, като 46 срещи и 4 попадения от тях са през последните две кампании.<br/><br/>Бранителят беше желан и от ЦСКА, и от Левски, като в края на август дори беше смя­тан за сигурен за „Герена". В крайна сметка Димитров оста­на в Коматево. Той записа 6 ма­ча и 1 гол за националния тим. Беше използван в 5 срещи от Красимир Балъков, а при Георги Дерменджиев влезе като резер­ва в контролата с Парагвай.<br/><br/>Юношата на канарчетата Димитър Тонев пък ще получи днес предложение за първи про­фесионален договор. Крилото проби в първия състав този се­зон и с изявите си е убедил ръ­ководството да му гласува дъл­госрочно доверие.Тонев е на 18 г., като е роден на 15 октом­ври 2001 г. Той беше титуляр срещу Лудогорец (0:1) и Арда (1:1) под ръководството на феро. В паузата на първен­ството Тонев беше ангажиран с националния отбор до 19 го­дини, който имаше квалифика­ции в Турция. Нашите се спра­виха с Армения и Черна гора, но отстъпиха на домакина. Въпре­ки това възпитаниците на Ан­гел Стойков се класираха за елитния кръг на пресявките.<br/><br/>В същото време от сдруже­ние „ПФК Ботев" анонсираха свое гостуване в предаването „Студио Хъ" по телевизията на Слави Трифонов 7/8. Тв изя­вата ще е в петък от 19:30 ча­са, но сдружението не обяви кой ще е гост. Както е извест­но, феновете се вдигнаха на протести заради забавянето на строежа на стадион „Христо Ботев".<br/><br/><b>Тема Спорт: БФС търси съперник за националите за контрола</b><br/><br/>БФС ще търси съперник за контрола на националния ни отбор през февруари. С нея се­лекционерът Георги Дермен­джиев иска да види в какво съ­стояние са играчите преди ре­шителните баражи в края на март. Специалистът ще при­съства в петък на жребия в Нион и е възможно на място да разговаря с някои от селекции­те.<br/><br/>Сред обсъжданите вариан­ти е приятелски мач в Анталия, Турция, където доста от родните отбори ще са на ла­гер през февруари. Такъв мач преди години играхме с дома­кините, както и с Румъния. Там се проведе и злополучният спаринг с Естония (2:2), който впоследствие бе анулиран от ФИФА заради съмнения за ма­нипулиране от страна на съди­ите.<br/><br/>Преди дни загубихме прия­телския двубой с Парагвай с 0:1 на "Васил Левски".<br/><br/><b>Меридиан мач: Алар е близо до раздяла с Левски</b><br/><br/>Левски може и да се откаже по-рано от Дени Алар, който бе взет под наем от Рапид Виена до края на първенството. Причината за това е, че той до този мо­мент не може да оп­равдае средствата, които са хвърлени за него. Нападателят с хърватски корени има 3 гола за „сини­те" - по 1 в първен­ството, за Купата на България и Лига Ев­ропа.<br/><br/>Той „захапа", след като Найджъл Робърта се контузи, но в Пловдив отново бе бледа сянка. Имен­но това е била и при­чината „сините" да се насочат към Ахмед Ахмедов от Дунав. А след Нова година се очаква и Станислав Костов да се завърне в игра, което мнозина на „Герена" вече ча­кат с нетърпение.</p>
    </article>
  </body>
</html>