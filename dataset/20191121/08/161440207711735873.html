<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/21/liliana-segre-ezio-greggio-il-sindaco-di-biella-si-scusa-sono-sta-137-955225.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T08:50:55+00:00"/>
    <meta property="og:title" content="Liliana Segre, Ezio Greggio, il sindaco di Biella si scusa: &quot;Sono stato un cretino&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il caso</h6>
      <h1>Liliana Segre, Ezio Greggio, il sindaco di Biella si scusa: "Sono stato un cretino"</h1>
      <h2>"Lo ammetto, chiedo scusa alla Segre e a Greggio"</h2>
      <address>
        <time datetime="2019-11-21T08:50:55+00:00">21 Nov 2019, 08:50</time>
      </address>
      <p>Il rifiuto di conferire la cittadinanza onoraria a Liliana Segre per darla, una settimana dopo, a Ezio Greggio.</p>
      <p>Poi <a href="https://www.unionesarda.it/articolo/news/italia/2019/11/19/biella-niente-cittadinanza-onoraria-alla-segre-la-diamo-a-ezio-gr-137-954587.html">il no del conduttore di "Striscia la notizia"</a>, "per rispetto nei confronti della senatrice, per tutto ciò che rappresenta, per coerenza e rispetto a quelli che sono i miei valori e la storia della mia famiglia e di mio padre, che ha trascorso diversi anni nei campi di concentramento".</p>
      <p>Un gran pasticcio per cui ora il sindaco di Biella Claudio Corradino si scusa. "Sono stato un cretino, lo ammetto, e chiedo scusa alla Segre e a Greggio, però su questa cosa è stata fatta una speculazione indegna. Una grandissima sciocchezza che è diventata una cosa nazionale".</p>
      <p>Ancora: "La signora Segre non ha bisogno che arrivi il sindaco di Biella a darle la cittadinanza, è un patrimonio dell'umanità e le chiedo ancora scusa. L'ho invitata anche a Biella per la giornata della memoria, non ho nulla contro di lei".</p>
      <p>(Unioneonline/L)</p>
    </article>
  </body>
</html>