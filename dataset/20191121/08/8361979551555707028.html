<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/astarta-viktora-ivanchika-otrimaye-20-mln-vid-nimeckoji-korporaciji-novini-ukrajini-50054812.html"/>
    <meta property="og:site_name" content="НВ"/>
    <meta property="article:published_time" content="2019-11-21T08:28:00+00:00"/>
    <meta property="og:title" content="Агрохолдинг Астарта отримає $20 млн від Німецької корпорації інвестицій і розвитку"/>
    <meta property="og:description" content="Кошти Німецької корпорації будуть спрямовані на покупку новітнього обладнання та модернізацію технології виробництва."/>
  </head>
  <body>
    <article>
      <h1>Агрохолдинг Астарта отримає $20 млн від Німецької корпорації інвестицій і розвитку</h1>
      <h2>Кошти Німецької корпорації будуть спрямовані на покупку новітнього обладнання та модернізацію технології виробництва.</h2>
      <address>
        <time datetime="2019-11-21T08:28:00+00:00">21 Nov 2019, 08:28</time>
      </address>
      <p>Німецька корпорація інвестицій і розвитку (DEG) схвалила фінансування українського <a href="https://nv.ua/ukr/tags/astarta.html">агрохолдингу Астарта</a> бізнесмена Віктора Іванчика на суму $20 млн, повідомляє <a href="http://interfax.com.ua/">Інтерфакс-Україна</a>.</p>
      <p>«Проект допоможе компанії забезпечити довгострокове фінансування оборотних коштів і програму капітальних витрат», — відзначили в DEG.</p>
      <p>Як уточнює німецька корпорація, частина коштів буде спрямована на покупку новітнього обладнання та модернізацію технології виробництва з метою подальшого скорочення споживання природних ресурсів.</p>
      <p>DEG — дочірня структура Німецького кредитного банку розвитку KfW — одного з найбільших фінансових інститутів Європи.</p>
      <p>Астарта — вертикально інтегрований агропромисловий холдинг, який здійснює діяльність у восьми областях України. До його складу входять вісім цукрових заводів, агрогосподарства із земельним банком 243 тис. га і молочні ферми з 25 тис. голів великої рогатої худоби, сім елеваторів, біогазовий комплекс і завод із переробки сої в Полтавській області.</p>
      <p>Чистий прибуток Астарти за дев’ять місяців 2019 року склав 4,3 млн євро, що майже в 3,4 рази нижче цього показника за аналогічний період 2018 року.</p>
      <p>Віктор Іванчик зі статком у $55 млн зайняв 95-й рядок у рейтингу <a href="https://nv.ua/ukr/biz/markets/top-100-naybagatshih-ukrajinciv-reyting-nv-i-dragon-capital-novini-ukrajini-50050784.html">топ-100 найбагатших українців</a>, складеному <a href="https://magazine.nv.ua/">журналом НВ</a> і інвесткомпанією Dragon Capital.</p>
    </article>
  </body>
</html>