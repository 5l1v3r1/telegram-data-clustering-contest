<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58493-mihaylv-den-prikmeti-tradicyi-svyata.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-21T08:11:00+00:00"/>
    <meta property="og:title" content="Михайлів день: прикмети і традиції свята"/>
    <meta property="og:description" content="Коли День Михайла? Це свято відзначають 21 листопада. Назва дня походить від імені Архангела Михаїла.Михайлів день: історія святаЗа переказами, колись Сатана був найзарозумілішим із небесних духів, за що він і був названий Люцифером. Але з часом у нього з’явилися самолюбство, гордовитість і злість, і він захопив цим багатьох інших духів. Архангел Михайло зібрав військо благочестивих ангелів і виступив на війну проти Сатани і його ангелів. Сатану скинули, а Архангел Михаїл далі бореться за славу Божу.Архистратига Михаїла здавна називають ангелом-охоронцем усіх християн, а українці вважають його покровителем столиці - Києва. Він же зображений на гербі Києва.Михайлів день: традиції святаІснує прикмета про те, що на День Михайла випадає перший густий сніг.Через тиждень після Михайла починається Пилипівка — 40 денний Різдвяний піст. На Михайла накривають щедрий стіл, на який виставляють різні м’ясні страви. До столу запрошуються гості, адже за прикметою багато гостей будинку в цей день пророкують господарям заможний…"/>
  </head>
  <body>
    <article>
      <h1>Михайлів день: прикмети і традиції свята</h1>
      <address>
        <time datetime="2019-11-21T08:11:00+00:00">21 Nov 2019, 08:11</time>
      </address>
      <p><b>Коли День Михайла? Це свято відзначають 21 листопада. Назва дня походить від імені Архангела Михаїла.</b><br/><br/><b>Михайлів день: історія свята</b><br/>За переказами, колись Сатана був найзарозумілішим із небесних духів, за що він і був названий Люцифером. Але з часом у нього з’явилися самолюбство, гордовитість і злість, і він захопив цим багатьох інших духів. Архангел Михайло зібрав військо благочестивих ангелів і виступив на війну проти Сатани і його ангелів. Сатану скинули, а Архангел Михаїл далі бореться за славу Божу.<br/><br/>Архистратига Михаїла здавна називають ангелом-охоронцем усіх християн, а українці вважають його покровителем столиці - Києва. Він же зображений на гербі Києва.<br/><br/><b>Михайлів день: традиції свята</b><br/>Існує прикмета про те, що на День Михайла випадає перший густий сніг.<br/><br/>Через тиждень після Михайла починається Пилипівка — 40 денний Різдвяний піст. На Михайла накривають щедрий стіл, на який виставляють різні м’ясні страви. До столу запрошуються гості, адже за прикметою багато гостей будинку в цей день пророкують господарям заможний наступний рік.<br/><br/>Традиційно в цей день подають до столу холодець із яловичини або свинини.<br/><br/>Подавали гостям чай з семи трав. До чаю пекли пироги, в одному з яких запікали монетку. Якщо шматочок з монетою попадеться самотній дівчині - за прикметою в наступному році вона вийде заміж. Одруженій жінці слід в наступному році чекати дитинку. Самотньому юнакові монета пророкувала удачу, а одруженому чоловікові - багатство.<br/><br/>В день свята традиційно вітають своїх друзів, колег і родичів на ім'я Михайло. До столу також ставили ікону із зображенням святого.<br/><br/>У молодих дівчат, які хотіли вийти заміж, теж були свої обряди. У цей день вони просили допомоги у святого Михайла, приносячи до його ікони, в знак подяки, пиріг, спечений власноруч з борошна, купленоїго в середу, п’ятницю або суботу.<br/><br/><b>Михайлів день: заборони</b><br/>Що не можна робити в Михайлів день? У свято заборонено рубати сокирою або різати ножем. У цей день не можна сваритися і допускати конфліктів. Не можна сперечатися і підвищувати голос. Вважалося, що цей день кращий для примирення і позбавлення від давніх образ.<br/><br/><b>З Михайловим днем пов’язаний цілий ряд народних прикмет.</b><br/><br/>Якщо в цей день сніг буде мокрим, то майбутній врожай буде хорошим.<br/>Якщо стоятимуть густі тумани, то така погода протримається до зимового Миколая.<br/>Якщо на Михайла ніч ясна, то зима буде сніжна й красна.<br/>Якщо Михайло дощем служить — добру й суху весну ворожить.<br/>Іній — на великі сніги, а туман — на відлигу.<br/>Якщо відлига — не жди санного шляху до Миколи.<br/>Якщо на Михайла вітер з полудня, то буде тепло і до півгрудня.<br/>День Михайла похмурий і на деревах іній — до хорошого врожаю.<br/>З Михайла зима морози кує.<br/>Як Михайло закує, то Миколай не розкує.<br/><br/><a href="https://style.nv.ua/ukr/showbiz/mihayliv-den-prikmeti-privitannya-virshi-tradiciji-koli-den-mihayla-2019-50052443.html">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>