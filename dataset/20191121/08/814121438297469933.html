<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10271811/ile-donald-tusk-zarobi-jako-szef-europejskiej-partii-ludowej-moze-wynegocjowac-osobny-pakiet.html"/>
    <meta property="og:site_name" content="Wprost"/>
    <meta property="article:published_time" content="2019-11-21T08:34:00+00:00"/>
    <meta property="og:title" content="Ile Donald Tusk zarobi jako szef Europejskiej Partii Ludowej? „Może wynegocjować osobny pakiet”"/>
    <meta property="og:description" content="Donald Tusk jako przewodniczący Europejskiej Partii Ludowej będzie zarabiał niemal 30 tysięcy złotych miesięcznie, czyli prawie 360 tysięcy złotych rocznie – informuje „Super Express”."/>
  </head>
  <body>
    <article>
      <h1>Ile Donald Tusk zarobi jako szef Europejskiej Partii Ludowej? „Może wynegocjować osobny pakiet”</h1>
      <address>
        <time datetime="2019-11-21T08:34:00+00:00">21 Nov 2019, 08:34</time>
      </address>
      <p>
        <b>Donald Tusk jako przewodniczący Europejskiej Partii Ludowej będzie zarabiał niemal 30 tysięcy złotych miesięcznie, czyli prawie 360 tysięcy złotych rocznie – informuje „Super Express”.</b>
      </p>
      <p>Przypomnijmy, w środę w Zagrzebiu rozpoczął się dwudniowy szczyt Europejskiej Partii Ludowej, na którym wybrano jej nowe władze. Na stanowisku przewodniczącego EPL francuskiego polityka Josepha Daula zastąpi Donald Tusk, który za kilka dni pożegna się z funkcją szefa Rady Europejskiej.</p>
      <p>Nieoficjalnie „Super Express” ustalił, że Joseph Daul zarabiał na stanowisku szefa Europejskiej Partii Ludowej 30 tysięcy złotych miesięcznie. A ile będzie zarabiał Tusk? Z informacji uzyskanych od ważnego europosła przez dziennikarzy „SE” wynika, iż może on „wynegocjować osobny pakiet”. – Nie jest wykluczone, że będzie zarabiał więcej, niż Joseph Daul – mówi europoseł.</p>
      <p>Ponadto Tuskowi będzie przysługiwała odprawa w wysokości 40 tysięcy złotych miesięcznie (dodatek przejściowy w wysokości 490 tys. zł rocznie). Po ukończeniu 65. roku życia byłemu polskiemu premierowi będzie przysługiwało także świadczenie wynoszące ponad 21 tys. złotych.</p>
      <h3>Czym jest EPL?</h3>
      <p>Europejska Partia Ludowa skupia partie chadeckie i konserwatywno-liberalne. Należą do niej 84 ugrupowania z 43 krajów. Z Polski są to <a href="https://www.wprost.pl/tematy/10127348/platforma-obywatelska.html">Platforma Obywatelska</a> oraz Polskie Stronnictwo Ludowe.</p>
      <related>
        <h4>Czytaj także:</h4>
        <a href="https://www.wprost.pl/polityka/10271639/sukces-donalda-tuska-obejmie-prestizowe-stanowisko-w-europie.html"/>
      </related>
      <footer>Źródło: <a href="http://www.se.pl/">SuperExpress</a> / Wprost.pl</footer>
    </article>
  </body>
</html>