<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/36-boxningsdomare-friades-men-iok-utesluter-samtliga-fran-os-i-tokyo/"/>
    <meta property="og:site_name" content="DN.SE"/>
    <meta property="article:published_time" content="2019-11-21T08:33:55+00:00"/>
    <meta property="og:title" content="36 boxningsdomare friades – men IOK utesluter samtliga från OS i Tokyo"/>
    <meta property="og:description" content="IOK utesluter 36 boxningsdomare från OS"/>
  </head>
  <body>
    <article>
      <h1>36 boxningsdomare friades – men IOK utesluter samtliga från OS i Tokyo</h1>
      <address><time datetime="2019-11-21T08:33:55+00:00">21 Nov 2019, 08:33</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Alla 36 boxningsdomare som stängdes av efter OS i Rio de Janeiro 2016 utesluts från OS i Tokyo nästa år.</b>
      </p>
      <p>Detta trots att domarna friades från anklagelserna om felaktiga domslut i sommarspelen för drygt tre år sedan.</p>
      <p><b>Internationella olympiska kommittén</b> (IOK) har haft en hård och noggrann urvalsprocess av OS-domare till Tokyo. Domarna ska sedan lottas till matcherna under överseende av oberoende kontrollanter. Efter varje rond i OS ska också domarnas resultat visas upp för publiken. Detta gäller även för kvalmatcher till OS.</p>
      <p>– De deltagande boxarna i OS har högsta prioritet genom transparens och trovärdiga resultat och fair play, säger Morinari Watanabe, chef för IOK:s arbetsgrupp i boxning.</p>
      <p><b>I somras beslöt IOK att stänga av</b> Internationella boxningsförbundet. I stället bildades arbetsgruppen i boxning som står för arrangemangen av kvalet och OS-turneringen.</p>
      <p>
        <a href="https://www.dn.se/sport/fornling-underbart-att-vara-hemma-hos-familjen/">Läs mer: Fornling: Underbart att vara hemma hos familjen</a>
      </p>
    </article>
  </body>
</html>