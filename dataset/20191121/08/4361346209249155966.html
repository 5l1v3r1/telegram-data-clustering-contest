<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/veszi-a-lapot-papai-joci-felesege/187049"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="Veszi a lapot Pápai Joci felesége"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Veszi a lapot Pápai Joci felesége</mark>
      </h1>
      <address><time datetime="2019-11-21T08:00:00+00:00">21 Nov 2019, 08:00</time> by <a rel="author">L. P.</a></address>
      <p>Bár a Sztárban sztár leszek! győztesét még nem ismerhetjük, egy díjat már most biztosan kioszthatunk: Pápai Jocinak a legviccesebb zsűritag díját. Sokszor pikáns poénjai harsány színnel gazdagítják a műsort. Egyik humorforrása az énekesek és a táncosok olykor lenge öltözete.</p>
      <p>Legutóbb az igazi retródívaként Taylor Dayne-t megformáló Misurák Tünde ra­gadta meg a fantáziáját. Tóth Vera jegyezte meg: a 80-as évek garázsaiban ilyen bomba nők képei borították a falakat.</p>
      <p>– Lettem volna abban a garázsban én is. Jól áll neked a vad asszony szerepe – kapott az alkalmon Joci, akinek óriási szerencséje, hogy a felesége nem féltékeny típus. Csak az egészséges féltés van jelen a házasságukban, de a zöld szemű szörnytől nem kell tartaniuk.</p>
      <figure>
        <img src="http://media.borsonline.hu/cikk/20/192656/big-lead/650x360/2030003_screen-shot-2019-11-20-at-173108.jpg"/>
        <figcaption>Anita nem féltékeny típus, Joci így bátran viccelődhet a csinos versenyzőlányokkal.</figcaption>
      </figure>
      <p>– A nők a lényem részei. Tetszeni akarok a nőknek, szeretem, ha egy nő úgy néz rám vagy visszanéz – mesélte korábban Lilunak, hozzátéve, hogy álmai nője a felesége, Anita, aki imádja a humorát.</p>
      <p>– A humorom spontán árad belőlem, jólesik megnevettetni másokat – mondta a Borsnak Békefi Viktória és Tasnádi Bence patrónusa. – A feleségemben többek között azt imádom, hogy szereti a humorom, és egyáltalán nem féltékeny miatta. Sőt a humor nagyon jót tesz a házasságnak – tette hozzá Joci, aki tizenöt éve él boldog házsaságban.</p>
    </article>
  </body>
</html>