<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/izkystvoto-izkystvo-ekspat-1618450.html"/>
    <meta property="og:site_name" content="Cross"/>
    <meta property="article:published_time" content="2019-11-21T08:05:00+00:00"/>
    <meta property="og:title" content="Аукцион с картини за 1 млн. лв. събра инвеститори и колекционери"/>
    <meta property="og:description" content="/КРОСС/ Заслужава си публиката да обърне внимание на изкуството като отделен клас активи, каза специалният гост на Експат Глобално Изкуство – международният експерт Джоу Ла Плака"/>
  </head>
  <body>
    <article>
      <h1>Аукцион с картини за 1 млн. лв. събра инвеститори и колекционери</h1>
      <address>
        <time datetime="2019-11-21T08:05:00+00:00">21 Nov 2019, 08:05</time>
      </address>
      <p>/КРОСС/<i> Заслужава си публиката да обърне внимание на изкуството като отделен клас активи, каза специалният гост на Експат Глобално Изкуство – международният експерт Джоу Ла Плака</i></p>
      <p>Картини на български художници за близо 1 милион лева събраха 130 инвеститори и ценители на изкуството на гала-вечеря във Военния клуб. Първият аукцион, организиран от Инвестиционния фонд Експат Глобално Изкуство, предизвика огромен интерес сред акционери и колекционери само месеци след старирането на фонда.</p>
      <figure>
        <img src="http://www.cross.bg/../../../photo_new_gallery/2019/11/21/d0b1c9db4afb08af1a80a83fcf63e8d8.jpg"/>
      </figure>
      <p>Изложба над 100 платна на утвърдени, съвременни и всепризнатни творци елегантно показа какво седи зад акциите на Фонда, а гостите имаха възможност да наддават на таен и на явен търг за част от тях. Димитър Казаков – Нерон, Бенчо Обрешков, Светлин Русев, Иван Кюранов, Свилен Стефанов са само част от авторите на творбите, които бяха изложени на гала-вечерята.</p>
      <p>20 картини на обща стойност над 170 000 лева бяха купени от ценители на изкуството след тайния и явния търг. Най-висока цена след наддаването беше дадена за картината „Три фикуса“ на Свилев Стефанов. Впечатляващо внимание в наддаването имаше и за творбите „Самолет“ и „Бъкингам“ на Иван Кюранов, който е познат сред арт-ценителите и с новаторските си фотографски техники.</p>
      <p>Картините на едно от младите открития на Фонда – Петра Димитрова – се оказаха сред найатрактивните за гостите. Платното „Казаните“, с което перспективната художничка от Варна спечели националния конкурс на фонда за млади таланти, вдигна цената си 5 пъти по време на наддаването и беше продадено за 10 000 лева. Картината „Нездравословна конкуренция“ на същата художничка също има нов собственик след наддаване за нея.</p>
      <figure>
        <img src="http://www.cross.bg/../../../photo_new_gallery/2019/11/21/7bbdf400cece1b45483d81868e451203.jpg"/>
      </figure>
      <p>„Това е точният пример как Експат Глобално Изкуство може да печели в полза на своите акционери. Непрекъснато търсим активно добри сделки – стойностни творби с добър потенциал за реализация на пазара, така че да осигурим на акционерите си печалби от покачването в цените на произведенията в средносрочен и дългосрочен план. Това дава възможност на хора, които не са задълбочени познавачи, да спечелят от инвестициите си във Фонда. И в същото време, гласувайки доверие на таланти като Петра Димитрова, да подкрепяме тяхното развитие“, казва Никола Янков, управляващ партньор на „Експат Капитал“.</p>
      <p>Специален гост на събитието беше международният експерт по инвестиции в изкуството Джоу Ла Плака. Собственикът на престижна галерия в Лондон говори пред родните инвеститори и колекционери за особеностите на пазара и възвръщаемостта на вложеното в произведения на изкуството, както и за смисъла перспективни творци да бъдат подкрепяни.</p>
      <p>„Важно е да дадете бъдеще на вашите млади</p>
      <figure>
        <img src="http://www.cross.bg/../../../photo_new_gallery/2019/11/21/b9874f3c8ce10f1a67a18769d13157e5.jpg"/>
      </figure>
      <p>„Важно е да дадете бъдеще на вашите млади творци, с подходящата реклама можете да им осигурите път и по света“, каза в лекцията си пред гостите Джоу Ла Плака.</p>
      <p>„Заслужава си публиката да обърне внимание на изкуството като отделен клас активи. Досега се гледаше на изкуството като декорация, която пълни окото, но вече може да пълни и джобовете“, обясни още експертът.</p>
      <p>Очакванията след продажбите на 20 от общо 100 картини по време на търговете са цената на една акция на Фонда да се вдигне с около 4%. Амбицията на Експат Глобално Изкуство е да постига годишна доходност от поне 20%. </p>
    </article>
  </body>
</html>