<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-mediu-23504543-treime-din-flora-tropicala-africii-pericol-extinctie-studiu.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T08:39:00+00:00"/>
    <meta property="og:title" content="O treime din flora tropicală a Africii, în pericol de extincție (Studiu)"/>
    <meta property="og:description" content="O treime din speciile de plante tropicale din Africa se află într-un potențial pericol de extincție, potrivit unei evaluări preliminare publicate miercuri, în Science Advances, scrie"/>
  </head>
  <body>
    <article>
      <h1>O treime din flora tropicală a Africii, în pericol de extincție (Studiu)</h1>
      <address><time datetime="2019-11-21T08:39:00+00:00">21 Nov 2019, 08:39</time> by <a rel="author">A.Z.</a></address>
      <p><b>O treime din speciile de plante tropicale din Africa se află într-un potențial pericol de extincție, potrivit unei evaluări preliminare publicate miercuri, în Science Advances, scrie <a href="https://www.france24.com/en/20191120-a-third-of-africa-s-tropical-flora-threatened-with-extinction-study">France 24</a></b>. <br/><br/>Cea mai de încredere listă de specii aflate în pericol este faimoasa Listă Roșie, ținută de Uniunea Internațională de Conservare a Naturii (IUCN). Deși lista este relativ completă în ceea ce privește mamiferele și păsările, este incompletă atunci când vine vorba de plante, doar 10% fiind analizate. <br/><br/>Aceste evaluări sunt exigente și durează mult timp, iar pe în lume există peste 350.000 de specii de plante. Pentru a rezolva această problemă, o echipă coordonată de un botanist de la Insitutul Național de Cercetare pentru Dezvoltare Sustenabilă, Thomas Couvreur, a realizat o analiză computerizată în cazul a peste 22 de mii de specii de plante din Africa tropicală. Pentru a realiza analiza, cercetătorii au folosit informații dintr-o bază de date numită Rainbio, susținută de French Foundation for Biodiversity Research. <br/><br/>Rezulatele au arătat că 32% dintre specii, sau aproape 7.000, au fost clasificate ca potențial amenințate, o concluzie bazată pe unul dintre cele două criterii recunoscute de IUCN - o scădere recentă a maselor populației sau a distribuirii geografice. Regiunile care s-ar cofrunta cu cel mai mare pericol ar fi Etiopia, centru Tanzaniei, DR Congo și pădurile din Africa de Vest.</p>
    </article>
  </body>
</html>