<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3361717/zbog-kocke-prokockaju-i-zivot-ovaj-porok-opasniji-i-od-droge-jer-potpuno-promeni-covekovu-psihu-i-vodi-u-samoubistvo"/>
    <meta property="og:site_name" content="kurir.rs"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="ZBOG KOCKE PROKOCKAJU I ŽIVOT: Ovaj porok OPASNIJI I OD DROGE jer potpuno promeni čovekovu psihu i vodi u SAMOUBISTVO!"/>
    <meta property="og:description" content="Bolest: Ovaj porok opasniji je od droge jer potpuno promeni čovekovu psihu i ličnost, što neretko vodi i u samoubistvo, upozoravaju stručnjaci za Kurir"/>
  </head>
  <body>
    <article>
      <h6 class="kicker">Alarmantno: STRAVIČNA ZAVISNOST UZIMA SVE VIŠE MAHA</h6>
      <h1>ZBOG KOCKE PROKOCKAJU I ŽIVOT: Ovaj porok OPASNIJI I OD DROGE jer potpuno promeni čovekovu psihu i vodi u SAMOUBISTVO!</h1>
      <address>
        <time datetime="2019-11-21T08:00:00+00:00">21 Nov 2019, 08:00</time>
      </address>
      <p>
        <b>Bolest: Ovaj porok opasniji je od droge jer potpuno promeni čovekovu psihu i ličnost, što neretko vodi i u samoubistvo, upozoravaju stručnjaci za Kurir</b>
      </p>
      <p>Policajac Bratislav Stojiljković (42), koji je pre nekoliko dana hteo da ubije ženu i sebe zbog toga što je sav novac prokockao, samo je jedan od 250.000 građana naše zemlje koji imaju problem s kockom.</p>
      <p>Sagovornici Kurira upozoravaju da je zavisnost od kocke ozbiljan problem, kao i da se veliki broj samoubistva izvrši upravo zbog ove opasne bolesti!</p>
      <figure>
        <img src="https://www.kurir.rs/data/images/2019/11/19/19/2057729_61_ff.jpg?ver=1574284865"/>
        <figcaption>
          <cite>foto: Tanjug/Sava Radovanović</cite>
        </figcaption>
      </figure>
      <p>Stojiljković se u ponedeljak zabarikadirao u svoj stan preteći da će se ubiti, sedam sati trajala je borba policije da ga odgovori, a pozadina svega ovoga su kockarski dugovi.</p>
      <p>Direktor centra za edukaciju i odvikavanje od kockanja „Herc tajm“ Dejan Stanković objašnjava za Kurir da kocka promeni čovekovu ličnost, ali i psihu, pa bežeći od tih problema razmišlja o suicidu.</p>
      <p>- Svetska istraživanja govore da je zavisnost od kocke veća od droge, a postoji čak i genetska predispozicija. To ide u tri koraka, a prvi korak je „idem da se zabavljam, uplatiću 100 dinara“. S vremenom se ulog povećava i ulazi se u problem, treći korak je „idem da se kockam da bih rešio problem“. Kada se ide kockanjem protiv kocke, upada se sve dublje u problem - upozorava Stanković.</p>
      <p>On ističe da su zavisnici prodavali kuće, stanove, automobile, krali novac od bližnjih, samo da bi se kockali.</p>
      <p>- Zavisnici uništavaju i sebe i porodice, spremni su zbog kocke i život da prokockaju. Upravo je pozadina dela samoubistava problem s kockom. Neki znaci koji bi mogli porodici da ukažu da neko od bližnjih ima problem s kockom jesu razdražljivost, povlačenje u sebe, laži, agresija, bes i loša komunikacija. Porodica ne treba više puta da vraća kockarske dugove, jer tu onda više nema dogovora, pomoć se mora odmah potražiti - naglašava Stanković.</p>
      <figure>
        <img src="https://www.kurir.rs/data/images/2018/07/12/11/1551221_1007medija-centar-beograd_ff.jpg?ver=1574284835"/>
        <figcaption>
          <cite>foto: Media Centar</cite>
        </figcaption>
      </figure>
      <p>Dr Ivica Mladenović, načelnik Klinike za bolesti zavisnosti Instituta za mentalno zdravlje, kaže da su u dnevnoj bolnici dominantni kockari, a da su ranije bili dominantni alkoholičari. - Ljudi koji dolaze kockaju se u kladionici, a pored toga igraju i aparate ili elektronski rulet. To kreće dosta rano, već u nekim adolescentskim godinama, a najbolje rezultate postižemo kada se jave između 20 i 30 godina. Pre dolaska, roditelji su vratili između dve i deset hiljada evra duga - ističe dr Mladenović.</p>
      <p>On kaže da se zavisnici retko za pomoć javljaju posle 40. godine, kao i da su tada napušteni od svih, te da su u tim slučajevima suicid i njegov pokušaj veoma česti. - Imamo posla s podmuklom bolešću koja uništava ne samo pojedinca nego i celu porodicu. Najvažnija poruka je da se problem može rešiti, ali se moraju obratiti za pomoć - zaključuje naš sagovornik.</p>
      <blockquote><b>PROVERA PRAVILA U KAZINIMA<br/></b><b>Kockanje samo s ličnom kartom<br/></b>Predlog zakona o izmenama i dopunama Zakona o igrama na sreću, koji je Vlada Srbije 25. oktobra prosledila poslanicima na usvajanje, predviđa da će kockari, kada ulaze u kockarnice, morati da potpisuju izjavu da se kartaju u svoje ime.<br/>Prema novim pravilima, priređivači igara na sreću, odnosno vlasnici kockarnica, moraće da formiraju bazu podataka o igračima, a svaki igrač će morati da ostavi lične podatke, ime prezime, datum i godinu rođenja, mesto prebivališta ili boravišta i broj lične karte ili pasoša. Nova pravila odnose se na kazina i igraonice, dok su od njih izuzete sportske kladionice.<br/>Vlasnici kockarnica će morati da evidentiraju i vreme nečijeg ulaska u objekat, kao i vreme napuštanja.<br/>S. T.</blockquote>
      <p>
        <b>Kurir.rs/ Mina Branković  Foto: Shutterstock</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361003/policajac-sve-prokockao-pa-dobio-ultimatum-pomahnitali-bratislav-zamalo-izazvao-masakr-a-izjavom-sokirao-specijalce"/>
        <a href="https://www.kurir.rs/crna-hronika/3360731/evo-zbog-cega-se-bratislav-zakljucao-u-stan-i-pretio-samoubistvom-otkriveno-sta-se-desilo-pre-drame-na-vozdovcu"/>
      </related>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3155189/stravicna-zavisnost-hara-srbijom-i-uzima-zivote-decak-9-prodao-zlato-iz-kuce-za-200-evra-da-bi-se-kockao-a-student-izgubio-pare-za-lecenje-majke-pa-se-ubio"/>
        <a href="https://www.kurir.rs/vesti/srbija/2989923/pronadjen-nestali-mladic-17-iz-leskovca-posao-u-nis-po-garderobu-rodjaka-ga-nasla-u-kockarnici-u-centru-aleksinca-kaze-da-je-pobegao-jer-su-hteli-da-ga-opljackaju"/>
        <a href="https://www.kurir.rs/vesti/biznis/2985823/drzavi-od-kockarnica-i-kladionica-25-miliona-evra-redak-biznis-u-kom-nema-dugova-ali-imaju-veliki-problem"/>
        <a href="https://www.kurir.rs/vesti/srbija/2986379/ovo-je-mileta-iz-cacka-prvi-licencirani-samostalni-detektiv-u-zapadnoj-srbiji-kocka-pretnje-kradje-preljube-evo-za-sta-ga-sve-unajmljuju"/>
      </related>
    </article>
  </body>
</html>