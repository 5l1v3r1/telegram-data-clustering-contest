<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247047/medicii-avertizeaza-difteria-devine-amenintare-pentru-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T08:07:36+00:00"/>
    <meta property="og:title" content="Medicii avertizeaza: Difteria devine amenintare pentru Romania"/>
    <meta property="og:description" content="Societatea Nationala de Medicina Familiei (SNMF) avertizeaza ca difteria, boala infectioasa si contagioasa a cailor respiratorii, a devenit amenintare pentru tara noastra, la granita de Nord."/>
  </head>
  <body>
    <article>
      <h1>Medicii avertizeaza: Difteria devine amenintare pentru Romania</h1>
      <address>
        <time datetime="2019-11-21T08:07:36+00:00">21 Nov 2019, 08:07</time>
      </address>
      <p>
        <b>Societatea Nationala de Medicina Familiei (SNMF) avertizeaza ca difteria, boala infectioasa si contagioasa a cailor respiratorii, a devenit amenintare pentru tara noastra, la granita de Nord.</b>
      </p>
      <p>Cauza este situatia epidemiologica din tara vecina, Ucraina, unde in ultimile doua luni au fost inregistrate zeci de cazuri de difterie.</p>
      <p>Medicii de familie sustin ca Ministerul Sanatatii a luat masuri pana acum, care sunt "bune, necesare", insa trebuie completate.</p>
      <p>Astfel, SNMF cere lansarea unui program national pentru vaccinarea populatiei impotriva difteriei.</p>
      <p>"Medicii de familie au primit alerte epidemiologice de la directiile judetene de sanatate publica si MS a dispus achizitionarea de stocuri de ser vaccinal impotriva difteriei.</p>
      <p>SNMF solicita oficial lansarea de urgenta a unui program national pentru vaccinarea populatiei adulte expuse riscului de imbolnavire, program care sa cuprinda masuri de sustinere/compensare a costurilor pentru vaccin si campanii de informare si constientizare a populatiei", se arata intr-un comunicat de presa remis joi <b>Ziare.com</b>.</p>
      <p>Documentul precizeaza ca difteria este o boala prevenibila prin vaccinare pentru care, in Romania, se face imunizare din 1960.</p>
      <p>"Ultimul vaccin din Programul National de Vaccinare care contine anatoxina difterica se administreaza la 14 ani, iar perioada de protectie in fata bolii este de 10 ani in medie. <b>In lipsa administrarii unui rapel la toti adultii de peste 24 de ani se creaza conditiile aparitiei unei populatii receptive, expuse riscului de imbolnavire</b>;</p>
      <p>Ca o consecinta a fenomenului de 'reticenta la vaccinare' inregistrat in ultimul deceniu, exista un procent important de copii si tineri care au varsta pana in 24 de ani fara schema completa si protectie optima pentru ca parintii nu au respectat programul national de imunizare", explica medicii.</p>
      <p>Acestia precizeaza ca in tara noastra se foloseste un vaccin care se utilizeaza in toata Europa si care poate fi administrat si adultilor.</p>
      <p>Acesta asigura protectie in acelasi timp si fata de tetanos (boala cu evolutie extrem de grava chiar si cu tratament specific) si fata de tusea convulsiva (din ce in ce mai des intalnita la nivel global).</p>
      <p>In fine, medicii subliniaza ca doar printr-un efort national putem face fata unei amenintari atat de mari precum o epidemie de difterie.</p>
      <p>"In statele civilizate, vaccinarea impotriva difteriei se face periodic, si dupa varsta copilariei, prin programe nationale.</p>
      <p>Este evident ca doar printr-un efort national putem face fata unei amenintari atat de mari precum o epidemie de difterie.</p>
      <p>Noi, medicii de familie, avem un rol foarte important in depistarea bolii insa preventia, in care deja suntem direct implicati, poate fi facuta doar prin deciziile si implicarea autoritatilor, cu costurile de rigoare. O investitie in preventia primara, mai ales cand amenintarea a devenit evidenta, este o initiativa obligatorie", conchide documentul.</p>
    </article>
  </body>
</html>