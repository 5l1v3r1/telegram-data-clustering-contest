<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%bf%d1%80%d0%be%d0%bc%d0%be-dara-%d1%81-%d0%b2%d0%b8%d0%b4%d0%b5%d0%be%d0%ba%d0%bb%d0%b8%d0%bf-%d0%bd%d0%b0-%d0%bd%d0%be%d0%b2%d0%b8%d1%8f-%d1%81%d0%b8-%d1%81%d0%b8%d0%bd%d0%b3%d1%8a%d0%bb-ella/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-21T08:23:44+00:00"/>
    <meta property="og:title" content="Промо / DARA с видеоклип на новия си сингъл „Ella Ella“"/>
    <meta property="og:description" content="„Ella Ella” е заглавието на най-новия сингъл на DARA, който се вряза в радио ефира и всички дигитални платформи още с премиерата си."/>
  </head>
  <body>
    <article>
      <h1>Промо / DARA с видеоклип на новия си сингъл „Ella Ella“</h1>
      <address><time datetime="2019-11-21T08:23:44+00:00">21 Nov 2019, 08:23</time> by <a rel="author">Signal.bg</a></address>
      <h3>Във видеото към песента певицата среща мъжкото си алтер его</h3>
      <p>„Ella Ella” е заглавието на най-новия сингъл на DARA, който се вряза в радио ефира и всички дигитални платформи още с премиерата си. Песента директно дебютира на четвърто място в класацията Bulgaria Top 50 на Spotify, както и в плейлистата на Tidal Rising: Global.</p>
      <p>Видеото на „Ella Ella” пък се появи седмица след премиерата на аудио сингъла. В него DARA за пореден път демонстрира уникални танцувални умения, провокира с визията си и влиза в ролята на мъж.</p>
      <p>„Най-забавното е, че във видеото играя два персонажа – женски и мъжки. Беше ми супер лесно и смешно да вляза в кожата на онзи, на когото всъщност говоря чрез текста на песента. “Ella Ella” e сред най-любимите ми проекти до момента. Всичко в него ми харесва – историята на създаването на песента е страхотен спомен от Sofia Songwriting Camp, срещата ми там с Матс Корай и Крис Янг е една от най-хубавите в кариерата ми досега, а видеото носи точно енергията, която ме движи в момента.“, споделя DARA.</p>
      <p>Режисьор на видеото на “Ella Ella” е Виктор Антонов – Рик, зад камерата застава операторът Андрей Андреев, а хореографията е дело на Реми Тоин.</p>
    </article>
  </body>
</html>