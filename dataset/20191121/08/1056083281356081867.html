<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019519/%D8%AF%DB%8C%DA%AF%D8%B1-%D8%AD%D9%86%D8%A7%DB%8C-%D8%AC%DB%8C%D8%B1%D9%87-%D8%AE%D9%88%D8%A7%D8%B1%D8%A7%D9%86-%D8%A7%D8%B3%D8%AA%DA%A9%D8%A8%D8%A7%D8%B1-%D8%B1%D9%86%DA%AF%DB%8C-%D9%86%D8%AF%D8%A7%D8%B1%D8%AF-%D8%AF%D9%88%D9%84%D8%AA-%D8%A8%D8%A7%DB%8C%D8%AF-%D9%82%D8%AF%D8%B1%D8%AF%D8%A7%D9%86-%D9%85%D8%B1%D8%AF%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-21T08:45:04+00:00"/>
    <meta property="og:title" content="دیگر حنای جیره‌خواران استکبار رنگی ندارد/دولت باید قدردان مردم با بصیرت ایران اسلامی باشد"/>
    <meta property="og:description" content="ایسنا/هرمزگان نماینده ولی‌فقیه در استان هرمزگان با اشاره به اینکه مردم به وظیفه خود را به‌درستی عمل کردند و توطئه دشمنان را در نطفه خفه کردند، عنوان کرد: اکنون دیگر باید دولتمردان به وظایف خود به‌درستی عمل کنند و باتدبیر مشکلات و سختی‌ها را برطرف کنند."/>
  </head>
  <body>
    <article>
      <h6 class="kicker">نماینده ولی‌فقیه در استان هرمزگان:</h6>
      <h1>دیگر حنای جیره‌خواران استکبار رنگی ندارد/دولت باید قدردان مردم با بصیرت ایران اسلامی باشد</h1>
      <address><time datetime="2019-11-21T08:45:04+00:00">21 Nov 2019, 08:45</time> by <a rel="author">امير حسين طالبي</a></address>
      <p>ایسنا/هرمزگان نماینده ولی‌فقیه در استان هرمزگان با اشاره به اینکه مردم به وظیفه خود را به‌درستی عمل کردند و توطئه دشمنان را در نطفه خفه کردند، عنوان کرد: اکنون دیگر باید دولتمردان به وظایف خود به‌درستی عمل کنند و باتدبیر مشکلات و سختی‌ها را برطرف کنند.</p>
      <p>حجت اسلام و المسلمین محمد عبادی در حاشیه"راهپیمایی میثاق با ولایت - امنیت و اقتدار" در گفت‌وگو با ایسنا، افزود: مقام معظم رهبری در طول چهل سال گذشته با درایت و دوراندیشی، انقلاب اسلامی را در مین توطئه‌ها و نقشه‌های دشمنان به‌خوبی در مسیر پیشرفت به‌پیش برد.</p>
      <p>وی بابیان اینکه امروز مردم با حضور حماسی و کوبنده خود به آشوبگرانی که به دنبال اخلال در نظم کشور هستند، درس محکمی دادند، تصریح کرد: انقلاب اسلامی ایران آینده روشنی در پیش دارد و طی این سال‌ها بارها مردم ولایتمدار ایران اسلامی نقشه‌های دشمنان را خنثی کرده و هرگز نمی‌گذارند آشوبگران و استکبار به اهداف خود دست پیدا کنند.</p>
      <p>امام‌جمعه بندرعباس با اشاره به اینکه هیچ‌گاه ملت غیور ایران اسلامی اجازه نمی‌دهد که استکبار بر روی مسائل جزئی و پیش‌پاافتاده موج‌سواری کند، اضافه کرد: راه بزرگ و بلندی پیش روداریم که نیاز به استقامت و دوراندیشی دارد.</p>
      <p>وی بابیان اینکه پرچم غیرت و سربلندی کشورمان همواره برافراشته است، ادامه داد: امروز بصیرت سلاح برنده مردم هرمزگان است که در روزهای آغازین اغتشاشات اخیر، با پی بردن از نقشه‌های فتنه گران و استکبار نشان راه خود را جدا کرده و اهداف دشمنان را خنثی کردند.</p>
      <p> حجت اسلام و المسلمین عبادی با اشاره به اینکه امنیت در کشورمان نیز در دنیا و منطقه بی‌نظیر است، تصریح کرد: این امنیت به‌سادگی به دست نیامده و به این امنیت امروزمان برای پیمودن مسیرهای پیشرو و رسیدن به اهداف بزرگ نیازمندیم.</p>
      <p>نماینده ولی‌فقیه در استان هرمزگان بابیان اینکه امروز قدر امنیت خود را می‌دانیم و دیگر حنای جیره‌خواران استکبار رنگی ندارد، اضافه کرد: احیای تمدن اسلامی و تحویل پرچم امانت شهیدان به امام زمان(عج) دو مأموریت انقلاب اسلامی ایران است.</p>
      <p>وی با اشاره به اینکه مردم به وظیفه خود را به‌درستی عمل کردند و توطئه دشمنان را در نطفه خفه کردند، عنوان کرد: اکنون دیگر باید دولتمردان به وظایف خود به‌درستی عمل کنند و باتدبیر مشکلات و سختی‌ها را برطرف کنند.</p>
      <p>حجت اسلام و المسلمین عبادی بابیان اینکه این ملت شایسته بهترین خدمات است، اظهار کرد: مشکلات در ساماندهی‌های اخیر بنزین باید باتدبیر برطرف و انتظارات ملت برآورده شود.</p>
      <p>وی در پایان با اشاره به اینکه دولت باید قدردان این مردم خدوم و با بصیرت باشد، افزود: امروز زمان خدمت است و همه باید به مردم خدمت کنند و رنج مردم را کاهش دهند و اگر کسی در این شرایط حساس به مسئولیتش عمل نکند، آن سمت و مسئولیت برایش مشروع نیست.</p>
      <p>انتهای پیام</p>
    </article>
  </body>
</html>