<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/thessalia/skopelos-7xronos-ekopse-to-xeri-tou-paizontas-mpomp-o-mastoras/2920303/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T08:22:42+00:00"/>
    <meta property="og:title" content="Σκόπελος: 7χρονος έκοψε το χέρι του παίζοντας… Μπομπ ο μάστορας!"/>
    <meta property="og:description" content="Ένα μικρό αγόρι προσπάθησε να μιμηθεί τον Μπομπ τον μάστορα αλλά το παιχνίδι του κατέληξε σε τραυματισμό. Ο 7χρονος έκοψε το δάχτυλό του με πριόνι!"/>
  </head>
  <body>
    <article>
      <h1>Σκόπελος: 7χρονος έκοψε το χέρι του παίζοντας… Μπομπ ο μάστορας!</h1>
      <h2>Ένα μικρό αγόρι προσπάθησε να μιμηθεί τον Μπομπ τον μάστορα αλλά το παιχνίδι του κατέληξε σε τραυματισμό. Ο 7χρονος έκοψε το δάχτυλό του με πριόνι!</h2>
      <address><time datetime="2019-11-21T08:22:42+00:00">21 Nov 2019, 08:22</time> by <a rel="author">Newsit Newsroom</a></address>
      <p>Το περιστατικό σημειώθηκε χθες το βράδυ (20.11.2019) στη Σκόπελο. Παίζοντας «Μπομπ ο μάστορας», ο 7χρονος έκοψε το δείκτη του αριστερού του χεριού.</p>
      <p>Όλα έγιναν όταν ο 7χρονος θέλησε να μιμηθεί το δημοφιλές παιχνίδι και πήρε ένα αληθινό πριόνι που βρήκε στο σπίτι του για να κόψει ένα ξύλο, αναφέρει το e-thessalia.gr. Δεν μπόρεσε όμως να χειριστεί το πριόνι, το οποίο του ξέφυγε και του έκοψε τον δείκτη του αριστερού του χεριού με αποτέλεσμα να πλημμυρίσει στο αίμα.</p>
      <p>Άμεσα μεταφέρθηκε στο Κέντρο Υγείας στη Σκόπελο, όπου οι γιατροί κινητοποιήθηκαν άμεσα. Στη συνέχεια, με το ταχύπλοο «Μαριάννη», το 7χρονο αγόρι μεταφέρθηκε στο νοσοκομείο Βόλου για να αντιμετωπιστεί το τραύμα του.</p>
      <p>Εκεί, χειρούργοι του ΤΕΠ του έκαναν επέμβαση. Η κατάσταση της υγείας του είναι καλή.</p>
      <p>
        <i>Πηγή: </i>
        <a href="https://e-thessalia.gr/skopelos-ekopse-to-dachtylo-toy-7chronos-poy-mimithike-ton-quot-mpomp-ton-mastora-quot/">
          <i>e-thessalia.gr</i>
        </a>
      </p>
    </article>
  </body>
</html>