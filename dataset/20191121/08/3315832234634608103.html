<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/46a989b1ae77a872/ministerul-de-externe-vine-cu-o-reactie-referitor-la-autocarul-cu-65-de-moldoveni-inclusiv-copii-retinut-in-olanda.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T08:18:45+00:00"/>
    <meta property="og:title" content="Ministerul de Externe vine cu o reacție referitor la autocarul cu 65 de moldoveni, inclusiv copii, reținut în Olanda"/>
    <meta property="og:description" content="Ambasada Republicii Moldova în Regatul Țărilor de Jos, vine cu o reacție privind autocarul cu 65 de moldoveni, inclusiv copii, reținut de poliția din Olanda, iar șoferul și colegul acestuia, ambii moldoveni, acuzați de trafic de ființe umane."/>
  </head>
  <body>
    <article>
      <h1>Ministerul de Externe vine cu o reacție referitor la autocarul cu 65 de moldoveni, inclusiv copii, reținut în Olanda</h1>
      <address><time datetime="2019-11-21T08:18:45+00:00">21 Nov 2019, 08:18</time> by <a rel="author">Jurnal.md</a></address>
      <p>
        <b>Ambasada Republicii Moldova în Regatul Țărilor de Jos, vine cu o reacție <a href="http://www.jurnal.md/ro/news/6967672ef755cb84/autoritatile-rm-s-au-autosesizat-cu-privire-la-cei-doi-barbati-retinuti-in-olanda-banuiti-de-traficarea-a-65-de-moldoveni.html">privind autocarul cu 65 de moldoveni, inclusiv copii, reținut de poliția din Olanda</a>, iar șoferul și colegul acestuia, ambii moldoveni, acuzați de trafic de ființe umane.</b>
      </p>
      <p>Potrivit MAEIE a fost luată legătura cu autoritățile olandeze în vederea stabilirii și elucidării tuturor circumstanțelor privind reținerea autocarului.</p>
      <p>„<i>Serviciul de repatriere și îndepărtare din cadrul Ministerului olandez al Justiției și Securității a adus la cunoștință că cetățenii moldoveni se află în acest moment sub protecția autorităților olandeze și până la finalizarea procedurilor de azil beneficiază de asistența și condițiile prevăzute de legislația locală”, </i>se menționează într-un comunicat emis de MAEIE.</p>
      <p>Totodată, Misiunea Diplomatică se află în contact permanent cu autoritățile de resort pentru a acorda în orice moment asistența necesară.</p>
      <p>Amintim că un autocar care transporta 65 de moldoveni, inclusiv copii, care urmau să se prezinte la centrul de primire a refugiaților din Ter Apel, a fost reținut de forțele de ordine olandeze.</p>
      <p>Presa olandeză scrie că toți cei 65 de moldoveni au solicitat statutul de azil.</p>
      <p>Forțele de ordine au fost alertate de către personalul centrului de azil atunci când autocarul a stopat la o distanță de 500 de metri de centru, iar din autocar au ieșit un grup de 20 de persoane care se îndreptau spre centru.</p>
    </article>
  </body>
</html>