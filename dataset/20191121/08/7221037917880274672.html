<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/soylunun-butcesinde-kirmizi-biberlik-tartismalar-aynaya-bak-aynaya-kan-emiciler/927377"/>
    <meta property="og:site_name" content="medya faresi"/>
    <meta property="article:published_time" content="2019-11-21T08:43:00+00:00"/>
    <meta property="og:title" content="Soylu’nun bütçesinde kırmızı biberlik tartışmalar: Aynaya bak, aynaya, kan emiciler"/>
    <meta property="og:description" content="TBMM Plan ve Bütçe Komisyonu’nda İçişleri Bakanlığı’nın 2020 yılı bütçesi görüşmelerinde tansiyon hiç düşmedi. AKP ve MHP’liler’in HDP’ye terör üzerinden yüklendiği komisyonda oturumu yöneten başkanın da taraf olması gerginliği tırmandırdı."/>
  </head>
  <body>
    <article>
      <h1>Soylu’nun bütçesinde kırmızı biberlik tartışmalar: Aynaya bak, aynaya, kan emiciler</h1>
      <h2>TBMM Plan ve Bütçe Komisyonu’nda İçişleri Bakanlığı’nın 2020 yılı bütçesi görüşmelerinde tansiyon hiç düşmedi. AKP ve MHP’liler’in HDP’ye terör üzerinden yüklendiği komisyonda oturumu yöneten başkanın da taraf olması gerginliği tırmandırdı.</h2>
      <address>
        <time datetime="2019-11-21T08:43:00+00:00">21 Nov 2019, 08:43</time>
      </address>
      <p>
        <i>
          <b>Hülya Karabağlı - Medyafaresi.com Özel Haber</b>
        </i>
      </p>
      <p>MHP Kayseri Milletvekili Mustafa Baki Ersoy’un,“Sayın Bakanım, 6-7 Ekim olaylarında biliyorsunuz bölücü Selahattin Demirtaş’ın talimatlarıyla toplam 36 ilde…” diye başlayan konuşması HDP ile bölücü suçlamalarına neden oldu.</p>
      <p>MHP Genel Başkan Yardımcısı İzzet Ulvi Yönter, tartışmalar sırasında HDP’lilere, Aynaya bak aynaya! Kan emiciler!” dedi.</p>
      <p>‘Otur yerine’, ‘eşkıya’,‘sen ajansın’, ‘sen adam ol önce’, ‘düzgün konuş’, ‘terörle kucak kucağısınız’,‘eşek kadar adam demedi’,  'indir o parmağını' gibi kırmızı biberliklaflarsalonda yankılandı.</p>
      <p>Bakanlık bütçesinde tartışmalardan bazıları şöyle:</p>
      <p>MUSTAFA BAKİ ERSOY (Kayseri) Sayın Bakanım, 6-7 Ekim olaylarında biliyorsunuz bölücü Selahattin</p>
      <p>Demirtaş’ın talimatlarıyla toplam 36 ilde…</p>
      <p>GARO PAYLAN (Diyarbakır) – Ne demek ya?</p>
      <p>EROL KATIRCIOĞLU (İstanbul) – Nereden çıktı şimdi bu Allah aşkına?</p>
      <p>MUSTAFA BAKİ ERSOY (Kayseri) – Dinleyin ne olduğunu, dinle bir! Ben sizi dinledim, on saat dinledim ben sizi! On saattir dinliyorum, bir dinleyin!</p>
      <p>EROL KATIRCIOĞLU (İstanbul) – Ayıp ediyorsun ama! Böyle konuşulur mu ya şimdi?</p>
      <p>MUSTAFA BAKİ ERSOY (Kayseri) – Ben size ayıp ediyorsunuz demedim, siz ayıp ediyorsunuz, dinleyin!</p>
      <p>BAŞKAN – Sayın milletvekilleri, lütfen.</p>
      <p>BAKİ ŞİMŞEK (Mersin) – “Apo’nun heykelini dikeceğim.” diyor bu adam, eşkıya değil de nedir bu adam?</p>
      <p>MUSTAFA BAKİ ERSOY (Kayseri) – İfadelerime devam ediyorum Sayın Başkanım.</p>
      <p>BAŞKAN – Tamamlayın lütfen.</p>
      <p>MUSTAFA BAKİ ERSOY (Kayseri) – Bölücü Selahattin Demirtaş’ın…</p>
      <p>GARO PAYLAN (Diyarbakır) – Bölücü olan sizsiniz!</p>
      <p>OLCAY KILAVUZ (Mersin) – Sen ajansın ajan!</p>
      <p>BAŞKAN – Sayın milletvekilleri, lütfen…</p>
      <p>MUSTAFA BAKİ ERSOY (Kayseri) – Böyle bir şey olur mu Başkanım?</p>
      <p>GARO PAYLAN (Diyarbakır) – Bölücü olan sizsiniz!</p>
      <p>BAŞKAN – Sayın Paylan…</p>
      <p>İZZET ULVİ YÖNTER (İstanbul) – Aynaya bak aynaya! Kan emiciler!</p>
      <p>---</p>
      <p>NAZIR CİHANGİR İSLAM (İstanbul) – Ahmet Altan’ın terörle ne alakası var? Ha!</p>
      <p>BAŞKAN – Lütfen arkadaşlar…</p>
      <p>Sayın Bakanım, siz devam edin.</p>
      <p>İÇİŞLERİ BAKANI SÜLEYMAN SOYLU – O meseleyi tartışmak isterseniz o meseleyi de tartışırız ama ben bugün burada başka bir şey ifade etmeye çalışıyorum ve…</p>
      <p>NAZIR CİHANGİR İSLAM (İstanbul) – Susturamadığınız insanları içeri tıkıyorsunuz.</p>
      <p>BAŞKAN – Lütfen arkadaşlar, lütfen…</p>
      <p>Sayın Bakan, buyurun.</p>
      <p>NAZIR CİHANGİR İSLAM (İstanbul) – Her türlü şeyi söyleyeceksin bizlere…</p>
      <p>ZÜLFÜ DEMİRBAĞ (Elâzığ) – Otur yerine, otur!</p>
      <p>OLCAY KILAVUZ (Mersin) – Otur yerine!</p>
      <p>(AK PARTİ ve MHP sıralarından “Otur yerine.” sesleri, gürültüler)</p>
      <p>BAŞKAN – Lütfen…</p>
      <p>NAZIR CİHANGİR İSLAM (İstanbul) – “Hain” demedin mi sen bize?</p>
      <p>BAŞKAN – Otur yerine.</p>
      <p>NAZIR CİHANGİR İSLAM (İstanbul) – Sen bana “hain” demedin mi? Hain ben olacağım ha!</p>
      <p>YAŞAR KIRKPINAR (İzmir) – Otur yerine!</p>
      <p>(AK PARTİ ve MHP sıralarından “Otur yerine.” sesleri, gürültüler)</p>
      <p>NAZIR CİHANGİR İSLAM (İstanbul) – Sen FETÖ’yle iş tutacaksın hain ben olacağım ha!</p>
      <p>İÇİŞLERİ BAKANI SÜLEYMAN SOYLU – FETÖ’yle iş tutanın da Allah belasını versin. Hadi oradan.</p>
      <p>BAŞKAN – Birleşime ara veriyorum değerli arkadaşlar.</p>
      <p>--</p>
      <p>GARO PAYLAN (Diyarbakır) – Trol o ya, trol.</p>
      <p>İBRAHİM AYDEMİR (Erzurum) – Trol değil o, trol değil, senin kafandaki trol, o trol değil.</p>
      <p>GARO PAYLAN (Diyarbakır) – Trol, trol.</p>
      <p>İBRAHİM AYDEMİR (Erzurum) – O trol senin kafanda, öyle bir şey yok.</p>
      <p>BAHAR AYVAZOĞLU (Trabzon) - Markar Esayan da mı trol, o da mı trol?</p>
      <p>İBRAHİM AYDEMİR (Erzurum) – Şimdi, biraz önce konuşmacı kayıtlardan bahsetti. Arkadaşlar, her şey aşikâr oluyor, çıkıyor orta yere ki kayıpların birçoğu, kayıpların neredeyse tamamına yakını o imansız bölücüvatan hainlerinin dağa apardığı adamlar bunlar.</p>
      <p>NAZIR CİHANGİR İSLAM (İstanbul) – Siz hep böyle senli benli mi konuşuyorsunuz?</p>
      <p>BAŞKAN – Efendim? Evet, öyle konuşuyoruz. Rahatsız mı oldunuz? Rahatsız olmadınız inşallah.</p>
      <p>NAZIR CİHANGİR İSLAM (İstanbul) – Yok, çok nazik bir üslup değil, onu hatırlatayım.</p>
      <p>BAŞKAN – Yok, biz kendi aramızda konuşuyoruz kardeşçe.</p>
      <p>NAZIR CİHANGİR İSLAM (İstanbul) – Ama Başkanlık kürsüsünde oturuyorsunuz.</p>
      <p>BAŞKAN – Siz kaç kez bu Komisyona geldiniz?</p>
      <p>YAŞAR KIRKPINAR (İzmir) – Sen nereden geldin yine ya?</p>
      <p>BAŞKAN – Beyefendi, kaç kez bu Komisyona geldiniz? Kaç kez bu Komisyona geldiniz?</p>
      <p>NAZIR CİHANGİR İSLAM (İstanbul) – Yoklama mı alıyorsunuz?</p>
      <p>BAŞKAN – Hayır, almıyorum. Şimdi, burayı…</p>
      <p>NAZIR CİHANGİR İSLAM (İstanbul) – Benim size hatırlattığım Başkanlık göreviniz gereği sizli bizli…</p>
      <p>BAŞKAN – Bana nasıl yöneteceğimi öğretemezsin. Bana nasıl yöneteceğimi öğretemezsin.</p>
      <p>NAZIR CİHANGİR İSLAM (İstanbul) – Adam olan, herkesten ders alır.</p>
      <p>BAŞKAN – Terbiyesizlik yapmayın lütfen, lütfen…</p>
      <p>UĞUR AYDEMİR (Manisa) – Nasıl konuşuyorsun? Nasıl konuşuyorsun öyle?</p>
      <p>BAŞKAN – Kendinize dikkat edin! Terbiyesizlik yapmayın!</p>
      <p>UĞUR AYDEMİR (Manisa) – Sen önce adam ol! Sen önce adam ol!</p>
      <p>NAZIR CİHANGİR İSLAM (İstanbul) – Sen ne yapıyorsun ya!</p>
      <p>BAŞKAN – Bana ders mi vereceksin? Kimsin sen?</p>
      <p>MEHMET BEKAROĞLU (İstanbul) – Başkan, ne yapıyorsun?</p>
      <p>UĞUR AYDEMİR (Manisa) – Ya, olur mu? “Adam olan ders alır.” Diyor ya.</p>
      <p>BAŞKAN – Baksanıza ya, nasıl konuşuyor ya? Bana konuşma üslubu öğretiyor ya.</p>
      <p>UĞUR AYDEMİR (Manisa) – Başkan Komisyonu temsil ediyor arkadaşlar.</p>
      <p>Komisyona hakaret ediyor arkadaşımız. Onu susturun önce.</p>
      <p>MEHMET BEKAROĞLU (İstanbul) – Ya, bir durun ya, kuru çayda boğulmayalım, durun, bir sakin olun.</p>
      <p>UĞUR AYDEMİR (Manisa) – Başkana değil Komisyona hakaret ediyor. Başkan Komisyonu temsil ediyor.</p>
      <p>BAŞKAN – Bir saniye arkadaşlar, bir saniye…</p>
      <p>UĞUR AYDEMİR (Manisa) – Sayın Bekaroğlu, susacak mıyız ya? Susacak mıyız kardeşim?</p>
      <p>BAŞKAN – Sayın Aydemir… Sayın Aydemir…</p>
      <p>MEHMET BEKAROĞLU (İstanbul) – Bir dur ya, bir dur ya, tamam ya! Her konuda bir şeyin var ya!</p>
      <p>UĞUR AYDEMİR (Manisa) – Sayın Bekaroğlu, susacak mıyız ya?</p>
      <p>SALİHA SERA KADIGİL SÜTLÜ (İstanbul) – Sayın Başkan kendini savunur.</p>
      <p>UĞUR AYDEMİR (Manisa) – Ne demek Başkan kendini savunur? Biz neyiz burada? Başkan bizi temsil ediyor burada. Bütün Komisyonu temsil ediyor</p>
      <p>SALİHA SERA KADIGİL SÜTLÜ (İstanbul) – Bizi de temsil ediyor.</p>
      <p>MEHMET BEKAROĞLU (İstanbul) – Sayın Aydemir, söylediğin her şeyi anladık yeter.</p>
      <p>UĞUR AYDEMİR (Manisa) – Başkan tarafsız. Yeri geldiği zaman söylüyorsunuz ya “Tarafsız kalsın.” diye. Niye savunmuyorsunuz Başkanımızı?</p>
      <p>SALİHA SERA KADIGİL SÜTLÜ (İstanbul) – Bu kadar bağırmanıza hiç gerek yok ki.</p>
      <p>SALİHA SERA KADIGİL SÜTLÜ (İstanbul) – Kocaman adam, savunur kendini. Sakin…</p>
      <p>MEHMET BEKAROĞLU (İstanbul) – Ya, şu adamın eline değnek verin, herkese vursun ya. Böyle bir şey olur mu?</p>
      <p>UĞUR AYDEMİR (Manisa) – Sayın Bekaroğlu, Başkan bizi temsil ediyor.</p>
      <p>SALİHA SERA KADIGİL SÜTLÜ (İstanbul) – Bizi de temsil ediyor.</p>
      <p>BAŞKAN – Şimdi, değerli arkadaşlar…</p>
      <p>CAVİT ARI (Antalya) – Ya, oraya oturup “dır, dır, dır…” Bir dur artık, tamam, sus, anladık.</p>
      <p>SALİHA SERA KADIGİL SÜTLÜ (İstanbul) – Kocaman adam, bakanlık yapmış. Kendini savunur, sakin olun lütfen.</p>
      <p>UĞUR AYDEMİR (Manisa) – Ya, ne biçim üslup? “Kocaman adam kendini savunur.” Lütfen ya… “Kocaman adam kendini savunur.” diyor ya.</p>
      <p>MEHMET BEKAROĞLU (İstanbul) – Elli defa ne söylüyorsun?</p>
      <p>CAVİT ARI (Antalya) – Ya, tamam arkadaş, sen bir sus.</p>
      <p>MEHMET BEKAROĞLU (İstanbul) – “Eşek kadar adam” demedi, “kocaman adam” dedi.</p>
      <p>SALİHA SERA KADIGİL SÜTLÜ (İstanbul) – Allah Allah! Çok normal bir şey söylüyorum.</p>
      <p>BAŞKAN – Sayın İslam, biz burada zaman zaman birbirimize latife yaparız, birbirimizle zaman zaman şakalaşırız bu Komisyonda, zaman zaman birbirimize de takılırız.</p>
      <p>MEHMET BEKAROĞLU (İstanbul) – Ara sıra fırça atar.</p>
      <p>--</p>
      <p>HÜDA KAYA (İstanbul) – …Kur’an’ın kriterlerini orijinal manada özünü, ruhunu, esprisini anlayın, içselleştirin, neyi nerede kullanacağınızı…</p>
      <p>UĞUR AYDEMİR (Manisa) – Söyleyene bak, söyleyene bak.</p>
      <p>HÜDA KAYA (İstanbul) – Hakaret etme, düzgün konuş!</p>
      <p>UĞUR AYDEMİR (Manisa) – Ne hakareti be!</p>
      <p>BAŞKAN – Lütfen arkadaşlar… (Gürültüler)</p>
      <p>HÜDA KAYA (İstanbul) – Düzgün konuş! Düzgün konuş!</p>
      <p>UĞUR AYDEMİR (Manisa) – Siz nasıl konuşuyorsunuz!</p>
      <p>BAŞKAN – Sayın Aydemir…</p>
      <p>HÜDA KAYA (İstanbul) – Ne demek “Söyleyene bak.”</p>
      <p>UĞUR AYDEMİR (Manisa) – Ne demek “Hakaret etme.” Böyle bir şey yok! Böyle bir şey var mı!</p>
      <p>HÜDA KAYA (İstanbul) – Evet! Hûd suresi…</p>
      <p>OLCAY KILAVUZ (Mersin) – Utanmıyor musunuz! Ayıp be!</p>
      <p>HÜDA KAYA (İstanbul) – Ya, niye şiddet kullanıyorsunuz!</p>
      <p>BAŞKAN – Arkadaşlar, lütfen… Sayın Kılavuz…</p>
      <p>OLCAY KILAVUZ (Mersin) – Beş aylık Bedirhan bebeği öldürmediler mi!</p>
      <p>(Gürültüler)</p>
      <p>HÜDA KAYA (İstanbul) – Niye müdahale ediyorsunuz! Siz Kur’an’ın…</p>
      <p>BAŞKAN – Lütfen Sayın Kılavuz…</p>
      <p>GARO PAYLAN (Diyarbakır) – Başkan, niye avaz avaz bağırtıyorsunuz!</p>
      <p>HÜDA KAYA (İstanbul) – Niye bağırtıyorsunuz! Bizim buradan bir kelime söz çıkınca hemen susturuyorsunuz!</p>
      <p>BAŞKAN – Arkadaşlar, bir saniye arkadaşlar ya…</p>
      <p>HÜDA KAYA (İstanbul) – Başkan, niye seyrediyorsunuz!</p>
      <p>BAŞKAN – Neyi seyrediyorum ya?</p>
      <p>HÜDA KAYA (İstanbul) – Seyrediyorsunuz ya herkesin saldırısını!</p>
      <p>BAŞKAN – Sizin kulağınız duymuyor ki benim söylediğimi.</p>
      <p>HÜDA KAYA (İstanbul) – Saldırıyı seyrediyorsunuz.</p>
      <p>BAŞKAN – Hanımefendi, bakın, değerli Vekilim, şunu söyleyin, bakın , çok basit bir şey: Ya, teröre karşı mısınız, değil misiniz? Net bir şekilde söyleyin bunu. (Gürültüler)</p>
      <p>GARO PAYLAN (Diyarbakır) - Biz legal bir siyasi partiyiz.</p>
      <p>HÜDA KAYA (İstanbul) – Biz siyaset yapmak zorundayız. Biz siyaset yapıyoruz.</p>
      <p>BAŞKAN – Arkadaşlar, lütfen tamamlayınız.</p>
      <p>GARO PAYLAN (Diyarbakır) – Biz KPSS’yle gelmedik, halkın oyuyla geldik. Allah Allah!</p>
      <p>KEMAL ÇELİK (Antalya) – Şimdi, yani illegaliteyi tercih ediyorsunuz ve bunu da burada tespit etmekte fayda var: PKK terörünü, DEAŞ terörünü ve FETÖ terörünü birlikte lanetlemediğiniz sürece sizin tercihiniz illegalitedir.</p>
      <p>GARO PAYLAN (Diyarbakır) – Başkan bunlara da bir uyarı yapacak mısınız bakalım? Tarafsız Başkan, bunlara da bir uyarı yapacak mısınız?</p>
      <p>Ağzını bile açamaz, niye yapsın!</p>
      <p>KEMAL ÇELİK (Antalya) – Tabii, bir de şunu görmemiz lazım: Bazı milletvekili arkadaşlarımız, özellikle Sayın Yılmaz “karşı taraf” diyor, bu “karşı taraf”ı da Sayın Yılmaz’a yakıştıramadım; karşı tarafta biz varsak, Sayın Yılmaz, siz de karşı taraftasınız. Tercihim, oraya ait olmayın, karşı tarafa ait olmayın.</p>
      <p>GARO PAYLAN (Diyarbakır) – Sayın Başkan, bir şey söyleyecek misiniz?</p>
      <p>BAŞKAN – Lütfen Sayın Paylan, hangi konuda?</p>
      <p>GARO PAYLAN (Diyarbakır) - Tarafsızlık konusunda.</p>
      <p>BAŞKAN – Evet, tarafsız davranıyorum.</p>
      <p>GARO PAYLAN (Diyarbakır) – Tarafsızsınız, evet! Türkiye’nin 3’üncü partisine “illegal” diyor, siz tarafsızsınız öyle mi!</p>
      <p>KEMAL ÇELİK (Antalya) – Sayın Bakanım, son olarak şunu söylüyorum: bu ülkede huzur ve güven var…</p>
      <p>BAŞKAN – Arkadaşlar, öyle demedi…</p>
      <p>Sayın Çelik…</p>
      <p>HÜDA KAYA (İstanbul) – Ya, hakaret ediyor, saygısızlık yapıyor.</p>
      <p>AYŞE KEŞİR (Düzce) – Bağırarak haklı mı olacaksınız!</p>
      <p>HÜDA KAYA (İstanbul) – Ne demek ya, ne demek illegalite; lafa bak!</p>
      <p>BAŞKAN – Arkadaşlar…</p>
      <p>HÜDA KAYA (İstanbul) – Daha dün seçim sathında bir eş başkanı, belediye başkanını hapsettiniz…</p>
      <p>KEMAL ÇELİK (Antalya) – Başkanım, açıklayayım.</p>
      <p>BAŞKAN – Lütfen açıklık getirin.</p>
      <p>KEMAL ÇELİK (Antalya) – Sayın Başkanım, terör örgütüyle aranıza mesafe koymuyorsanız ve terör örgütünün isminden…</p>
      <p>HÜDA KAYA (İstanbul) – Evet, teröristle aranıza mesafeyi siz koyun!</p>
      <p>GARO PAYLAN (Diyarbakır) – Bağdadi’yle aranız 5 kilometre, 5.</p>
      <p>KEMAL ÇELİK (Antalya) - …bahsetmiyorsanız, ısrarla bahsetmiyorsanız ve Meclis kayıtlarında PKK terörünü lanetlemiyorsanız illegaliteyi…</p>
      <p>(Mikrofon otomatik cihaz tarafından kapatıldı)</p>
      <p>HÜDA KAYA (İstanbul) – Terörle kucak kucağısınız!</p>
      <p>UĞUR AYDEMİR (Manisa) – Erol Bey, ne dedi, duydunuz mu? “Kucak kucağa” dedi.</p>
      <p>HÜDA KAYA (İstanbul) – Evet, kucak kucağasınız.</p>
      <p>UĞUR AYDEMİR (Manisa) – Bu konuşma yakışıyor mu?</p>
      <p>BAŞKAN – Sayın Kırkpınar, buyurun.</p>
      <p>HÜDA KAYA (İstanbul) – Siz buna ses çıkarmazsanız kucak kucağasınız demektir.</p>
      <p>AYŞE KEŞİR (Düzce) – Parmağını indir be, indir o parmağını bir! İndir o parmağını!</p>
      <p>HÜDA KAYA (İstanbul) – “İllegalite” ne demek?</p>
      <p>HÜDA KAYA (İstanbul) – Kim oluyor da bize “illegal” diyor!</p>
      <p>AYŞE KEŞİR (Düzce) – Kim oluyorsunuz da parmak gösteriyorsunuz!</p>
      <p>HÜDA KAYA (İstanbul) – Biz atanmış değiliz…</p>
      <p>YAŞAR KARADAĞ (Iğdır) – Arkasını PYD’ye dayananlar illegal değil midir?</p>
      <p>GARO PAYLAN (Diyarbakır) - PYD bu ülkede kırmızı halılarla karşılandı. Kırmızı halılarla karşılandı PYD eş başkanları.</p>
      <p>
        <i>
          <b>Hülya Karabağlı - Medyafaresi.com Özel Haber</b>
        </i>
      </p>
    </article>
  </body>
</html>