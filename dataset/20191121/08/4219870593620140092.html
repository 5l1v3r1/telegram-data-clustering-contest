<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.297.html:831474-Veselin-Vujovic-poludeo-na-tajm-autu-i-poslao-stravicnu-poruku-svom-igracu"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T08:06:00+00:00"/>
    <meta property="og:title" content="Veselin Vujović poludeo na tajm autu i poslao stravičnu poruku svom igraču"/>
    <meta property="og:description" content="Trener Zagreba je bio veoma ljut na svoje izabranike tokom utakmice u Brestu protiv Meškova, pa je tokom minuta odmora jednom od njih rekao: Umri, bre, više da te ne gledam"/>
  </head>
  <body>
    <article>
      <h1>Veselin Vujović poludeo na tajm autu i poslao stravičnu poruku svom igraču</h1>
      <address><time datetime="2019-11-21T08:06:00+00:00">21 Nov 2019, 08:06</time> by <a rel="author">Novosti online</a></address>
      <p>
        <b>Trener Zagreba je bio veoma ljut na svoje izabranike tokom utakmice u Brestu protiv Meškova, pa je tokom minuta odmora jednom od njih rekao: Umri, bre, više da te ne gledam</b>
      </p>
      <p>Teška je sezona za rukometaše Zagreba. Hrvatski velikan se već oprostio od ambicija za plasman u nokaut fazu Lige šampiona, dok se i u SEHA ligi muče da opravdaju epitet jednog od najboljih klubova u regionu.<br/><br/>Izabranici Veselina Vujovića su u Brestu doživeli drugi regionalni poraz u pet utakmica, a iskusni strateg je tokom duela protiv Meškova (33:29) tokom jednog tajm auta potpuno izgubio kompas i jednom od svojih igrača poručio:<br/><br/>- Umri, bre, više da te ne gledam – vikao je Vujović.<br/><br/>Iskusni strateg je poznat po tome da na raznorazne načine pokušava da isprovocira svoje igrače, kako bi od njih izvukao maksimum. Posle poraza od Celja rekao je da bi promenio 12 od 16 igrača, jer niko neće da dođe i gleda gubitnike, ali, čini se da je ovoga puta malo preterao.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.297.html:820403-VUJOVIC-OPET-VODI-ZAGREB-Proslavljeni-strucnjak-ponovo-na-klupi-hrvatskog-kluba"/>
        <a href="http://www.novosti.rs/vesti/sport.297.html:791358-ZELEZNICAR-BEZ-TRENERA-Vujovic-podneo-ostavku"/>
        <a href="http://www.novosti.rs/vesti/sport.297.html:736505-STIGAO-JE-VELIKI-VUJA-Legendarnom-rukometasu-i-treneru-priredjen-nezaboravan-docek-u-Nisu"/>
      </related>
    </article>
  </body>
</html>