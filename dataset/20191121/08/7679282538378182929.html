<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-west-indies-w-vs-india-w-team-india-clean-sweeped-west-indies-by-5-0-2860964.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T08:17:25+00:00"/>
    <meta property="og:title" content="वेस्टइंडीज W vs भारत W: टीम इंडिया ने किया 5-0 से क्लीन स्वीप"/>
    <meta property="og:description" content="भारतीय महिला क्रिकेट टीम इन दिनों वेस्टइंडीज के दौरे पर है। महिला क्रिकेट टीम ने पांच मैचों की टी20 सीरीज में 5-0 से क्लीनस्वीप कर लिया है। सीरीज का आखिरी टी20 इंटरनेशनल मैच प्रोविंस स्टेडियम में..."/>
  </head>
  <body>
    <article>
      <h1>वेस्टइंडीज W vs भारत W: टीम इंडिया ने किया 5-0 से क्लीन स्वीप</h1>
      <address><time datetime="2019-11-21T08:17:25+00:00">21 Nov 2019, 08:17</time> by <a rel="author">लाइव हिन्दुस्तान टीम,गुयाना</a></address>
      <p>भारतीय महिला क्रिकेट टीम इन दिनों वेस्टइंडीज के दौरे पर है। महिला क्रिकेट टीम ने पांच मैचों की टी20 सीरीज में 5-0 से क्लीनस्वीप कर लिया है। सीरीज का आखिरी टी20 इंटरनेशनल मैच प्रोविंस स्टेडियम में खेला गया, जिसे भारतीय महिला क्रिकेट टीम ने 61 रनों से अपने नाम किया। इस जीत के साथ ही भारत ने टी20 सीरीज 5-0 से क्लीन स्वीप कर ली। इससे पहले भारतीय महिला टीम ने वनडे सीरीज भी 2-1 से अपने नाम की थी।</p>
      <p>भारतीय टीम ने टॉस जीतकर पहले बल्लेबाजी करते हुए तीन विकेट पर 134 रनों का स्कोर बनाया और फिर वेस्टइंडीज की टीम को निर्धारित 20 ओवरों में सात विकेट पर 73 रनों पर रोक दिया। मेजबान टीम की तरफ से कायशोना नाइट ने 22 और शैमाने कॉम्पबेल ने 19 रनों का योगदान दिया। बाकी बैटर्स दहाई के आकंड़े तक भी नहीं पहुंच सके। भारतीय महिला टीम की ओर से ऑफ स्पिनर अनुजा पाटील ने दो विकेट लिए, जबकि राधा यादव, पूनम यादव, पूजा वस्त्राकर और हलीर्न देओल को एक-एक विकेट मिला।</p>
      <h3>
        <a href="https://www.livehindustan.com/cricket/story-india-vs-bangladesh-1st-day-night-test-match-in-india-bcci-president-sourav-ganguly-is-super-excited-about-1st-pink-ball-cricket-in-india-2860845.html">INDvBAN Day-Night Test: बीसीसीआई अध्यक्ष सौरव गांगुली ने बताया क्या कुछ होगा खास</a>
      </h3>
      <h3>
        <a href="https://www.livehindustan.com/cricket/story-indian-premier-league-to-have-nine-teams-from-2020-onwards-2860919.html">आईपीएल 2020 में आठ नहीं नौ फ्रेंचाइजी टीम ले सकती हैं हिस्सा, जानिए कितने मैच खेले जाएंगे</a>
      </h3>
      <p>इससे पहले, भारतीय टीम ने तीन विकेट पर 134 रन बनाए। मेहमान टीम के लिए वेदा कृष्णामूर्ति ने नॉटआउट 57 और जेम्मिाह रोड्रिग्वेज ने 50 रनों की पारी खेली। वेस्टइंडीज के लिए हैली मैथ्यूज, कप्तान अनीसा मोहम्मद और आलियाह एलीने ने एक-एक विकेट चटकाए।</p>
    </article>
  </body>
</html>