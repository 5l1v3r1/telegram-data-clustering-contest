<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-rozsliduvannya-vbyvstv-na-majdani-potribno-dovesty-do-kintsya-zelenskyj/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T08:01:27+00:00"/>
    <meta property="og:title" content="Розслідування вбивств на Майдані потрібно довести до кінця – Зеленський"/>
    <meta property="og:description" content="У День Гідності та Свободи президент Володимир Зеленський підкреслив необхідність доведення до кінця розслідування вбивств учасників Революції Гідності."/>
  </head>
  <body>
    <article>
      <h1>Розслідування вбивств на Майдані потрібно довести до кінця – Зеленський</h1>
      <address>
        <time datetime="2019-11-21T08:01:27+00:00">21 Nov 2019, 08:01</time>
      </address>
      <p>У День Гідності та Свободи президент Володимир Зеленський підкреслив необхідність доведення до кінця розслідування вбивств учасників Революції Гідності.</p>
      <p>Володимир Зеленський на місці майбутнього Музею Революції Гідності у центрі Києва сказав, що для вшанування пам’яті загиблих музею недостатньо.</p>
      <blockquote>– Звичайно, нам потрібні реальні результати розслідування справ Майдану. Сім’ї загиблих і суспільство повинні отримати відповіді, а винні – покарання, – зазначив глава держави.</blockquote>
      <p>За його словами, українцям зараз, як ніколи, потрібні єдність і згуртованість.</p>
      <p>
        <b>Читайте: </b>
        <a href="https://fakty.com.ua/ua/ukraine/20191121-shho-treba-znaty-pro-den-gidnosti-ta-svobody-10-golovnyh-faktiv/">Що треба знати про День Гідності та Свободи: 10 головних фактів</a>
      </p>
      <blockquote>– Історично у складні моменти українці завжди демонструють єдність та неймовірну згуртованість. Ми стоїмо один за одного незалежно від віку, статі та віросповідання. І сьогодні, як ніколи, ми потребуємо такої ж єдності, заради захисту країни, нашої незалежності, свободи та права самостійно вибирати майбутнє, – зазначив Зеленський.</blockquote>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2653143264798712%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Нагадаємо, 5 листопада 2019 року Генпрокуратура розпочала службове розслідування за фактом можливої втрати матеріалів кримінального провадження про злочини, пов’язані з масовими протестами і <a href="https://fakty.com.ua/ua/ukraine/20191106-mozhlyva-vtrata-materialiv-sprav-majdanu-gpu-pochala-rozsliduvannya/">вбивствами на Майдані</a> у 2013-2014 роках.</p>
      <p>Крім того, ГПУ передасть всі справи Майдану в Державне бюро розслідувань.</p>
    </article>
  </body>
</html>