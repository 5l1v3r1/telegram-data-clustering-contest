<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/mehmet-caner-kolagasigil/fenerbahce-bekolu-oyuncular-bir-vardi-simdi-yok-2103371"/>
    <meta property="og:site_name" content="Fanatik"/>
    <meta property="article:published_time" content="2019-11-21T08:48:00+00:00"/>
    <meta property="og:title" content="Fenerbahçe Beko'lu oyuncular bir vardı şimdi yok!"/>
    <meta property="og:description" content="Fenerbahçe Bekolu oyuncular bir vardı şimdi yok!"/>
  </head>
  <body>
    <article>
      <h1>Fenerbahçe Beko'lu oyuncular bir vardı şimdi yok!</h1>
      <address><time datetime="2019-11-21T08:48:00+00:00">21 Nov 2019, 08:48</time> by <a rel="author">Mehmet Caner Kolağasıgil</a></address>
      <p>Fenerbahçe Beko'nun bu sezon EuroLeague kabus olmaya devam ediyor. Mental açıdan bir takım olma olgusunu yaklayamayan Sarı Lacivertliler'de sorunlar tüm hızıyla devam etmesine rağmen bir reaksiyon verilmesi artık zor gibi duruyor. </p>
      <p>Barcelona gibi güçlü bir rakiple bu sezon oynamak zor ama Fenerbahçe Beko'nun savaşmadan maçları vermesi eminim Obradovic kadar taraftarların da sabrını taşırmaya başladı. Oyunu yönlendirmek bir yana topu taşımak adına hiçbir plana sadık kalmak yok. Özgüven sorunu artık had safhaya çıkmış durumda. Obra önce kötü sözlerle takımı itmeye çalıştı olmadı. Sonra güzel sözlerle itmeye çalıştı yine olmadı. Ozaman sorun oyuncuların bir türlü kafalarında basketbol oynama ışığının olmaması! </p>
      <p>Sloukas'ın kendisini toparlamaya ihtiyacı var desek de galiba onun buna niyeti yok gibi.</p>
      <p>Vesely, sakatlık dönüşü herkesin sevincini kursağında bırakan bir oyun oynamaya devam ediyor. Onun ateşi çoktan sönmüş ve közleri yerlere dağılmış gibi.</p>
      <p>Ahmet Düverioğlu, kararlığı dışında oyuna katkısı zaten olmayacağını bildiğimiz bir isim. Ancak yine o fiziğini kullanmamakta ısrarcı. Box out yapmak bile artık onun umrunda değilmiş gibi. </p>
      <p>Joffrey Lauvergne pota altında ne kadar sıkı bir adam olduğunu her defasında gösteriyor. Onun da sorunu boyalı alandan uzaklaştıkça sıkı adamın, cılız adama dönüşmesi oluyor. </p>
      <p>Melih Mahmutoğlu, Obra ile birlikte ne kadar gelişebeileceğini her defasında kanıtladı. Ancak kaptanın da eksi yanı top kullandığında ne kadar kötü bir guard olduğu. Milli Takım'da en azından bu sorunu ne kadar güzel aşabildiğinin esintilerini sunmuştu ama gelinen bu noktada artık sadece şutör bir yapıda olması gerektiği aşikar. </p>
      <p>Kalinic, EuroLeague şampiyonluğunda onun yardımcı rolü farkı belirleyen ve kararlı bir takımın parçası nasıl olur tüm Avrupa'ya göstermişti. Ancak Kalinic de ne savunmada ne de hücumda olmayan isimlerin başında geliyor. Yardımcı rol olarak zaten katkı veremeyecekse aldığı rakamların bu kadar yüksek olması da gereksiz değil mi diye sormaları lazım adamlara!</p>
      <p>Gigi Datome, yıllarca takımın hem entellektüel yüzü hem de sahadaki savaşçısı oldu. Ancak şu an tanınmaz haldenin bile yakınında değil. Evet kabul etmek lazım, yaşı var artık eskisi gibi değil ama bir reaksiyon ortaya koyamazsa iyi başlayan hikaye onun için kötü bir sona dönüşecek. Çok sevdiği Türkiye macerasında nefret edilmemesi için elinden geleni artık yapması lazım. </p>
      <p>Tarık Biberovic, Obra'nın en önem verdiği genç oyuncuların başında geliyor. Hatta bazı basketbolseverler onu Bogdan Bogdanovic'e benzetiyorlar. Gerek fizik olarak gerekse de yüz yapısı ve soğukkanlılığı ile onu andırıyor. Ancak o da resmen takımın yeni savaşamayan haline uyum sağlamış gibi sadece topu kötü kullanan bir guard'dan öteye geçemedi. Aslında kötü günler onlar için büyük şansken genç oyuncunun bunu kullanamaması yazık!</p>
      <p>Gördüğünüz gibi her oyuncu için bu sezon bol 'ancak'lı bir yazı yazabiliriz. Daha aklımıza gelmeyen niceleri vardır. Fenerbahçe Beko cidden bu kadar kötü mü, yoksa biz mi abartıyoruz diye sorguladığımızda Obra'nın Fenerbahçe'sinin neler yapabildiğini çok iyi biliyorum. Hatta biliyoruz. Yenilebilir bir takım hatta fark da yiyebilir ama sorun şu bu şekilde ASLA! Savaşmadan, özgüvensiz ve sahada ne oynadığı belli olmayan bir Fenerbahçe Beko geçtiğimiz sezonları çok çabuk unutmuş gibi duruyor. </p>
      <p>Bu senaryo ne zaman düzelir bilinmez ama Fenerbahçe Beko'daki ANCAK'ların hemen yarın düzelmesi zor gibi duruyor. Eğer deplasman galibiyeti gelmezse de play-off umutları bu sene için rafa kalkabilir.</p>
    </article>
  </body>
</html>