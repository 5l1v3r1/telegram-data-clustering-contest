<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39798/%D8%A8%D8%AE%D8%B4%DB%8C-%D8%A7%D8%B2-%D8%AA%D8%AC%D9%87%DB%8C%D8%B2%D8%A7%D8%AA-%D8%B4%D8%A8%DA%A9%D9%87-%D8%AA%D9%88%D8%B2%DB%8C%D8%B9-%D9%85%D8%AA%D8%B9%D9%84%D9%82-%D8%A8%D9%87-%D8%AF%D9%87%D9%87-%DB%B3%DB%B0-%D8%A7%D8%B3%D8%AA-%D8%A7%D9%86%D8%AA%D9%82%D8%A7%D9%84-%D9%86%DB%8C%D8%B1%D9%88%DA%AF%D8%A7%D9%87-%D9%81%D8%B1%D8%AF%D9%88%D8%B3%DB%8C"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-21T08:36:00+00:00"/>
    <meta property="og:title" content="بخشی از تجهیزات شبکه توزیع متعلق به دهه ۳۰ است! /انتقال نیروگاه فردوسی"/>
    <meta property="og:description" content="مدیر عامل توزیع برق خراسان رضوی گفت: دستکم ۶۷ هزار کیلومتر شبکه توزیع برق در این استان داریم که بیشتر آن‌ها فرسوده و برخی تیر‌های برق و ترانسفورماتور‌ها مربوط به دهه ۳۰ است."/>
  </head>
  <body>
    <article>
      <h1>بخشی از تجهیزات شبکه توزیع متعلق به دهه ۳۰ است! /انتقال نیروگاه فردوسی</h1>
      <address><time datetime="2019-11-21T08:36:00+00:00">21 Nov 2019, 08:36</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>مدیر عامل توزیع برق خراسان رضوی گفت: دستکم ۶۷ هزار کیلومتر شبکه توزیع برق در این استان داریم که بیشتر آن‌ها فرسوده و برخی تیر‌های برق و ترانسفورماتور‌ها مربوط به دهه ۳۰ است.</i>
      </p>
      <figure>
        <img src="https://barghnews.com/files/fa/news/1398/8/29/84101_647.jpg"/>
      </figure>
      <p>به گزارش <a href="https://barghnews.com/">برق نیوز</a>، مدیر عامل توزیع نیروی برق خراسان رضوی گفت: دستکم ۶۷ هزار کیلومتر شبکه توزیع برق در این استان داریم که بیشتر آن‌ها فرسوده و برخی تیر‌های برق و ترانسفورماتور‌ها مربوط به دهه ۳۰ است.<br/>محسن ذبیحی عصر در نشست رئیس و اعضای مجمع نمایندگان خراسان رضوی در مجلس شورای اسلامی با مدیران تابعه وزارت نیرو در این استان در مشهد افزود: اعتبارات این استان در مقایسه با استان‌های همجوار بسیار کم و تجهیزات این شبکه فرسوده است که خطرات خاص خود را به دنبال دارد.<br/><br/><b>انتقال نیروگاه فردوسی</b><br/><br/>مدیرعامل شرکت تولید نیروی برق خراسان هم گفت: بیش از ۹۲ درصد سوخت نیروگاه‌های استان حرارتی است و از گازوئیل و مازوت استفاده می‌کنند که استهلاک را دو برابر می‌کند.<br/><br/>حمید رضا پورسلطانی با بیان اینکه نیروگاه فردوسی به دلیل برخی مشکلات مالی در حال انتقال به سایر استان‌ها است افزود: در این نیروگاه بالغ بر ۵۰ هزار میلیارد ریال سرمایه گذاری شده است و با ۴۸۰ مگاوات می‌تواند یک سوم برق مشهد را تامین کند و حدود چهار میلیارد ریال نیاز دارد که تامین مالی نشده لذا بخش خصوصی می‌خواهد آن را به استان دیگر منتقل کند. منبع: <a href="http://barghnews.com/">ایرنا</a></p>
    </article>
  </body>
</html>