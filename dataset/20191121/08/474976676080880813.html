<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121136/plazynski-o-wyborze-pawlowicz-do-tk-mowi-ze-jest-jedno-ale.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T08:51:00+00:00"/>
    <meta property="og:title" content="Płażyński o wyborze Pawłowicz do TK. Mówi, że jest jedno &quot;ale&quot;"/>
    <meta property="og:description" content="Prof. Krystyna Pawłowicz jest wybitnym prawnikiem, jednak jej język nie przypada mi do gustu – powiedział w Polsat News Kacper Płażyński, poseł PiS."/>
  </head>
  <body>
    <article>
      <h1>Płażyński o wyborze Pawłowicz do TK. Mówi, że jest jedno "ale"</h1>
      <address>
        <time datetime="2019-11-21T08:51:00+00:00">21 Nov 2019, 08:51</time>
      </address>
      <h4>Prof. Krystyna Pawłowicz jest wybitnym prawnikiem, jednak jej język nie przypada mi do gustu – powiedział w Polsat News Kacper Płażyński, poseł PiS.</h4>
      <p>W środę wieczorem sejmowa komisja sprawiedliwości i praw człowieka<a href="https://www.dorzeczy.pl/kraj/121105/pawlowicz-i-piotrowicz-z-pozytywna-opinia-sejmowej-komisji-opozycja-krytykuje-przebieg-przesluchania.html">pozytywnie zaopiniowała kandydatury Krystyny Pawłowicz i Stanisława Piotrowicz</a> na sędziów Trybunału Konstytucyjnego. Głosowanie poprzedziła burzliwa debata. Przewodniczący komisji Marek Ast (PiS) zamknął serię pytań, mimo że Piotrowicz nie odpowiedział na żadne.</p>
      <p>O kandydatów PiS do TK był pytany w Polsat News Kacper Płażyński. – Jest osobą, której język nie do końca przypada mi go gustu, natomiast jest świetnym fachowcem – powiedział o Pawłowicz poseł PiS. Dodał, że profesor jest wybitnym prawnikiem i świetnie sprawdzi się w TK.</p>
      <p>Pytany o kandydaturę Piotrowicza Płażyński powiedział, że nie jest ona "tak kontrowersyjna, jakby się mogło wydawać". – Nie był jakimś ważnym funkcjonariuszem, ale prokuratorem zajmującym się sprawami kryminalnymi, a nie politycznymi. To, że miał legitymację PZPR nie jest powodem do chluby. Nie jest to moja wymarzona kandydatura – przyznał polityk.</p>
      <p>Przepisy mówią, że kandydatów na sędziów TK może wskazać Prezydium Sejmu lub grupa co najmniej 50 posłów. Na początku grudnia kończą się kadencję trzech sędziów Trybunału: Marka Zubika, Piotra Tulei i Stanisława Rymara.</p>
      <p>Głosowanie nad wyborem kandydatów PiS do TK odbędzie się dziś w Sejmie. Wczoraj partia rządząca niespodziewanie wycofała jednego z nich, Roberta Jastrzębskiego.</p>
      <footer>/ Źródło: <a href="http://www.polsatnews.pl/">Polsat News<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121045/chojna-duch-komentuje-wycofanie-przez-pis-kandydata-do-tk.html"/>
      </related>
    </article>
  </body>
</html>