<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361791/nove-tenzije-izmedju-turske-i-nemacke-vlasti-u-ankari-uhapsile-advokata-kojeg-je-angazovala-nemacka-ambasada"/>
    <meta property="og:site_name" content="kurir.rs"/>
    <meta property="article:published_time" content="2019-11-21T08:13:00+00:00"/>
    <meta property="og:title" content="NOVE TENZIJE IZMEĐU TURSKE I NEMAČKE: Vlasti u Ankari uhapsile advokata kojeg je angažovala nemačka ambasada!"/>
    <meta property="og:description" content="Turska je uhapsila turskog advokata koga je angažovala nemačka ambasada u Ankari, izjavio je u sredu nemački diplomata iz ministarstva spoljnih poslova, što je potez usled kojeg bi tenzije između NATO partnera mogle postati još veće, prenosi Rojters."/>
  </head>
  <body>
    <article>
      <h6 class="kicker">napeto</h6>
      <h1>NOVE TENZIJE IZMEĐU TURSKE I NEMAČKE: Vlasti u Ankari uhapsile advokata kojeg je angažovala nemačka ambasada!</h1>
      <address>
        <time datetime="2019-11-21T08:13:00+00:00">21 Nov 2019, 08:13</time>
      </address>
      <p>
        <b>Turska je uhapsila turskog advokata koga je angažovala nemačka ambasada u Ankari, izjavio je u sredu nemački diplomata iz ministarstva spoljnih poslova, što je potez usled kojeg bi tenzije između NATO partnera mogle postati još veće, prenosi Rojters.</b>
      </p>
      <p>Odnosi dveju zemalja su zategnuti zbog nemačkih kritika upućenih turskom predsedniku Redžepu Taijipu Erdoganu, zbog toga kako se razračunao sa protivnicima posle neuspelog puča 2016. godine i vojne ofanzive Turske prošlog meseca protiv kurdske milicije u Siriji.</p>
      <p>"Intenzivno pokušavamo da otkrijemo o kojim se optužbama radi i da mu se ukine pritvor", rekao je neimenovani nemački zvaničnik, ocenjujući da je pritvor "neshvatljiv", preneo je sinoć Rojters.</p>
      <p>Advokat je uhapšen sredinom septembra, rekao je zvaničnik.</p>
      <p>Nemačka je advokata angažovala za pribavljanje dokumenata koji se odnose na turske državljane koji su zatražili azil u Nemačkoj, javili su nemački mediji.</p>
      <p>Broj Turaka koji traže azil u Nemačkoj porastao je od neuspelog državnog udara 2016. za koji Erdogan tvrdi da su planirali pristalice sveštenika Fetulaha Gulena iz SAD.</p>
      <p>Kurir.rs/Tanjug</p>
      <p>Foto: EPA / Alexei Druzhinin / Sputnik / Kremlin Pool</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3361151/vratili-je-kuci-turka-deportovala-u-holandiju-zenu-koja-je-isla-u-siriju-i-pridruzila-se-ekstremistima"/>
        <a href="https://www.kurir.rs/planeta/3360365/turska-se-opet-sprema-na-siriju-cavusoglu-ako-se-severoistok-ne-ocisti-od-terorista-mi-krecemo"/>
        <a href="https://www.kurir.rs/planeta/3360351/nemacka-postaje-raj-za-islamiste-sve-vise-njih-se-vraca-iz-sirije-i-turske-a-evo-zasto-su-jos-uvek-na-slobodi"/>
        <a href="https://www.kurir.rs/planeta/3360013/pljuste-optuzbe-izmedju-turaka-i-kurda-ankara-ih-optuzuje-da-su-oslobodili-vise-od-800-militanata-id-a-oni-za-sve-krive-tursku-ofanzivu"/>
      </related>
    </article>
  </body>
</html>