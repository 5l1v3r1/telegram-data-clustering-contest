<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/21/aposymforisi-nisiwn-kai-afikseis"/>
    <meta property="og:site_name" content="euronews"/>
    <meta property="article:published_time" content="2019-11-21T08:21:14+00:00"/>
    <meta property="og:title" content="Αποσυμφόρηση νησιών και αφίξεις"/>
    <meta property="og:description" content="Περισσότεροι από 425 πρόσφυγες και μετανάστες έφτασαν την Τετάρτη στα ελληνικά νησιά"/>
  </head>
  <body>
    <article>
      <h1>Αποσυμφόρηση νησιών και αφίξεις</h1>
      <address><time datetime="2019-11-21T08:21:14+00:00">21 Nov 2019, 08:21</time> by <a rel="author">euronews </a></address>
      <p>Στη διάσωση και περισυλλογή 225 μεταναστών και προσφύγων, σε πέντε διαφορετικά περιστατικά που έλαβαν χώρα σε νησιά του ανατολικού Αιγαίου, προχώρησε το τελευταίο 24ωρο το Λιμενικό Σώμα Ελληνική Ακτοφυλακή.</p>
      <p>Σύμφωνα με το αρχηγείο του Λιμενικού τα περιστατικά αυτά σημειώθηκαν σε θαλάσσιες περιοχές των νησιών Σαμοθράκης, Λέσβου και Κω.</p>
      <p>Άλλοι 210 μετανάστες και πρόσφυγες αποβιβάστηκαν το τελευταίο 24ωρο με λέμβους σε πέντε διαφορετικά περιστατικά που έλαβαν χώρα στα νησιά Λέσβος, Χίος, Σάμος, Ικαρία και Κρήτη.</p>
      <p>Στο λιμάνι του Πειραιά κατέπλευσε στις 07:20 σήμερα το επιβατηγό οχηματαγωγό πλοίο «Διαγόρας», μεταφέροντας 33 μετανάστες και πρόσφυγες από τη Μυτιλήνη και έναν από τη Χίο.</p>
      <p>Οι μετανάστες και πρόσφυγες αναμένεται να επιβιβαστούν σε λεωφορεία με προορισμό δομές φιλοξενίας.</p>
      <p>Στις 11:10 αναμένεται να καταπλεύσει στο λιμάνι του Πειραιά και το επιβατηγό οχηματαγωγό πλοίο "blue star patmos" μεταφέροντας 22 μετανάστες και πρόσφυγες από την Κω και 2 από τη Ρόδο.</p>
    </article>
  </body>
</html>