<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/21/agonia-gia-to-koinoniko-merisma-proipologismos-sti-bouli/"/>
    <meta property="og:site_name" content="neolaia.gr"/>
    <meta property="article:published_time" content="2019-11-21T08:54:45+00:00"/>
    <meta property="og:title" content="Σήμερα κατατίθεται ο Προϋπολογισμός στη Βουλή – Αγωνία για το κοινωνικό μέρισμα"/>
    <meta property="og:description" content="Μετά την κατάθεση του προϋπολογισμού στη Βουλή σήμερα, Πέμπτη (21/11), αναμένεται να δρομολογηθούν οι σχετικές διαδικασίες και να ληφθούν οι οριστικές αποφάσεις για το κοινωνικό μέρισμα 2019, τους δικαιούχους, το εύρος και τα ποσά που θα δοθούν."/>
  </head>
  <body>
    <article>
      <h1>Σήμερα κατατίθεται ο Προϋπολογισμός στη Βουλή – Αγωνία για το κοινωνικό μέρισμα</h1>
      <h2>Δείτε αναλυτικά για το κοινωνικό μέρισμα και για τα τρία επικρατέστερα σενάρια!</h2>
      <address><time datetime="2019-11-21T08:54:45+00:00">21 Nov 2019, 08:54</time> by <a rel="author">neolaia.gr Team</a></address>
      <p>Μετά την κατάθεση του προϋπολογισμού στη Βουλή σήμερα, Πέμπτη (21/11), αναμένεται να δρομολογηθούν οι σχετικές διαδικασίες και να ληφθούν οι οριστικές αποφάσεις για το κοινωνικό μέρισμα 2019, τους δικαιούχους, το εύρος και τα ποσά που θα δοθούν.</p>
      <p>Τα «αποκαλυπτήρια» της κυβέρνησης για το κοινωνικό μέρισμα, λοιπόν, αναμένονται σήμερα, με την παρουσίαση που θα κάνει ο Υπουργός Οικονομικών, Χρήστος Σταϊκούρας, σχετικά με την πορεία του προϋπολογισμού, δίνοντας μία πρόγευση από τις σκέψεις και τα σενάρια που υπάρχουν στον κυβερνητικό κύκλο.</p>
      <p>Οι πληροφορίες επιμένουν ότι τρεις είναι οι βασικές κατηγορίες εκείνες των κοινωνικών ομάδων που συγκεντρώνουν τις περισσότερες πιθανότητες να λάβουν το κοινωνικό μέρισμα. Ο Υπουργός Οικονομικών θέλει να σταθμίσει τα δεδομένα, πριν να δώσει την τελική του εκτίμηση στον πρωθυπουργό, Κυριάκο Μητσοτάκη, ο οποίος και θα λάβει την οριστική απόφαση.</p>
      <p>-Μία ιδέα που έχει πέσει στο τραπέζι είναι να λάβουν το μέρισμα οι δικαιούχοι του ΕΚΑΣ και οι χαμηλοσυνταξιούχοι.</p>
      <p>-Το άλλο σενάριο είναι να δοθεί δικαιούχους του <b><a href="https://www.neolaia.gr/tag/%ce%ba%ce%b5%ce%b1/">ΚΕΑ</a></b>, δηλαδή σε όσους και όσες λαμβάνουν το Κοινωνικό Επίδομα Αλληλεγγύης.</p>
      <p>-Ένα τελευταίο σενάριο είναι να δοθεί και στους μακροχρόνια ανέργους.</p>
      <p>Σύμφωνα με τις αρχικές εκτιμήσεις, ο επιπλέον δημοσιονομικός χώρος που θα υπάρξει, θα κινείται στην περιοχή των 300 εκατ. ευρώ, ίσως και λίγο χαμηλότερα. Ο πήχης χαμηλώνει και αυτό διότι οι εκτιμήσεις για το τελικό αποτέλεσμα μεταβάλλονται και δεν υπάρχει πλέον η τόσο μεγάλη αισιοδοξία που υπήρχε ένα μήνα πριν. Όπως σημειώνει η Κομισιόν το πλεόνασμα για εφέτος θα κυμανθεί στο 3,8% του ΑΕΠ, κάτι που μεταφράζεται σε υπέρ πλεόνασμα άνω των 550 εκατ. ευρώ, μέρος εκ των οποίων θα δοθεί το κοινωνικό μέρισμα.</p>
      <p>Να σημειωθεί πάντως ότι η Κομισιόν μερικές εβδομάδες πριν εκτιμούσε ότι ο δημοσιονομικός χώρος θα ήταν άνω του ενός δισ. Η πορεία αύξησης των εσόδων ανακόπηκε τον Οκτώβριο, κάτι που αναμένεται να συνεχιστεί και τους επόμενους μήνες. Πάντως ο υπουργός Οικονομικών θέλει να είναι απόλυτα σίγουρος για την πορεία των εσόδων τον Νοέμβριο και μετά να πάρει τις οριστικές αποφάσεις, έστω και αν ο ισχυρός μήνας είναι ο Δεκέμβριος.</p>
      <p>
        <b>Μειωμένο φέτος το Κοινωνικό Μέρισμα;</b>
      </p>
      <p>Σε χαμηλά επίπεδα αναμένεται να κυμανθεί φέτος το κοινωνικό μέρισμα, συγκριτικά με το περσινό που είχε φτάσει τα 800 εκατομμύρια. Οι πρώτες εκτιμήσεις αναφέρουν ότι το κοινωνικό μέρισμα 2019 ξεπεράσει τα 400 εκατομμύρια, κάτι που αναμένεται να ανακοινωθεί και από την κυβέρνηση.</p>
      <p>
        <i>Με πληροφορίες από dikaiologitika</i>
      </p>
      <h3>Δείτε ακόμα:<a href="https://www.neolaia.gr/2019/11/15/koinoniko-merisma-2019-to-endehomeno-na-mi-hriastoun-aitiseis/"> Κοινωνικό μέρισμα 2019: Το ενδεχόμενο να μη χρειαστούν αιτήσεις – Δείτε αναλυτικά!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/21/20-ekat-fillowers-i-aniston-mesa-se-30-meres/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/21/emi-ekaktakto-deltio-isxiri-kakokeria/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/21/metro-nees-staseis-ergasias/"/>
        <a href="https://neolaia.gr/2019/11/21/mipos-ehei-ksefigei-ligo-i-katastasi-me-ta-notifications/"/>
        <a href="https://neolaia.gr/neo/texnologia"/>
        <a href="https://neolaia.gr/2019/11/21/kairos-sinexizodai-brohes-ke-kategides/"/>
      </related>
    </article>
  </body>
</html>