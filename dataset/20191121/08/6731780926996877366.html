<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/gabriel-garko-con-chi-vado-a-letto/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T08:56:06+00:00"/>
    <meta property="og:title" content="Gabriel Garko rivela: “Con chi vado a letto? Ho un sogno…”"/>
    <meta property="og:description" content="Gabriel Garko rivela: “Con chi vado a letto? Ho un sogno”. L’attore cerca di mettere un punto finale a tutte le voci sul suo conto. Come scrive il settimanale Chi in edicola, Gabriel Garko sembra proprio non poterne più di dover rendere conto della propria sessualità e dei propri veri o presunti partner. In una …"/>
  </head>
  <body>
    <article>
      <h1>Gabriel Garko rivela: “Con chi vado a letto? Ho un sogno…”</h1>
      <address><time datetime="2019-11-21T08:56:06+00:00">21 Nov 2019, 08:56</time> by <a rel="author">FrancescoB</a></address>
      <p>
        <b>Gabriel Garko rivela: “Con chi vado a letto? Ho un sogno”. L’attore cerca di mettere un punto finale a tutte le voci sul suo conto.</b>
      </p>
      <figure>
        <img src="https://www.viagginews.com/wp-content/uploads/2019/06/GettyImages-1145485809-min-5.jpg"/>
        <figcaption>(Instagram)</figcaption>
      </figure>
      <p>Come scrive il settimanale Chi in edicola, Gabriel Garko sembra proprio non poterne più di dover rendere conto della propria sessualità e <a href="https://www.viagginews.com/2019/10/06/gabriel-garko-chi-e-fidanzato-gabriele-rossi-foto/"><b>dei propri veri o presunti partner</b></a>. In una lunga intervista l’attore spiega: “Per molto tempo ho dipinto la mia vita con colori che non ho mai gradito. E la violenza più grande è stata quella di averlo fatto consapevolmente. Il mio era diventato un vero e proprio lavoro. Oggi non lo voglio più fare. Sogno un mondo dove non ci sia più bisogno di raccontare quello che succede nella camera da letto tra due persone.</p>
      <figure>
        <img src="https://www.viagginews.com/wp-content/uploads/2019/03/Gabriel-Garko-min.jpg"/>
      </figure>
      <h3>Gabriel Garko, oltre le definizioni e la “normalità”</h3>
      <p>Dobbiamo superare le barriere, le etichette, i cliché e tutte queste maledette definizioni lasciando a tutti la libertà di esprimersi come e quando vorranno. Non riesco più a tollerare chi punta il dito e non voglio più sentire parlare di normalità. Ho faticato così tanto per riprendere in mano la mia vita che ora, anziché andare avanti per compiacere i benpensanti dovrei tornare indietro? No grazie.</p>
      <h3>La violenza subita, la confessione dell’attore</h3>
      <p>Gabriel Garko parla anche di un episodio dolorosissimo quando a 17 anni un uomo sposato e con figli <a href="https://www.viagginews.com/2019/11/20/gabriel-garko-rivelazione-choc-video/">tentò di abusarlo sessualmente</a>: “Da quella sera iniziai a fumare. Provai schifo, ma non ne parlai con nessuno, tantomeno con i miei. Marco era un uomo normale agli occhi della società. Eppure anche nelle famiglie più canoniche può succedere di tutto”.</p>
      <figure>
        <img src="https://www.viagginews.com/wp-content/uploads/2018/12/gabriel-garko-1.png"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/nipote-uccide-nonna-colpi-violenti-giovane/"/>
        <a href="https://www.viagginews.com/2019/11/21/mamma-scomparsa-palermo-claudia-stabile-marito/"/>
        <a href="https://www.viagginews.com/2019/11/21/francesca-polverini-modella-ricattata-social/"/>
      </related>
    </article>
  </body>
</html>