<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/tehnologia/125654/topo-sta-niata-dinei-neo-epiheirimatiko-topio-sti-zyrihi"/>
    <meta property="og:site_name" content="Insider"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="«Τόπο στα νιάτα» δίνει το νέο επιχειρηματικό τοπίο στη Ζυρίχη"/>
    <meta property="og:description" content="Κάτι αλλάζει στις επιχειρήσεις της Ζυρίχης."/>
  </head>
  <body>
    <article>
      <h1>«Τόπο στα νιάτα» δίνει το νέο επιχειρηματικό τοπίο στη Ζυρίχη</h1>
      <h2>Κάτι αλλάζει στις επιχειρήσεις της Ζυρίχης.</h2>
      <address>
        <time datetime="2019-11-21T08:00:00+00:00">21 Nov 2019, 08:00</time>
      </address>
      <p>Στην οδό Bahnhofstrasse, στον κεντρικό δρόμο της Ζυρίχης, ένα κτήριο που κάποτε φιλοξενούσε μια ιδιωτική τράπεζα έχει μετατραπεί σε κέντρο για την ανάπτυξη των τεχνολογιών blockchain.</p>
      <p>«Πριν από δεκαπέντε χρόνια, νομίζω ότι το 80% των ανδρών θα φορούσε κοστούμι και γραβάτα. Τώρα, αυτό έχει αλλάξει και οι περισσότεροι είναι ντυμένοι casual», λέει ο <b>Thomas Meister</b>, γενικός διευθυντής της Trust Square, ο οποίος έχει 40 διαφορετικές εταιρείες που ασχολούνται με κρυπτογραφικές εφαρμογές .</p>
      <p>Η δραστηριότητα στη χρηματοπιστωτική βιομηχανία υποχώρησε κατά σχεδόν 1/5 στη δεκαετία έως το 2017. Η συρρίκνωση των μεριδίων αποτελεί συνέπεια των αυστηρότερων ρυθμίσεων (μετά από τα σκάνδαλα διαχείρισης που είχαν αποκαλυφθεί), των υπερβολικά υψηλών επιτοκίων και της κατάργησης του τραπεζικού απορήτου, τα οποία αποτελούσαν τους πόλους έλξης για τον συγκεκριμένο τομέα σε αυτή την πόλη των 430.000 κατοίκων.</p>
      <p>Μερικά από τα μεγαλύτερα ονόματα της βιομηχανίας συνωστίζονται σε αυτή την πόλη προκειμένου να εκμεταλλευτούν ένα συνδυασμό ευνοϊκών φόρων, την ελκυστική τοποθεσία και την παρουσία ενός πανεπιστημίου παγκόσμιας κλάσης (<b>ETH Zurich</b>).</p>
      <p>Εκτός από 4.000 υπαλλήλους της <b>Google</b>, η Ζυρίχη φιλοξενεί επίσης μια μονάδα της Disney Research που είναι υπεύθυνη για τα οπτικά εφέ που χρησιμοποιούνται σε γνωστές ταινίες. Εν τω μεταξύ, η <b>Facebook </b>διαθέτει ήδη μια ομάδα 80 ατόμων που εργάζεται σε εφαρμογές εικονικής πραγματικότητας και πρόσφατα ανακοίνωσε σχέδια για διπλασιασμό του τοπικού εργατικού δυναμικού. Από το 2007 έως το 2017, η οικονομική δραστηριότητα στον τομέα της τεχνολογίας αυξήθηκε κατά 50%. Το 2017, το πιο πρόσφατο έτος για το οποίο υπάρχουν διαθέσιμα στοιχεία, αποτελούσε το 6% της απασχόλησης.</p>
      <p>Οι νεοσύστατες επιχειρήσεις έχουν καταστεί σημαντικό μέρος του οικοσυστήματος τα τελευταία χρόνια. Η Ζυρίχη προσέλκυσε επενδύσεις 515 εκατ. φράγκων (517 εκατομμύρια δολάρια) , σύμφωνα με την Swiss Private Equity και την Ένωση Εταιρικών Χρηματοδοτήσεων.</p>
      <p>Με πληροφορίες από το Bloomberg.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/diethni/tehnologia/125714/google-kai-youtube-periorizoyn-tis-politikes-diafimiseis-pagkosmios"/>
        <a href="https://www.insider.gr/oikonomia/tehnologia/125696/5g-eftase-kai-stin-ellada-i-pagkosmia-mahi"/>
        <a href="https://www.insider.gr/epiheiriseis/tehnologia/125641/brisketai-se-leiotyrgia-i-nea-platforma-game-streaming-stadia-tis"/>
      </related>
    </article>
  </body>
</html>