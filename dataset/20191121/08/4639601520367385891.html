<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/society/kairos-epideinosi-me-isxyres-kataigides-apo-to-mesimeri-deite-pou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T08:46:03+00:00"/>
    <meta property="og:title" content="Καιρός : Επιδείνωση με ισχυρές καταιγίδες από το μεσημέρι – Δείτε πού"/>
    <meta property="og:description" content="Επιδείνωση του καιρού αναμένεται από το μεσημέρι της Πέμπτης σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών"/>
  </head>
  <body>
    <article>
      <h1>Καιρός : Επιδείνωση με ισχυρές καταιγίδες από το μεσημέρι – Δείτε πού</h1>
      <h2>Επιδείνωση του καιρού αναμένεται από το μεσημέρι της Πέμπτης σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών</h2>
      <address><time datetime="2019-11-21T08:46:03+00:00">21 Nov 2019, 08:46</time> by <a rel="author">ΤοΒΗΜΑ Team</a></address>
      <p>Επιδείνωση του <a href="https://www.tovima.gr/tag/%CE%BA%CE%B1%CE%B9%CF%81%CF%8C%CF%82/">καιρού</a> αναμένεται από το μεσημέρι της Πέμπτης. Σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών, μετά το μεσημέρι και από τα νότια ο καιρός θα παρουσιάσει επιδείνωση με βροχές και καταιγίδες που τοπικά θα είναι ισχυρές.</p>
      <p>Από τις βραδινές ώρες τα ισχυρά φαινόμενα θα επεκταθούν στα νησιά του Ανατολικού Αιγαίου και στα Δωδεκάνησα. Στην Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου και στα Δωδεκάνησα τα φαινόμενα θα συνεχιστούν έως και τις μεσημεριανές ώρες της Παρασκευής.</p>
      <p>
        <a href="https://www.in.gr/2019/11/21/economy/syntaksi-poioi-dimosioi-ypalliloi-vgainoun-noritera-se-syntaksi/">Σύνταξη : Ποιοι δημόσιοι υπάλληλοι βγαίνουν νωρίτερα σε σύνταξη</a>
      </p>
      <p>Βροχές και καταιγίδες, πιθανώς κατά περιόδους έντονες, θα εκδηλωθούν μετά το μεσημέρι στο νομό Αττικής και στην πόλη της Αθήνας.</p>
      <h3>Αναλυτικά οι περιοχές που θα επηρεαστούν:</h3>
      <p>
        <b>Για σήμερα Πέμπτη</b>
      </p>
      <p>α. Τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και μέχρι το βράδυ τα νησιά του ανατολικού Αιγαίου.</p>
      <p>β. Από τις απογευματινές ώρες την Πελοπόννησο, τη δυτική Κρήτη και μέχρι το βράδυ τις δυτικές Κυκλάδες, την ανατολική Στερεά (συμπεριλαμβανομένης της Αττικής) και τα νότια τμήματα της Εύβοιας. Τη νύχτα τα φαινόμενα σταδιακά θα εξασθενήσουν.</p>
      <p>2. Αύριο Παρασκευή (22/11/2019)</p>
      <p>Μέχρι τις πρώτες πρωινές ώρες την ανατολική Κρήτη και τις ανατολικές Κυκλάδες, μέχρι το μεσημέρι τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <p>
        <a href="https://www.tovima.gr/2019/11/21/opinions/ena-pragmatika-kalo-neo/">Ενα πραγματικά καλό νέο!</a>
      </p>
    </article>
  </body>
</html>