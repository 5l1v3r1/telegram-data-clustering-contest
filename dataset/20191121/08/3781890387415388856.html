<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742852"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T08:44:00+00:00"/>
    <meta property="og:title" content="&quot;สมศักดิ์&quot;ยันพรรคร่วมไม่แตกคอ ชินข่าวงูเห่าโผล่ก่อนซักฟอก"/>
    <meta property="og:description" content="'สมศักดิ์'ระบุโมเมกันไปเองพรรคร่วมแตก ย้ำข่าวซื้องูเห่ามีทุกครั้งก่อนอภิปรายไม่ไว้วางใจ"/>
  </head>
  <body>
    <article>
      <h1>"สมศักดิ์"ยันพรรคร่วมไม่แตกคอ ชินข่าวงูเห่าโผล่ก่อนซักฟอก</h1>
      <address>
        <time datetime="2019-11-21T08:44:00+00:00">21 Nov 2019, 08:44</time>
      </address>
      <p>
        <b>"สมศักดิ์"ระบุโมเมกันไปเองพรรคร่วมแตก ย้ำข่าวซื้องูเห่ามีทุกครั้งก่อนอภิปรายไม่ไว้วางใจ</b>
      </p>
      <p>เมื่อวันที่ 21 พ.ย.ที่รัฐสภา นายสมศักดิ์ เทพสุทิน รมว.ยุติธรรม และส.ส.บัญชีรายชื่อ พรรคพลังประชารัฐ กล่าวถึงกระแสข่าวความขัดแย้งของพรรคร่วมรัฐบาลว่า ไม่มีความขัดแย้งอะไร อาจจะเกิดจากการโมเมกันขึ้นมาของผู้ที่พยายามนำเสนอ ยืนยันว่าพรรคร่วมรัฐบาลยังรักและสามัคคีกันดี ตนไม่เคยได้ยินข่าวเรื่องความขัดแย้งใดๆเลย ส่วนเรื่องการอภิปรายไม่ไว้วางใจรัฐบาล ตนยืนยันว่าไม่ได้กังวลอะไร และยังไม่มีการเตรียมตัวเพราะยังไม่รู้ว่าฝ่ายค้านจะอภิปรายใคร ดังนั้นประเด็นการซื้อตัวงูเห่าก็ไม่เป็นความจริง เพราะไม่รู้จะไปซื้อด้วยเหตุผลใด ทั้งนี้ตามประวัติศาสตร์การเมืองก่อนการอภิปรายไม่ไว้วางใจจะมีข่าวแบบนี้ทุกครั้ง.</p>
    </article>
  </body>
</html>