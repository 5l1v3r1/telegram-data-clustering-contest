<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d1%8e%d0%bd%d0%be%d0%bd%d0%b0-%d0%b2-%d1%82%d0%b0%d0%b9%d0%bb%d0%b0%d0%bd%d0%b4-%d1%81-%d0%bd%d0%b0%d0%b9-%d1%81%d0%bf%d0%b5%d1%86%d0%b8%d0%b0%d0%bb%d0%bd%d0%b8%d1%8f-%d0%b7%d0%b0-%d0%bd%d0%b5%d1%8f/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-21T08:00:44+00:00"/>
    <meta property="og:title" content="Юнона в Тайланд с най-специалния за нея човек"/>
    <meta property="og:description" content="Юнона се отдаде на екзотика и релакс като избра за ваканцията си Тайланд. Певицата е придружена от дъщеря си Глория, която на 17 ноември празнува и рождения си ден."/>
  </head>
  <body>
    <article>
      <h1>Юнона в Тайланд с най-специалния за нея човек</h1>
      <address><time datetime="2019-11-21T08:00:44+00:00">21 Nov 2019, 08:00</time> by <a rel="author">Signal.bg</a></address>
      <p>Юнона се отдаде на екзотика и релакс като избра за ваканцията си Тайланд. Певицата е придружена от дъщеря си Глория, която на 17 ноември празнува и рождения си ден. Именитата й майка я зарадва с вълнуващо преживяване, което дълго ще помни.</p>
      <figure>
        <img src="https://signal.bg/wp-content/uploads/2019/11/YUNONA-1.jpg"/>
      </figure>
      <p>Двете дами споделиха мигове от пътешествието си в социалните мрежи, а кадрите определено събудиха интерес. В част от тях виждаме звездата на “Пайнер“ сред емблематични за страната забележителности, сред които Кралския дворец в Банкок. Този впечатляващ комплекс, който е бил официалната резиденция на кралете на Сиам от 1782 г. до 1932 г., се състои от повече от 100 сгради, разположени върху огромна площ.</p>
      <p>Островите Пукет и Пи Пи бяха следваща спирка в този екзотичен тур, като феновете се насладиха на красиви снимки и от там. Какво още предстои за Юнона и дъщеря й, ще научим от профилите на певицата в Instagram и Facebook.</p>
      <figure>
        <img src="https://signal.bg/wp-content/uploads/2019/11/YUNONA-2.jpg"/>
      </figure>
      <p>Изминалата година бе изпълнена с много нови проекти за певицата. Звездата на телевизия “Планета“ зарадва меломаните с три песни и видеоклипове към тях – “В друг живот“ ft. Кирил Атанасов, “Колко пъти“ ft. Борис Дали и най-новата самостоятелна мелодия “Само“.</p>
    </article>
  </body>
</html>