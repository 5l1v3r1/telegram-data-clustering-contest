<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22814/znano-je-koliko-je-oborozen-ropar-iz-poste-odnesel-denarja.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-21T08:45:00+00:00"/>
    <meta property="og:title" content="Znano je, koliko denarja je oborožen ropar odnesel iz pošte"/>
    <meta property="og:description" content="Iz PU Murska Sobota so sporočili, da glede včerajšnjega ropa pošte v Veržeju dopolnujejo s podatkom, da je neznani storilec odtujil okrog 6.800 evrov.Policisti za neznanim storilcem še vedno zbirajo obvestila in ponovno pozivajo vse, ki bi imeli kakršnekoli informacije, da jim to sporočite.Neznanec grozil s piš ..."/>
  </head>
  <body>
    <article>
      <h1>Znano je, koliko denarja je oborožen ropar odnesel iz pošte</h1>
      <h2>Policisti za neznanim storilcem zbirajo obvestila in ponovno pozivajo vse, ki bi imeli kakršnekoli informacije, da jim to sporočite</h2>
      <address><time datetime="2019-11-21T08:45:00+00:00">21 Nov 2019, 08:45</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/znano-je-koliko-je-oborozen-ropar-iz-poste-odnesel-denarja_12594578728.jpg"/>
        <figcaption>Rop pošte v Veržeju</figcaption>
      </figure>
      <p>Iz PU Murska Sobota so sporočili, da glede <a href="https://www.prlekija-on.net/lokalno/22807/neznanec-usluzbenki-na-posti-v-verzeju-zagrozil-s-pistolo-in-zahteval-denar.html">včerajšnjega ropa pošte v Veržeju</a> dopolnujejo s podatkom, da je neznani storilec odtujil okrog 6.800 evrov.</p>
      <p>Policisti za neznanim storilcem še vedno zbirajo obvestila in ponovno pozivajo vse, ki bi imeli kakršnekoli informacije, da jim to sporočite.</p>
      <h3>Neznanec grozil s pištolo in zahteval denar</h3>
      <p>Po podatkih policije je zaenkrat neznani storilec, ki je bil oblečen v jakno maskirne barve s kapuco, hlače sive barve in obut v črne čevlje vstopil v prostore pošte. Tam je uslužbenki zagrozil s pištolo in zahteval denar. Uslužbenka mu je izročila denar, nakar je s kraja pobegnil.</p>
      <p>Vse, ki bi karkoli vedeli o neznanem storilcu, ki se je po vsej verjetnosti kar nekaj časa zadrževal pred pošto, policija prosi, da to sporočite na telefonsko številko 113 ali najbližjo policijsko postajo.</p>
      <h3>Vojska ni sodelovala</h3>
      <p>Ob ropu so se pojavile informacije, da je pri iskanju storilca pomagala tudi vojska z avtomatskimi puškami. Generalna policijska uprava (GPU) je objavila pojasnila pomočnika komandirja policijske postaje Ljutomer, da je naloga vojakov varovanje meje in da pri aktivnostih policije glede oboroženega ropa ne sodelujejo.</p>
      <p>Predstavnik za stike z javnostmi Slovenske vojske <b>Marjan Sirk</b> pa je pojasnil, da so ob ropu aktivirali vse policijske patrulje, med katerimi sta bili tudi dve mešani patrulji za nadzor meje, v vsaki izmed njih pa je bil po en vojak, vendar vojaki niso izvajali nobenih aktivnosti v zvezi z ropom.</p>
    </article>
  </body>
</html>