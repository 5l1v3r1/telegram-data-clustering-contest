<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/21_listopada_2019_svyato_ukrayina_yake_sogodni_svyato_shho_ne_mozhna_robiti_n1236155"/>
    <meta property="og:site_name" content="24 Канал"/>
    <meta property="article:published_time" content="2019-11-21T08:30:00+00:00"/>
    <meta property="og:title" content="21 листопада – яке сьогодні свято і що не можна робити в цей день"/>
    <meta property="og:description" content="21 листопада 2019 року вшановують Святого Михайла. Християни вважають його одним із семи архангелів (старших ангелів), архістратигом небесного воїнства, покровителем людського роду."/>
  </head>
  <body>
    <article>
      <h1>21 листопада – яке сьогодні свято і що не можна робити в цей день</h1>
      <address>
        <time datetime="2019-11-21T08:30:00+00:00">21 Nov 2019, 08:30</time>
      </address>
      <p>
        <b>21 листопада 2019 року вшановують Святого Михайла. Християни вважають його одним із семи архангелів (старших ангелів), архістратигом небесного воїнства, покровителем людського роду.</b>
      </p>
      <p>За давніми переказами, сатана був найяснішим із небесних духів, за що і його назвали Люцифером. Однак, через деякий час у нього з’явилося самолюбство, гордовитість і злоба, він спокусив цим багатьох інших духів. Архангел Михайло зібрав військо благочестивих ангелів і влаштував війну проти сатани та його підступних ангелів. Сатана не втримався і був скинутий разом зі своїм військом на землю. Відтоді Архангел Михаїл не перестає боротись за порятунок людського роду.</p>
      <p><b>Іменини 21 листопада святкують: </b>Кіндрат, Михайло. </p>
      <blockquote>Читайте також: <a href="https://24tv.ua/lifestyle/kartinki_z_dnem_mihayla_kartinki_privitannya_z_dnem_angela_mihayla_n1206563">День Ангела Михайла: святкові картинки-привітання</a></blockquote>
      <h3>Народні прикмети на 21 листопада</h3>
      <p>– Якщо сніг буде мокрим, то урожай наступного року буде хорошим.</p>
      <p>– Якщо стоятимуть густі тумани, то погода такою буде до зимового Миколая.</p>
      <p>– Іній – до великого снігу, а туман – на відлигу.</p>
      <p>– Від Михайла зима починає кувати морози.</p>
      <p>– Як Михайло закує, то<a href="http://traditions.in.ua/kalendarni-sviata/zymovyi-tsykl/265-19-grudnia-sviato-mykolaia"> </a>Микола не розкує.</p>
      <p>– Якщо на Михайла ніч ясна, то буде зима сніжна й красна.</p>
      <blockquote>Читайте також:<a href="https://24tv.ua/lifestyle/privitannya_z_dnem_angela_mihayla_vitannya_z_mihaylom_proza_virshi_n1236754"> Іменини Михайла: найкращі привітання у прозі та віршах</a></blockquote>
      <h3>Що можна робити 21 листопада</h3>
      <p>1. Запрошуйте на Михайла в дім гостей. Вважається, що чим більше друзів та рідних буде в оселі, тим заможнішою буде сім’я в наступному році.</p>
      <p>2. Приготуйте цього дня холодець із яловичини або свинини.</p>
      <p>3. У цей день готують пироги, в одному з яких запікають монетку. Якщо монетка попадеться дівчині, яка ще не одружена, то найближчим часом вона знайде другу половинку, жінці монетка передвіщає вагітність, самотньому хлопцю – успіх, а чоловікові – багатство.</p>
      <p>4. Давайте цього дня дітям мед. Можете намастити його на хліб або пиріг. Така давня традиція робиться для того, щоб вони були здоровими і щасливими.</p>
      <p>5. Дівчата, які довго не можуть вийти заміж, можуть попросити допомоги в святого Михаїла, який невдовзі зведе з другою половинкою.</p>
      <h3>Що не можна робити 21 листопада</h3>
      <p>1. Не проходьте повз людей, які просять милостиню. Думайте цього дня про людей, у яких скрутне становище.</p>
      <p>2. Не вирушайте в далеку дорогу, краще проведіть день вдома з друзями та близькими.</p>
    </article>
  </body>
</html>