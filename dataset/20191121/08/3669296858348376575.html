<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/rav4te-yeni-donem-basladi"/>
    <meta property="og:site_name" content="CNN Türk"/>
    <meta property="article:published_time" content="2019-11-21T08:02:23+00:00"/>
    <meta property="og:title" content="RAV4'te yeni dönem başladı"/>
    <meta property="og:description" content="Toyota, Los Angeles Otomobil Fuarı’yla birlikte..."/>
  </head>
  <body>
    <article>
      <h1>RAV4'te yeni dönem başladı</h1>
      <h2>Toyota, Los Angeles Otomobil Fuarı’yla birlikte RAV4 tarihinde yeni bir sayfa açtı. Segmentine adını veren ve dünyanın ilk SUV’u olan RAV4’ün kablo ile de şarj edilebilen hibrit versiyonu RAV4 Plug-in Hybrid’in örtüsü ilk kez Los Angeles’ta kaldırıldı.</h2>
      <address><time datetime="2019-11-21T08:02:23+00:00">21 Nov 2019, 08:02</time> by <a rel="author">Mehmet Ali Kantarcı</a></address>
      <p>Beşinci jenerasyon RAV4 ürün gamının zirvesinde yer alan model, bu yılın başında tanıtılmasının ardından Avrupa’da 105 bini hibrit olmak üzere 120 binden daha fazla kişinin tercihi oldu. RAV4 Plug-in Hybrid ise, RAV4 modelinin güçlü konumunu daha da sağlamlaştıracak.<br/><br/>Segmentinde sıra dışı bir <a href="https://www.cnnturk.com/haberleri/performans">performans</a> sunacak RAV4 Plug-in Hybrid, elektrikli ve 2.5 litre benzinli motoru kombine ederek 306 HP güç üretiyor. Bu sayede 0-100 km/s hızlanmasını sadece 6.2 saniyede tamamlayan RAV4 Plug-in Hybrid, konvansiyonel motorlu rakiplerini geride bırakmayı başarıyor. Yüksek performansının yanı sıra sınıfının en iyi CO2 emisyonu ve yakıt tüketimi değeri sunan, kablo ile de <a href="https://www.cnnturk.com/haberleri/sarj">şarj</a> edilebilen hibrit RAV4, WLTP standartlarına göre 30 g/km’den daha az CO2 emisyonu salımına sahip.<br/><br/>RAV4 Plug-in Hybrid, daha yüksek kapasiteye sahip lityum iyon batarya ile 60 km’den daha fazla elektrikli sürüş menziliyle, sınıfının en uzun menzilini sunmayı hedefliyor. Yeni RAV4 Plug-in Hybrid 2020’nin ikinci yarısında sunulmaya başlanacak.</p>
      <figure>
        <img src="https://i2.cnnturk.com/i/cnnturk/75/700x0/5dd64475bf21441b34936b06"/>
      </figure>
      <p> </p>
      <related>
        <h4>ilgili haberler</h4>
        <a href="https://www.cnnturk.com/iyilik-saglik/kis-kapida-araclar-bakima"/>
        <a href="https://www.cnnturk.com/otomobil/citroen-ralliden-ayriliyor"/>
        <a href="https://www.cnnturk.com/otomobil/honda-civic-hatchback-yenilendi"/>
      </related>
    </article>
  </body>
</html>