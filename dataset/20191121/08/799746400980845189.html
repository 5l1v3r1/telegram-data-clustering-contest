<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103310/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T08:03:04+00:00"/>
    <meta property="og:title" content="Грузія: під будівлею уряду - штовханина між протестувальниками і поліцією"/>
    <meta property="og:description" content="Протестувальники символічно повісили замок на паркані біля будівлі уряду Грузії. Спочатку вони намагалися замкнути головний під’їзд, але мобілізована поліція не допустила їх до місця."/>
  </head>
  <body>
    <article>
      <h1>Грузія: під будівлею уряду - штовханина між протестувальниками і поліцією</h1>
      <address>
        <time datetime="2019-11-21T08:03:04+00:00">21 Nov 2019, 08:03</time>
      </address>
      <p>Протестувальники символічно повісили замок на паркані біля будівлі адміністрації уряду Грузії в Тбілісі. Спочатку вони намагалися замкнути головний під'їзд, але мобілізована поліція не допустила їх до місця.</p>
      <p>Про це повідомляє "Європейська правда" з посиланням на <a href="https://www.interpressnews.ge/ka/">IPN</a>.</p>
      <p>Спроби поставити замок на ворота призвели до невеликого протистояння правоохоронців та протестувальників.</p>
      <p>Обидві сторони залишаються на місці події. Представники опозиції і громадські активісти запланували 21 листопада провести акцію протесту біля будівлі адміністрації уряду.</p>
      <p>Акція анонсована на 11:00 за місцевим часом, засідання уряду назначене на 10:00.</p>
      <figure>
        <img src="https://img.eurointegration.com.ua/images/doc/9/2/9251f4d-screenshot-9.jpg"/>
      </figure>
      <figure>
        <img src="https://img.eurointegration.com.ua/images/doc/8/7/87d715d-screenshot-13.jpg"/>
      </figure>
      <figure>
        <img src="https://img.eurointegration.com.ua/images/doc/b/4/b4abee4-screenshot-15.jpg"/>
      </figure>
      <p>Тим часом у Тбіліському міському суді вночі винесли вирок 12 активістам опозиції, затриманим 18 листопада під час <b><a href="https://www.eurointegration.com.ua/news/2019/11/18/7103172/">розгону акції протесту</a></b> біля парламенту Грузії.</p>
      <p>До адміністративного арешту засудили десятьох осіб, зокрема вісьмох громадських активістів та двох представників опозиційної партії "Єдиний національний рух". Ще двоє активістів отримали усне попередження та штраф.</p>
      <p>Суддя переніс розгляд справ ще 25 затриманих.</p>
    </article>
  </body>
</html>