<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/rusia/probleme-uniunea-rusia-belarus-anume-cere-lukasenko-1_5dd6462e5163ec42713f7a1e/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T08:19:01+00:00"/>
    <meta property="og:title" content="Probleme în uniunea Rusia-Belarus. Ce anume cere Lukaşenko"/>
    <meta property="og:description" content="Consiliul de Miniştri ai uniunii Rusia-Belarus s-a reunit la Moscova pentru a rediscuta o parte din probleme rămase fără soluţie."/>
  </head>
  <body>
    <article>
      <h1>Probleme în uniunea Rusia-Belarus. Ce anume cere Lukaşenko</h1>
      <address><time datetime="2019-11-21T08:19:01+00:00">21 Nov 2019, 08:19</time> by <a rel="author">Calin Mihai</a></address>
      <h4>Consiliul de Miniştri ai uniunii Rusia-Belarus s-a reunit la Moscova pentru a rediscuta o parte din probleme rămase fără soluţie.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/moldova/politica/rusia-acorda-mie-autorizatii-exporturile-moldovenesti-1_5dd641685163ec42713f49e4/index.html"/>
        <a href="https://adevarul.ro/international/europa/video-scandalul-spionaj-belgrad-moscova-presedintele-sarb-ordonat-ancheta-1_5dd640b75163ec42713f4284/index.html"/>
        <a href="https://adevarul.ro/international/europa/kommersant-rusia-plateste-intretinerea-moldovei-scopul-a-i-asigura-dodon-nou-mandat-presedinte-1_5dd63d895163ec42713f24da/index.html"/>
      </related>
      <p>Astfel, dacă bieloruşii cer o implicare economică mai mare a Rusiei, ,oscova cere Minsk-ului să implementeze o integrare mult mai accentuată în această uniune statală.</p>
      <p>Înaintea şedinţei de ieri, primul ministru belarus, Serghei Rumas, a atras atenţia asupra abaterii de la "regulamentul în exerciţiu".</p>
      <p>"Cred că este foarte important să menţinem o regularitate clară a întâlnirilor noastre în acest format, cu atât mai mult cu cât la mijlocul acestui an s-a luat o hotărâre foarte importantă referitoare la aprofundarea integrării economice", a remarcat Rumas.</p>
      <p>Totul pleacă de la faptul că bieloruşii nu se smt parteneri egali în acest tip de alianţă statală cu ruşii. Aleksandr Lukaşenko, preşedintele bielorus, a precizat de mai multe ori că dacă nu se crează condiţiile unei egalităţi, Belarus poate renunţa la uniunea cu ruşii.</p>
      <p>Astfel, este vorba de chestiunea de livrare e petrol şi gaze la un preţ preferenţial, egalitatea per gospodărie şi anularea restricţiilor comerciale. </p>
      <p>Belarus reclamă faptul că preţul petrolului pentru rafinării este prea mare, crescând costurile acestora.</p>
      <p>Şedinţa guvernului unional a avut loc marţi, 19 noiembrie, la Moscova. Aceasta este prima şedinţă după ce în decembrie 2018 Dmitri Medvedev făcuse apel la colegii belaruşi la o integrare mai profundă şi a declarat că doar în acest caz Republica Belarus va putea pune în discuţie problemele referitoare a sprijinul financiar. De atunci părţile nu au mai avut nicio şedinţă. Înaintea şedinţei de ieri, primul ministru belarus, Serghei Rumas, a atras atenţia asupra abaterii de la "regulamentul în exerciţiu".</p>
      <hr/>
    </article>
  </body>
</html>