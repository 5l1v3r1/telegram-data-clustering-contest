<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/penzugyi-hirek/bovithetik-a-nyugdijbiztositas-kedvezmenyeit-1882902/"/>
    <meta property="og:site_name" content="Világgazdaság"/>
    <meta property="article:published_time" content="2019-11-21T08:44:00+00:00"/>
    <meta property="og:title" content="Bővíthetik a nyugdíjbiztosítás kedvezményeit"/>
    <meta property="og:description" content="A biztosításokkal lehet visszacsatornázni a lakosságnál lévő, 6500 milliárd forintnyi készpénzt a gazdaságba."/>
  </head>
  <body>
    <article>
      <h1>Bővíthetik a nyugdíjbiztosítás kedvezményeit</h1>
      <address><time datetime="2019-11-21T08:44:00+00:00">21 Nov 2019, 08:44</time> by <a rel="author">Ráski Péter</a></address>
      <h4>A biztosításokkal lehet visszacsatornázni a lakosságnál lévő, 6500 milliárd forintnyi készpénzt a gazdaságba</h4>
      <p>Az emberek jólétéhez, a gazdasági növekedéshez és a stabilitáshoz is sokat adnak a biztosítók – mondta Varga Mihály, pénzügyminiszter, a Magyar Biztosítók Szövetségének (Mabisz) konferenciáján. Az egészség-, a vagyon-, az életbiztosítás területén van tere a növekedésnek, még nem értük el az európai átlagot.</p>
      <aside>A pénzügyi tudatosságra egyre nagyobb hangsúlyt fektetünk, ami alapja a biztosítások terjedésének.</aside>
      <p>A biztosítói ágazat indikátorként jelzi a gazdaság állapotát, mivel Magyarországon egyre több biztosítási szerződést kötnek – hangsúlyozta Varga Mihály. Tavaly a díjbevétel meghaladta az 1000 milliárd forintot, ráadásul a jövedelmezőség is pozitív képet mutat. 1400 milliárd forint állampapír van a biztosítóknál, ezzel hozzájárulva az államháztartás stabilitáshoz.</p>
      <aside>Ez alapján nem csoda, hogy Európában dobogósok vagyunk a gazdasági növekedés szempontjából.</aside>
      <figure>
        <img src="https://www.vg.hu/wp-content/uploads/2019/10/shutterstock1364050259-e1571740661214.jpg"/>
        <figcaption>Fotó: Shutterstock</figcaption>
      </figure>
      <blockquote>Az emberek nem a jövőjüket élik fel a fogyasztással, hanem a reálkereset növekedésének köszönhetően pótolják a halasztott fogyasztásukat, emellett a megtakarítások is bővültek</blockquote>
      <p>– hívta fel a figyelmet a pénzügyi tárca vezetője. A háztartások ismét növelték a nettó vagyonukat, 3000 milliárd forinttal bővültek. A pénzügyminiszter hangsúlyozta:</p>
      <aside>a nyugdíjbiztosításos szerződések száma meghaladja a 300 ezret, ha lehetséges, az ehhez kötődő kedvezményeket szeretnénk bővíteni.</aside>
    </article>
  </body>
</html>