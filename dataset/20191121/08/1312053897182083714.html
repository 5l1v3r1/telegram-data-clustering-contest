<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/22enne-massacra-di-pugni-la-nonna-e-la-uccide-il-giovane-era-stato-allontanato-nel-2017-dalla-casa-dei-parenti/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T08:08:09+00:00"/>
    <meta property="og:title" content="22enne massacra di pugni la nonna e la uccide: il giovane era stato allontanato nel 2017 dalla casa dei parenti"/>
    <meta property="og:description" content="Drammatica vicenda di cronaca dall’Emilia Romagna. Nella serata di ieri a Ferrara un giovane di 22 anni ha ucciso sua nonna, una donna 71enne, massacrandola di pugni. I due si trovavano nella stessa auto, con la nonna nel posto guida: il giovane avrebbe aggredito la 71enne – secondo le ipotesi – per questioni di soldi. …"/>
  </head>
  <body>
    <article>
      <h1>22enne massacra di pugni la nonna e la uccide: il giovane era stato allontanato nel 2017 dalla casa dei parenti</h1>
      <address><time datetime="2019-11-21T08:08:09+00:00">21 Nov 2019, 08:08</time> by <a rel="author">Redazione NN.it</a></address>
      <figure>
        <img src="https://www.newnotizie.it/wp-content/uploads/2019/11/omicidio_ferrara.jpg"/>
      </figure>
      <p>Drammatica vicenda di cronaca dall’Emilia Romagna.</p>
      <p>Nella serata di ieri a Ferrara un giovane di 22 anni ha ucciso sua nonna, una donna 71enne, massacrandola di pugni.</p>
      <p>
        <b>I due si trovavano nella stessa auto, con la nonna nel posto guida: il giovane avrebbe aggredito la 71enne – secondo le ipotesi – per questioni di soldi.</b>
      </p>
      <p>La vicenda è stata riportata in primo luogo dalla stampa locale e poi è rimbalzata sui media nazionali.</p>
      <p>Il giovane – che è stato bloccato da alcuni automobilisti e da un carabiniere fuori servizio – è stato interrogato a lungo durante la notte e si è avvalso della facoltà di non rispondere.</p>
      <p>Si trova adesso in stato di arresto per omicidio volontario.</p>
      <p>Secondo quanto riportato da ‘La Nuova Ferrara’, il giovane viveva con i nonni dopo aver scontato un divieto di avvicinamento alla casa dei parenti.</p>
      <p>
        <b>Già nel 2017 la nonna lo aveva denunciato dopo l’ennesimo episodio di violenza e percosse.</b>
      </p>
      <p>Durante il periodo di allontanamento, il giovane – che sin dall’adolescenza ha avuto grossi problemi di tossicodipendenza – ha vissuto a casa della madre, spesso assente come il padre.</p>
    </article>
  </body>
</html>