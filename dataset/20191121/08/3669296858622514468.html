<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/fetonun-tsk-yapilanmasina-yonelik-operasyon21112019"/>
    <meta property="og:site_name" content="CNN Türk"/>
    <meta property="article:published_time" content="2019-11-21T08:12:32+00:00"/>
    <meta property="og:title" content="FETÖ'nün TSK yapılanmasına yönelik operasyon"/>
    <meta property="og:description" content="İzmir merkezli 45 ilde Fetullahçı Terör Örgütü'nün..."/>
  </head>
  <body>
    <article>
      <h1>FETÖ'nün TSK yapılanmasına yönelik operasyon</h1>
      <h2>İzmir merkezli 45 ilde Fetullahçı Terör Örgütü'nün (FETÖ) Türk Silahlı Kuvvetlerindeki (TSK) kripto yapılanmasına yönelik soruşturma kapsamında dün adliyeye sevk edilen 17 şüpheliden 15'i tutuklandı.</h2>
      <address><time datetime="2019-11-21T08:12:32+00:00">21 Nov 2019, 08:12</time> by <a rel="author">AA</a></address>
      <p>Alınan bilgiye göre, <a href="https://www.cnnturk.com/haberleri/feto">FETÖ</a>'nün <a href="https://www.cnnturk.com/haberleri/tsk">TSK</a> yapılanması içinde faaliyet gösterdikleri ve "mahrem imamlarca" ankesör ya da büfe telefonlarından arandıkları belirlenen şüphelilere ilişkin Cumhuriyet Başsavcılığınca başlatılan <a href="https://www.cnnturk.com/haberleri/operasyon">operasyon</a> kapsamında iki şüphelinin daha yakalanmasıyla gözaltına alınanların sayısı 120'ye yükseldi. </p>
      <p>Dün adliyeye sevk edilen 17 şüpheliden 15'i tutuklandı, 2'si etkin pişmanlık yasası hükümlerinden faydalanarak adli kontrol şartıyla serbest bırakıldı.</p>
      <p>Bu arada, emniyetteki işlemleri tamamlanan zanlılardan 63'ü daha adliyeye sevk edildi.</p>
      <p><a href="https://www.cnnturk.com/haberleri/izmir">İzmir</a> Cumhuriyet Başsavcılığınca yürütülen FETÖ soruşturması kapsamında aralarında 3 albay, 5 binbaşı ve 5 yüzbaşının da bulunduğu 82'si muvazzaf 133 şüpheli hakkında gözaltı kararı çıkartılmış, 45 ilde eş zamanlı başlatılan operasyonda 118 zanlı gözaltına alınmıştı.</p>
      <related>
        <h4>ilgili haberler</h4>
        <a href="https://www.cnnturk.com/turkiye/kek-protokolu-ve-eylem-plani-ile-yeni-is-birligi-alanlari-olusturulacak"/>
        <a href="https://www.cnnturk.com/turkiye/bakanlik-duyurdu-70-aile-tel-abyada-dogru-yola-cikti"/>
        <a href="https://www.cnnturk.com/video/turkiye/chp-lideri-kilicdaroglu-sasirmadim-iddia-dogrudur"/>
      </related>
    </article>
  </body>
</html>