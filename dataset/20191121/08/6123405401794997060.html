<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/economia/effetto-gm-crollo-di-fca-in-borsa-il-lingotto-manovra-sconcertante-638530.html?ref=rss"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T08:11:00+00:00"/>
    <meta property="og:title" content="Effetto Gm, crollo di Fca in Borsa. Il Lingotto: manovra sconcertante"/>
    <meta property="og:description" content="In apertura di seduta il titolo perde il 3,9%"/>
  </head>
  <body>
    <article>
      <h1>Effetto Gm, crollo di Fca in Borsa. Il Lingotto: manovra sconcertante</h1>
      <h2>In apertura di seduta il titolo perde il 3,9%</h2>
      <address>
        <time datetime="2019-11-21T08:11:00+00:00">21 Nov 2019, 08:11</time>
      </address>
      <p>Avvio di seduta pesante a Piazza Affari per Fca dopo che General Motors ha annunciato una causa contro il gruppo italo-americano, accusandolo di aver inquinato le trattative sul contratto di lavoro pagando tangenti ai sindacati. Il gruppo del Lingotto, che accusa il concorrente di voler far deragliare l'alleanza con Psa, cede il 3,9% a 13,42 euro.</p>
      <p><b>Fca: infondata causa promossa da Gm, sconcertante</b> - Fca "si difendera' con tutte le forze dalla causa promossa ieri da General Motors". Lo afferma la societa' in una nota in cui definisce le accuse "un tentativo senza basi di distogliere l'attenzione dalle sfide proprie di quella societa'". L'azienda parla di "sconcertante manovra" che "viene in un momento in cui Fca sta dimostrando di essere un concorrente sempre piu' forte" con il piano di fondersi con Psa.</p>
      <p>"Questa sconcertante manovra - si legge nella nota - viene in un momento in cui Fca sta dimostrando di essere un concorrente sempre piu' forte e continua a creare importante valore per tutti i suoi stakeholders, implementando con successo la propria strategia di lungo periodo. Cio' comprende il suo piano di fondersi con Psa, che per parte sua ha completato con successo il risanamento delle attivita' europee che ha recentemente acquistato dalla General Motors". "Fca si occupera' di questo straordinario tentativo di creare un diversivo nei modi dovuti - afferma la societa' - e continuera' a concentrarsi sul produrre risultati record e realizzare la sua entusiasmante visione del futuro dell'industria automobilistica. Fca ha fiducia che prevarra' nel difendersi da queste accuse in tribunale e intende avvalersi di tutte le tutele disponibili in risposta a questa causa senza fondamento".</p>
    </article>
  </body>
</html>