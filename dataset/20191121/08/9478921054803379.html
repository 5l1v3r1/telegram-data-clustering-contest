<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/radiotileorasi/politismos-radiotileorasi/technes-radiotileorasi/axion-esti-kai-tetarti-symfonia-sto-megaro-moysikis-athinon/"/>
    <meta property="og:site_name" content="ert.gr"/>
    <meta property="article:published_time" content="2019-11-21T08:00:41+00:00"/>
    <meta property="og:title" content="«Άξιον εστί» και «Τέταρτη Συμφωνία» στο Μέγαρο Μουσικής Αθηνών"/>
    <meta property="og:description" content="Το «Άξιον εστί» του Μίκη Θεοδωράκη και η «Τέταρτη Συμφωνία» του Arvo Pärt παρουσιάζονται από τους Μουσικούς της Καμεράτας και τον Γιώργο Πέτρου, το Σάββατο 23 Νοεμβρίου, στις 20:30, στην Αίθουσα Χρήστος Λαμπράκης του Μεγάρου Μουσικής Αθηνών."/>
  </head>
  <body>
    <article>
      <h1>«Άξιον εστί» και «Τέταρτη Συμφωνία» στο Μέγαρο Μουσικής Αθηνών</h1>
      <address><time datetime="2019-11-21T08:00:41+00:00">21 Nov 2019, 08:00</time> by <a rel="author">Ραδιοτηλεόραση</a></address>
      <p>Το <b>«Άξιον εστί»</b> του <b>Μίκη Θεοδωράκη</b> και η <b>«Τέταρτη Συμφωνία»</b> του <b>Arvo Pärt </b>παρουσιάζονται από τους <b>Μουσικούς της Καμεράτας</b> και τον <b>Γιώργο Πέτρου,</b> το <b>Σάββατο 23 Νοεμβρίου,</b> στις <b>20:30, </b>στην Αίθουσα Χρήστος Λαμπράκης του <b>Μεγάρου Μουσικής Αθηνών.</b></p>
      <p>Οι Μουσικοί της Καμεράτας–Ορχήστρας των Φίλων της Μουσικής και ο μαέστρος Γιώργος Πέτρου, μαζί με τον <b>Αλκίνοο Ιωαννίδη</b>, τον βαρύτονο <b>Τάση Χριστογιαννόπουλο</b> και τον <b>Δημήτρη Λιγνάδη,</b> επιστρέφουν στο Μέγαρο Μουσικής Αθηνών με ένα από τα σπουδαιότερα έργα της παγκόσμιας πολιτιστικής κληρονομιάς, το λαϊκό ορατόριο του Μίκη Θεοδωράκη «Άξιον εστί» σε ποίηση του Νομπελίστα <b>Οδυσσέα Ελύτη.</b> Συμμετέχουν η Χορωδία του ΕΜΠ που διευθύνουν ο <b>Μιχάλης Οικονόμου</b> και η <b>Αθανασία Κυριακίδου</b>, η Χορωδία «Μελωδοί» υπό τον <b>Γιώργο Ζιάκα</b> και η Λαϊκή ορχήστρα της μουσικής σχολής «Εν χορδαίς και οργάνοις» της Σύρου με μαέστρο τον <b>Αρίστο Βαμβακούση. </b></p>
      <p>Στο πρώτο μέρος της συναυλίας παρουσιάζεται η συγκλονιστική Τέταρτη Συμφωνία («Los Angeles») του Εσθονού συνθέτη Arvo Pärt, ένα από τα πιο προβεβλημένα συμφωνικά αριστουργήματα της εποχής μας, με έντονο πολιτικό περιεχόμενο. Το έργο παρουσιάστηκε σε πρώτη πανελλήνια εκτέλεση από τους Μουσικούς της Καμεράτας-Ορχήστρας των Φίλων της Μουσικής υπό τον Γιώργο Πέτρου, το 2013.</p>
      <p>
        <b>Πρόγραμμα-Συντελεστές:</b>
      </p>
      <p>Α’ μέρος</p>
      <p>Arvo Pärt</p>
      <p>Συμφωνία αρ. 4 «Los Angeles»</p>
      <p>Β’ μέρος</p>
      <p>Μίκη Θεοδωράκη–Οδυσσέα Ελύτη</p>
      <p>«Το Άξιον εστί»</p>
      <p>Λαϊκό ορατόριο για βαρύτονο, λαϊκό τραγουδιστή, αφηγητή, λαϊκή ορχήστρα, συμφωνική ορχήστρα και χορωδία</p>
      <p>Ψάλτης | Tάσης Χριστογιαννόπουλος</p>
      <p>Τραγουδιστής | Αλκίνοος Ιωαννίδης</p>
      <p>Αφηγητής | Δημήτρης Λιγνάδης</p>
      <p>Χορωδία του ΕΜΠ</p>
      <p>Διεύθυνση | Μιχάλης Οικονόμου, Αθανασία Κυριακίδου</p>
      <p>Χορωδία «Μελωδοί»</p>
      <p>Διεύθυνση | Γιώργος Ζιάκας</p>
      <p>Οι Μουσικοί της Καμεράτας–Ορχήστρας των Φίλων της Μουσικής</p>
      <p>Μουσική διεύθυνση | Γιώργος Πέτρου</p>
      <p>Λαϊκή ορχήστρα της μουσικής σχολής «Εν χορδαίς και οργάνοις»</p>
      <p>(Η Μεγάλη του Μάρκου Σχολή) της Σύρου</p>
      <p>Διεύθυνση | Αρίστος Βαμβακούσης</p>
      <p><b>Τιμές εισιτηρίων: </b>9€ (φοιτητές, νέοι έως 25 ετών, άνεργοι, πολύτεκνοι, ΑμεΑ, 65+), 12€, 18€, 25€, 28€, 30€, 35€</p>
      <p>
        <b>Μέγαρο Μουσικής Αθηνών</b>
      </p>
      <p>Λεωφ. Βασιλίσσης Σοφίας, Αθήνα</p>
      <p>Τηλ: 210 7282333</p>
      <p>
        <a href="http://megaron.gr/">megaron.gr</a>
      </p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/radiotileorasi/politismos-radiotileorasi/technes-radiotileorasi/o-giorgos-petroy-kai-i-kamerata-orchistra-ton-filon-tis-moysikis-sto-kpisn/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/borderline-festival-2019-sti-stegi/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/dyo-kinimatografikes-soyites-toy-manoy-chatzidaki-stin-elliniki-lyriki-skini/"/>
        <a href="https://www.ert.gr/xorigies/tria-spoydaia-erga-toy-manoy-chatzidaki-stin-enallaktiki-skini-els-kpisn/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/i-opereta-o-vaftistikos-sto-megaro-moysikis/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/eortastiko-gkala-me-tin-kratiki-orchistra-athinon/"/>
      </related>
    </article>
  </body>
</html>