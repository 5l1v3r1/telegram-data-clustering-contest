<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-novoyavorivsku-ofitsijno-startuvav-opalyuvalnyj-sezon/"/>
    <meta property="og:site_name" content="VARTA1"/>
    <meta property="article:published_time" content="2019-11-21T08:54:54+00:00"/>
    <meta property="og:title" content="У Новояворівську офіційно стартував опалювальний сезон"/>
    <meta property="og:description" content="У Новояворівську офіційно стартував опалювальний сезон"/>
  </head>
  <body>
    <article>
      <h1>У Новояворівську офіційно стартував опалювальний сезон</h1>
      <address>
        <time datetime="2019-11-21T08:54:54+00:00">21 Nov 2019, 08:54</time>
      </address>
      <p>Post Views: 80</p>
      <p>
        <b>Сьогодні, 21 листопада, розпочали подачу тепла у оселі мешканців міста Новояворіськ. Упродовж доби, тепло надійде у домівки й до містян. Про це повідомили у пресслужбі львівської облдержадміністрації.</b>
      </p>
      <p>«Для нас дуже важливо, що у домівках населення багатотисячного міста Новояворівськ буде тепло. Над вирішенням цієї проблеми ми працювали безперервно і наполегливо, а відтак, сьогодні маємо результат. Львівська облдержадміністрація дякує усім, хто долучається до цього процесу. Сподіваємося, що невдовзі подамо тепло у Новий Розділ», — наголосив заступник голови Львівської обласної державної адміністрації Юрій Холод.</p>
      <p>Директор департаменту розвитку та експлуатації житлово-комунального господарства Назарій Романчук, повідомив, що у місті Новий Розділ триває ліквідація проривів.</p>
      <p>«Станом на сьогодні, нам вдалося ліквідувати два прориви теплотрас з трьох. Наразі у місті триває безперервна робота аварійної бригади. Ми плануємо завершити і ліквідувати останній прорив упродовж двогодинного терміну та отримати стабільний тиск у мережах», — додав Назарій Романчук.</p>
      <p>Нагадаємо, що Новояворівську та Новороздільську теплоелектростанції «Нафтогаз Тепло» обслуговуватиме впродовж 36 місяців.</p>
      <p>Окрім того, у межах стабілізації ситуації із теплопостачанням також триває забезпечення робітників матеріальними засобами та створення аварійного запасу на станціях, щоб вони після запуску могли безпосередньо виконувати свої функціональні обов’язки.</p>
      <figure>
        <a href="https://varta1.com.ua/u-novoyavorivsku-ofitsijno-startuvav-opalyuvalnyj-sezon/_1574332952_613x321-7556561086_3_0/">
          <img src="https://varta1.com.ua/wp-content/uploads/2019/11/1574332952_613x321.7556561086_3_0.jpeg"/>
        </a>
      </figure>
      <figure>
        <a href="https://varta1.com.ua/u-novoyavorivsku-ofitsijno-startuvav-opalyuvalnyj-sezon/77085848_572913666794034_1557366669221822464_n/">
          <img src="https://varta1.com.ua/wp-content/uploads/2019/11/77085848_572913666794034_1557366669221822464_n.jpg"/>
        </a>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>