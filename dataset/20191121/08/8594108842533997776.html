<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/vymena-obrazovky-na-smartfone-huawei-mate-x-vyjde-na-takmer-tisic-eur/264751"/>
    <meta property="og:site_name" content="touchIT"/>
    <meta property="article:published_time" content="2019-11-21T08:51:47+00:00"/>
    <meta property="og:title" content="Výmena obrazovky na smartfóne Huawei Mate X vyjde na takmer tisíc eur"/>
    <meta property="og:description" content="Spoločnosť Huawei odhalila cenník náhradných dielov pre skladací smartfón Huawei Mate X. Skladací smartfón Huawei Mate X vychádza v prepočte na približne 2 200 eur. Teraz už vieme aj ceny niektorých"/>
  </head>
  <body>
    <article>
      <h1>Výmena obrazovky na smartfóne Huawei Mate X vyjde na takmer tisíc eur</h1>
      <address><time datetime="2019-11-21T08:51:47+00:00">21 Nov 2019, 08:51</time> by <a rel="author">Martin Štěpánek</a></address>
      <p>
        <b>Spoločnosť Huawei odhalila cenník náhradných dielov pre skladací smartfón Huawei Mate X. </b>
      </p>
      <p>Skladací smartfón <b>Huawei Mate X vychádza v prepočte na približne 2 200 eur</b>. Teraz už vieme aj ceny niektorých náhradných komponentov, ktoré vôbec nie sú lacné. Ceny dielov pre Mate X zverejnil <a href="https://www.gsmarena.com/huawei_will_charge_you_1000_to_replace_the_mate_x_screen-news-40175.php">portál GSMArena</a>.</p>
      <p>Samotný panel, respektíve displej, je najnákladnejšou časťou Mate X. Jeho cena je <b>v prepočte z čínskej ceny približne 910 eur</b>. Na druhom mieste je čipová sada, ktorá v prepočte vychádza na rovnako neuveriteľných 460 eur. </p>
      <p>Nová batéria predstavuje sumu 35 eur, kostra smartfónu 45 eur a fotoaparát 90 eur. Treba brať do úvahy, že zverejnené cifry sú prepočty z čínskych katalógových cien. Dá sa teda predpokladať, že <b>Huawei ceny navýši po globálnom spustení predaja</b> svojho skladacieho smartfónu Mate X.</p>
      <p>
        <i>Zdroj náhľadovej fotografie: <a href="https://consumer.huawei.com/sk/phones/mate-x/">Huawei</a></i>
      </p>
      <p>
        <i>Zdroj: <a href="https://www.gsmarena.com/huawei_will_charge_you_1000_to_replace_the_mate_x_screen-news-40175.php">GSMArena</a></i>
      </p>
      <related>
        <h4>Súvisiace články</h4>
        <a href="https://touchit.sk/huawei-dostal-od-vlady-usa-novu-trojmesacnu-docasnu-licenciu/264387"/>
        <a href="https://touchit.sk/filmove-a-serialove-trhaky-kdekolvek-orange-teraz-dava-k-hbo-aj-pristup-do-hbo-go-ako-darcek/264795"/>
        <a href="https://touchit.sk/reuters-niektore-americke-firmy-dostali-povolenie-opat-obchodovat-s-huawei/264854"/>
        <a href="https://touchit.sk/stiahnite-si-nove-pozadia-pre-windows-10-v-4k-rozliseni/264744"/>
      </related>
    </article>
  </body>
</html>