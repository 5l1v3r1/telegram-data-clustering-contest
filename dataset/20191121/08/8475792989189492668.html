<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/stampade-pa-kvinnas-huvud-atalad-for-grov-misshandel"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T08:51:26+00:00"/>
    <meta property="og:title" content="Stampade på kvinnas huvud – åtalad för grov misshandel"/>
    <meta property="og:description" content="En man i 60-årsåldern från Sundsvallsområdet åtalas för grov misshandel mot en kvinna – med ett 11-årig barn som vittne."/>
  </head>
  <body>
    <article>
      <h1>Stampade på kvinnas huvud – åtalad för grov misshandel</h1>
      <address><time datetime="2019-11-21T08:51:26+00:00">21 Nov 2019, 08:51</time> by <a rel="author">Patric Sellén</a></address>
      <p>
        <b>En man i 60-årsåldern från Sundsvallsområdet åtalas för grov misshandel mot en kvinna – med ett 11-årig barn som vittne.</b>
      </p>
      <p>Det hela ska ha inträffat för en månad sedan i kvinnans bostad i Njurundatrakten.</p>
      <p>Enligt assistentåklagare Karolina Fredrikssons stämningsansökan mot mannen har han misshandlat kvinnan brutalt genom att ”upprepade gånger sparka, stampa och slå henne i ansiktet, sparka henne över magen, knuffa henne i väggen samt dra henne i håret”. Under större delen av misshandeln låg kvinnan försvarslös på golvet.</p>
      <p>Av den våldsamma misshandeln ska kvinnan enligt läkarintyget bland annat ha fått hjärnskakning.</p>
      <h3>Nekar</h3>
      <p>Kvinnans 11-årige son ska ha varit närvarande när det hela inträffade. Enligt åklagaren har brottet ”varit ägnat att skada tilliten hos ett barn i dess förhållande till en närstående person eftersom angrepp skett med målsägandens 11-årige son som vittne”.</p>
      <p>Mannen nekar till brott. Åklagaren har kallat fem vittnen för att styrka gärningen.</p>
    </article>
  </body>
</html>