<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/tv3-es-mante-com-a-televisio-lider-a-internet-a-catalunya-i-catalunya-radio-creix-un-22-en-un-mes/nota-de-premsa/2964970/"/>
    <meta property="og:site_name" content="CCMA"/>
    <meta property="article:published_time" content="2019-11-21T08:42:00+00:00"/>
    <meta property="og:title" content="TV3 es manté com a televisió líder a internet a Catalunya i Catalunya Ràdio creix un 22% en un mes"/>
    <meta property="og:description" content="Segons les dades del mes d'octubre del 2019 de Comscore, TV3 es manté líder a internet a Catalunya, amb 2.301.000 milions d'usuaris únics, i Catalunya Ràdio obté 726.000 usuaris únics a Espanya, la millor dada del 2019, amb un increment del 22% respecte del mes anterior. D'altra banda, el conjunt de la CCMA aconsegueix 2.448.000 usuaris únics a Catalunya, amb un abast del 43,1% del conjunt dels internautes."/>
  </head>
  <body>
    <article>
      <h1>TV3 es manté com a televisió líder a internet a Catalunya i Catalunya Ràdio creix un 22% en un mes</h1>
      <address><time datetime="2019-11-21T08:42:00+00:00">21 Nov 2019, 08:42</time> by <a rel="author">CCMA</a></address>
      <figure>
        <img src="https://statics.ccma.cat/multimedia/jpg/7/6/1574328295267.jpg"/>
      </figure>
      <p>Segons les dades del mes d'octubre del 2019 de Comscore, TV3 es manté líder a internet a Catalunya, amb 2.301.000 milions d'usuaris únics, i Catalunya Ràdio obté 726.000 usuaris únics a Espanya, la millor dada del 2019, amb un increment del 22% respecte del mes anterior. D'altra banda, el conjunt de la CCMA aconsegueix 2.448.000 usuaris únics a Catalunya, amb un abast del 43,1% del conjunt dels internautes.</p>
      <p>Segons les dades de Comscore* corresponents a l'octubre del 2019, TV3 és la cadena de televisió líder a internet a Catalunya, amb 2.301.000 usuaris únics i un creixement del 14% respecte del setembre del 2019. A Espanya**, TV3 arriba als 2.792.000 usuaris únics amb un increment del 12% respecte del mes anterior, i és, també, la cadena de televisió més vista per internet a Catalunya***.</p>
      <p>Catalunya Ràdio obté 726.000 usuaris únics a Espanya**, la millor dada del 2019, amb un creixement d'un 22% respecte del mes anterior. A Catalunya* aconsegueix, amb un increment del 13% respecte del mes anterior, 620.000 usuaris únics.</p>
      <p>La Corporació Catalana de Mitjans Audiovisuals (CCMA) obté 2.448.000 usuaris únics  a Catalunya*, amb un abast del 43,1% del conjunt dels internautes. A Espanya**, obté 3.056.000 usuaris únics.</p>
      <p>Segons dades internes d'Adobe Analytics****, les emissions del programa "<a href="https://www.ccma.cat/tv3/polonia/">Polònia</a>" dels dies 10 i 24, i la notícia del canal 3/24 "Pep Guardiola demana suport a la comunitat internacional en nom de Tsunami Democràtic" són els continguts més vistos de TV3 per internet a l'octubre.</p>
      <p>A Catalunya Ràdio, els continguts més escoltats a la carta el mes d'octubre són el tall de l'"<a href="https://www.ccma.cat/catradio/apm/">APM?</a>" "Abraham Orriols, el jove reporter de TV3, revela per fi la seva edat", la col·laboració de Xavier Sala-i-Martín "Benvinguda a la gent de desordre" d'"<a href="https://www.ccma.cat/catradio/el-mati-de-catalunya-radio/">El matí de Catalunya Ràdio</a>", i el tall "La mestra del vídeo viral d'humor el retira després d'haver rebut amenaces", de l'"<a href="https://www.ccma.cat/catradio/estat-de-gracia/">Estat de Gràcia</a>".</p>
      <p> </p>
      <p>
        <i>*Comscore MMX Multiplataforma. Regió: Catalunya, octubre 2017-octubre 2019, Espanya.</i>
      </p>
      <p>
        <i>**Comscore MMX Multiplataforma. Audiència total, octubre 2017-octubre 2019, Espanya.</i>
      </p>
      <p>
        <i>***Comscore Video Metrix, només ordinador. Regió: Catalunya, octubre 2017-octubre 2019, Espanya. Llista personalitzada que inclou Televisió de Catalunya, ANTENA3.COM, Cuatro Sites, La Sexta, RTVE.ES, Telecinco.</i>
      </p>
      <p>
        <i>****</i>
        <i>Informació elaborada a partir de les dades internes </i>
        <i>d'Adobe Analytics, octubre 2019.</i>
      </p>
      <p> </p>
      <p>
        <a href="http://www.tv3.cat/">tv3.cat</a>
      </p>
      <p>
        <a href="http://www.catradio.cat/">catradio.cat</a>
      </p>
    </article>
  </body>
</html>