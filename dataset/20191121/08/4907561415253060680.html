<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yabanciya-konut-satisinda-rekor-artis-en-cok-bu-bolgeyi-tercih-ettiler-2220897"/>
    <meta property="og:site_name" content="Posta"/>
    <meta property="article:published_time" content="2019-11-21T08:41:04+00:00"/>
    <meta property="og:title" content="Yabancıya konut satışında rekor artış: En çok bu bölgeyi tercih ettiler"/>
    <meta property="og:description" content="Türkiye’de bu yılın 10 aylık döneminde yabancılara konut satışı yüzde 23,4 oranında artışla 36 bin 197’ye yükseldi. Yabancıya en çok satış yapılan illerden Antalya’da Almanların Alanya’yı, Rusların Kemer’i, İngilizlerin Kaş-Kalkan bölgesini tercih ettiği ortaya çıktı."/>
  </head>
  <body>
    <article>
      <h1>Yabancıya konut satışında rekor artış: En çok bu bölgeyi tercih ettiler</h1>
      <address>
        <time datetime="2019-11-21T08:41:04+00:00">21 Nov 2019, 08:41</time>
      </address>
      <h3>Türkiye’de bu yılın 10 aylık döneminde yabancılara konut satışı yüzde 23,4 oranında artışla 36 bin 197’ye yükseldi. Yabancıya en çok satış yapılan illerden Antalya’da Almanların Alanya’yı, Rusların Kemer’i, İngilizlerin Kaş-Kalkan bölgesini tercih ettiği ortaya çıktı.</h3>
      <p>Antalya’da yabancılara dönük <a href="https://www.posta.com.tr/haberler/konut">konut</a> projeleri üreten Gayrimenkul Yatırım Ortaklığı Derneği (GYODER) üyesi Helmann Consturaction firması Yönetim Kurulu Başkanı Dr. Selman Özgün, yabancılara konut satışında bu yıl İstanbul ve Antalya’da rekor rakamlara ulaşıldığını açıkladı. 10 aylık dönemde yabancılara 36 bin 197 konut satıldığını belirten Selman Özgün, "Geçen yıl aynı dönemde 30 bin 431 konut satılmıştı. Yüzde 23,4’lük artış gerçekleşti" dedi.</p>
      <h3>"Genel anlamda bir artış söz konusu"</h3>
      <p>Yabancıların tercih ettiği illerin ilk sırasında İstanbul’un geldiğini belirten Selman Özgün, "İstanbul’da 10 ayda yabancılara yüzde 62 artışla 16 bin 322 konut satıldı. İstanbul’u yüzde 12 artış ve 7 bin 169 konutla Antalya takip etti. En çok satış yapılan diğer iller Ankara, Bursa, Yalova olarak sıralandı" dedi. Ekim ayında ise Türkiye toplamında yabancılara konut satışında bir önceki yılın aynı ayına göre yüzde 32’ye yakın düşüş olduğunu aktaran Özgün, "Geçen yıl 250 bin dolarlık yatırım karşılığında vatandaşlık verilmesiyle ilgili yasa eylül ayı sonunda Meclis’ten geçmişti. O dönem satışlara ciddi etkisi görüldü. Ekim ayında düşüş olsa da genel anlamda bir artış söz konusu" diye konuştu.</p>
      <h3>Satışlar neden arttı?</h3>
      <p>Yabancıların Türkiye’deki konut satın alımındaki artışın nedenlerini de anlatan Özgün, 250 bin dolarlık yatırım karşılığında vatandaşlık hakkı tanınmasının ciddi etkisi olduğunu söyledi. Ayrıca döviz kurlarındaki değişimlerin yabancı yatırımcıların ilgisini çektiğini belirten Özgün, "Tabi en önemlisi ülkemizin, Antalya’mızın güzelliğini gören insanlar, tekrar gelmek ve burada yaşamak istiyor. Bu da yayılmaya başladı ve artık daha bilinçli yatırımcılar geliyor" dedi.</p>
      <h3>Kim, hangi bölgeyi seviyor?</h3>
      <p>Firma olarak özellikle yabancılara yönelik konut projeleri ürettiklerini belirten Selman Özgün, Antalya’da konut satın alan yabancıların bölgelere göre tercihlerini ise şöyle sıraladı:</p>
      <p>"Alanya bölgesini en çok Almanlar tercih ediyor. Side-Manavgat bölgesi ise Avrupa ülkeleri ve Ruslardan talep görüyor. Kaş-Kalkan bölgesi İngilizler, Kemer Ruslar, Antalya merkezde Lara ve Konyaaltı, özellikle Kepez, Döşemealtı ve Aksu bölgelerindeki lüks ve site şeklindeki yapılar Avrupa ülkeleri, Irak, İran, Orta Doğu ülkeleri ve Rusların ilgisini çekiyor. Ayrıca Antalya genelinde yurt dışında yaşayan Türkler de önemli ölçüde konut ediniyor."</p>
      <h3>Antalya 10 bini geçer</h3>
      <p>Bu yıl sonunda iki aylık dönemle beraber Antalya’da 10 bin <a href="https://www.posta.com.tr/haberler/konut-satisi">konut satışı</a> rakamına ulaşılmasını bekledikleri belirten Özgün, "Geçen aylardaki rakamlara baktığımızda ortalamalar bunu gösteriyor. Tabi bu bir rekor, giderek de artacaktır. Çünkü faiz oranlarının düşmesi ve iç piyasadaki canlılık ve olumlu görüntü, dış piyasayı da tetikliyor. Onlar da iç piyasadaki hareketliliği takip ediyor ve giderek daha güzel hale geleceğini umut ediyoruz" diye konuştu.</p>
      <h3>En çok ilgi gören iller</h3>
      <p>TÜİK verilerine göre, bu yıl 10 aylık dönemde yabancılara satışta ilk sırayı 16 bin 322 konutla İstanbul alırken, 7 bin 169 konutla Antalya ikinci sırada. Ankara 2 bin 4 konut, Bursa 1873, Yalova 1432, Sakarya 1027, Trabzon 791, Muğla 774, Mersin 698, Aydın 679, diğer iller 3 bin 428 konut olarak sıralanıyor.</p>
      <p>Ülkelere göre ilk sırada 6 bin 124 konutla Irak yer alıyor. En çok satış yapılan diğer ülkeler ve konut satışları şöyle: İran 4 bin 160, Rusya Federasyonu 2 bin 231, Suudi Arabistan 1840, Afganistan 1663, Kuveyt 1621, Almanya 1422, Ürdün 1284, Yemen 1214, İngiltere 1114.</p>
      <p>
        <b>DHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yeni-vergi-duzenlemesine-iliskin-teklif-tbmm-genel-kurulunda-kabul-edildi-2221035">
          <img src="https://i.pstimaj.com/img/100/180x95/5dd6f8ee66a97c3b0f36b773"/>
        </a>
      </figure>
      <p>
        <a href="https://www.posta.com.tr/yeni-vergi-duzenlemesine-iliskin-teklif-tbmm-genel-kurulunda-kabul-edildi-2221035">1 Yeni vergi düzenlemesine ilişkin teklif TBMM Genel Kur...</a>
      </p>
      <figure>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">
          <img src="https://i.pstimaj.com/img/100/180x95/5dd6f6d0ae298ba907abbf32"/>
        </a>
      </figure>
      <p>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">2 Binyamin Netanyahu'nun başı büyük dertte: Tarihe geçeb...</a>
      </p>
      <figure>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">
          <img src="https://i.pstimaj.com/img/100/180x95/5dd6d612ae298ba907abbf07"/>
        </a>
      </figure>
      <p>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">3 MasterChef Türkiye'de kim elendi? MasterChef kim elend...</a>
      </p>
      <figure>
        <a href="https://www.posta.com.tr/ebru-sahinden-olay-yaratan-fotograf-2221031">
          <img src="https://i.pstimaj.com/img/100/180x95/5dd6ed39ae298ba907abbf2a"/>
        </a>
      </figure>
      <p>
        <a href="https://www.posta.com.tr/ebru-sahinden-olay-yaratan-fotograf-2221031">4 Ebru Şahin'den olay yaratan fotoğraf</a>
      </p>
      <figure>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">
          <img src="https://i.pstimaj.com/img/100/180x95/5dd6ead5ae298ba907abbf28"/>
        </a>
      </figure>
      <p>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">5 Hande Erçel hamile olan ablası Gamze Erçel'le poz verd...</a>
      </p>
      <figure>
        <a href="https://www.posta.com.tr/karisini-oldurdukten-sonra-parcala-ayiran-kocadan-sok-savunma-2221029">
          <img src="https://i.pstimaj.com/img/100/180x95/5dd6e70166a97c3a1b9aad05"/>
        </a>
      </figure>
      <p>
        <a href="https://www.posta.com.tr/karisini-oldurdukten-sonra-parcala-ayiran-kocadan-sok-savunma-2221029">6 Karısını öldürdükten sonra parçala ayıran kocadan kan ...</a>
      </p>
      <figure>
        <a href="https://www.posta.com.tr/seyh-edebali-kimdir-seyh-edebali-turbesi-nerede-2221028">
          <img src="https://i.pstimaj.com/img/100/180x95/5dd6de84ae298ba907abbf0b"/>
        </a>
      </figure>
      <p>
        <a href="https://www.posta.com.tr/seyh-edebali-kimdir-seyh-edebali-turbesi-nerede-2221028">7 Şeyh Edebali kimdir? Şeyh Edebali Türbesi nerede?</a>
      </p>
      <figure>
        <a href="https://www.posta.com.tr/mucize-doktor-11-bolum-fragmani-yayinlandi-2221027">
          <img src="https://i.pstimaj.com/img/100/180x95/5dd6dce8ae298ba99804cc06"/>
        </a>
      </figure>
      <p>
        <a href="https://www.posta.com.tr/mucize-doktor-11-bolum-fragmani-yayinlandi-2221027">8 Mucize Doktor 11. Bölüm fragmanı yayınlandı</a>
      </p>
      <figure>
        <a href="https://www.posta.com.tr/kadir-dogulu-18-yasindaki-halini-paylasti-2221025">
          <img src="https://i.pstimaj.com/img/100/180x95/5dd6d358ae298ba99804cc04"/>
        </a>
      </figure>
      <p>
        <a href="https://www.posta.com.tr/kadir-dogulu-18-yasindaki-halini-paylasti-2221025">9 Kadir Doğulu 18 yaşındaki halini paylaştı, takipçileri...</a>
      </p>
      <figure>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">
          <img src="https://i.pstimaj.com/img/100/180x95/5dd6cccf66a97c3a1a8e24ee"/>
        </a>
      </figure>
      <p>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">10 Selin Ciğerci annesiyle babasının düğün fotoğrafını pa...</a>
      </p>
      <figure>
        <img src="https://i.pstimaj.com/img/78/90x50/5dcc5fda66a97c7e45091a21"/>
      </figure>
      <p>SIRADAKİ HABER Ejder meyvesine yoğun ilgi! Üreticinin yüzünü güldürdü</p>
    </article>
  </body>
</html>