<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152669-u-lucku-na-sviatkuvannia-u-2020-mu-vytratiat-15-miljona-scho-i-za-skilky-vidznachatymut"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T08:30:00+00:00"/>
    <meta property="og:title" content="У Луцьку на святкування у 2020-му витратять 1,5 мільйона: що і за скільки відзначатимуть"/>
    <meta property="og:description" content="На святкові заходи у 2020 році у Луцьку з міського бюджету мають намір витратити півтора мільйона гривень"/>
  </head>
  <body>
    <article>
      <h1>У Луцьку на святкування у 2020-му витратять 1,5 мільйона: що і за скільки відзначатимуть</h1>
      <address>
        <time datetime="2019-11-21T08:30:00+00:00">21 Nov 2019, 08:30</time>
      </address>
      <p>На святкові заходи у 2020 році у Луцьку з міського бюджету мають намір витратити півтора мільйона гривень. <br/><br/>Про програму фінансування заходів державного, обласного та місцевого значення на 2020 рік розповідала начальниця відділу зв’язків з громадськістю <b>Олена Макарова </b>21 листопада під час засідання постійної комісії міської ради з питань планування соціально-економічного розвитку, бюджету та фінансів.<br/><br/>Найбільша сума «піде» на відзначення дня міста, це – 648 тисяч.<br/><br/>«Така велика сума пов’язана з тим, що приїдуть делегації з інших міст і великі витрати підуть на проживання, друк листівок, проведення заходів та інше», – каже Олена Макарова. <br/><br/>408 тисяч передбачили на відзначення професійних свят, ювілейних дат, 70 тисяч гривень на вшанування пам’яті загиблих в АТО лучан. <br/><br/>«Ці цифри – орієнтовні. Ми закладаємо гроші, але не можемо передбачити витрати точно. Однак, суму перевищити не можемо, але витрати можуть бути й меншими», – зазначає Олена Макарова.<br/><br/>До слова, повідомили, що минулоріч сума на фінансування заходів у Луцьку складала 1 мільйон 480 тисяч.<br/><br/>По тисячі гривень витратять, наприклад, на відзначення річниці від дня народження Степана Бандери, Дня соборності України, Дня Конституції України, Дня пам'яті Лесі Українки тощо.</p>
      <figure>
        <img src="http://www.volynpost.com/img/modules/news/b/b0/beaa5df1226de15be53625afbeaf4b0b/cb-original_5b0a9b632a2f37a5e785d28cb9bcc9694.jpg"/>
      </figure>
      <figure>
        <img src="http://www.volynpost.com/img/modules/news/7/07/76562946d47878f286ee9771060e7077/cb-original_5b0a9b632a2f37a5e785d28cb9bcc9695.jpg"/>
      </figure>
    </article>
  </body>
</html>