<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/ekopse-to-dachtilo-tou-7chronos-pou-mimithike-ton-mpomp-ton-mastora/"/>
    <meta property="og:site_name" content="irafina"/>
    <meta property="article:published_time" content="2019-11-21T08:10:39+00:00"/>
    <meta property="og:title" content="Έκοψε το δάχτυλό του 7χρονος που μιμήθηκε τον «Μπομπ τον μάστορα»!"/>
    <meta property="og:description" content="Tην κινητοποίηση των γιατρών του Κέντρου Υγείας Σκοπέλου προκάλεσε χθες το βράδυ η διακομιδή ενός 7χρονου παιδιού που είχε κόψει τον δείκτη του αριστερού του χεριού… Το αγόρι, σύμφωνα με το «e-thessalia.gr», θέλησε να μιμηθεί τον «Μπομπ τον μάστορα» από το ομώνυμο παιδικό παιχνίδι και πήρε ένα αληθινό πριόνι που βρήκε στο σπίτι, με το […]"/>
  </head>
  <body>
    <article>
      <h1>Έκοψε το δάχτυλό του 7χρονος που μιμήθηκε τον «Μπομπ τον μάστορα»!</h1>
      <address>
        <time datetime="2019-11-21T08:10:39+00:00">21 Nov 2019, 08:10</time>
      </address>
      <p>Tην κινητοποίηση των γιατρών του Κέντρου Υγείας Σκοπέλου προκάλεσε χθες το βράδυ η διακομιδή ενός 7χρονου παιδιού που είχε κόψει τον δείκτη του αριστερού του χεριού…</p>
      <p>Το αγόρι, σύμφωνα με το «e-thessalia.gr», θέλησε να μιμηθεί τον «Μπομπ τον μάστορα» από το ομώνυμο παιδικό παιχνίδι και πήρε ένα αληθινό πριόνι που βρήκε στο σπίτι, με το οποίο και προσπάθησε να κόψει ένα ξύλο…</p>
      <p>Προφανώς από απροσεξία το πριόνι του ξέφυγε και έκοψε το δάχτυλο-δείκτη του αριστερού του χεριού, με αποτέλεσμα να πλημμυρίσει στο αίμα.</p>
      <p>Μεταφέρθηκε στο Κέντρο Υγείας του νησιού και κατόπιν με το ταχύπλοο «Μαριάννη» στο λιμάνι του Βόλου και στο Νοσοκομείο, όπου έφθανε γύρω στις 9 το βράδυ. Ανέλαβαν οι χειρουργοί του ΤΕΠ και υποβλήθηκε σε χειρουργική επέμβαση, με την κατάσταση της υγείας του να είναι καλή.</p>
      <p>Πηγή: «e-thessalia.gr»</p>
    </article>
  </body>
</html>