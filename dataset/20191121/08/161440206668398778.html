<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/21/ammazza-la-nonna-a-pugni-fermato-per-omicidio-volontario-137-955235.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T08:42:59+00:00"/>
    <meta property="og:title" content="Ammazza la nonna a pugni: fermato per omicidio volontario"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">ferrara</h6>
      <h1>Ammazza la nonna a pugni: fermato per omicidio volontario</h1>
      <h2>L'aggressione fatale è avvenuta in auto, al culmine di una lite per soldi. L'arrestato ha 22 anni, la vittima 71</h2>
      <address>
        <time datetime="2019-11-21T08:42:59+00:00">21 Nov 2019, 08:42</time>
      </address>
      <p>Un lite in auto sfocia in efferato omicidio.</p>
      <p>È accaduto a Ferrara, dove un ragazzo di 22 anni ha ucciso la nonna 71enne, massacrandola di pugni, al culmine di una lite.</p>
      <p>Il drammatico alterco, sembra innescato per questioni di soldi, si è svolto nell'abitacolo di un'auto.</p>
      <p>Al volante, proprio la donna, colpita più volte dal nipote, che era seduto sul sedile del passeggero, fino all'intervento di altri automobilisti e di un carabiniere fuori servizio, che hanno fermato il giovane, poi consegnato alle forze dell'ordine.</p>
      <p>Per l'anziana non c'è stato purtroppo nulla da fare.</p>
      <p>Nel corso degli interrogatori, il 22enne si è avvalso della facoltà di non rispondere.</p>
      <p>L'accusa nei suoi confronti è al momento quella di omicidio volontario.</p>
      <p>(Unioneonline/l.f.)</p>
    </article>
  </body>
</html>