<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/podvodnici-na-whatsapp-nabizeji-kupony-do-penny-a-tesca"/>
    <meta property="og:site_name" content="Mobilizujeme"/>
    <meta property="article:published_time" content="2019-11-21T08:45:04+00:00"/>
    <meta property="og:title" content="Podvodníci na WhatsApp nabízejí kupóny do Penny a Tesca"/>
    <meta property="og:description" content="Podvodné zprávy a nabídky jsou bohužel doménou internetu a tedy i každé sociální sítě. Tento nešvar se nevyhnul ani WhatsAppu, kde se nyní rozšiřují podvodné nabídky dárkových poukázek do supermarketů"/>
  </head>
  <body>
    <article>
      <h1>Podvodníci na WhatsApp nabízejí kupóny do Penny a Tesca</h1>
      <address><time datetime="2019-11-21T08:45:04+00:00">21 Nov 2019, 08:45</time> by <a rel="author">Jakub Fišer</a></address>
      <p>Podvodné zprávy a nabídky jsou bohužel doménou internetu a tedy i každé sociální sítě. Tento nešvar se nevyhnul ani WhatsAppu, kde se nyní rozšiřují podvodné nabídky dárkových poukázek do supermarketů Penny, Tesco nebo Lidl. O problému informovala na svém blogu společnost Avast.</p>
      <figure>
        <img src="https://mobilizujeme.cz/wp-content/uploads/2019/11/penny-podvod.png"/>
      </figure>
      <blockquote>Nepřehlédněte: <a href="https://mobilizujeme.cz/clanky/whatsapp-ma-dalsi-trhlinu-jedna-zprava-muze-ukrast-vase-osobni-data">WhatsApp má další trhlinu, jedna zpráva může ukrást vaše osobní data</a></blockquote>
      <p>Do vašeho chatu na sociální síti WhatsApp přijde zcela nevinná zpráva s hlavičkou jednoho ze zmíněných řetězců supermarketů. Firma vás osloví s tím, že právě vy jste ten vyvolený, kdo vyhrál poukázku na 2 tisíce korun, nebo klidně i na 20 tisíc korun. Jedinou podmínkou je, že musíte zprávu poslat dvaceti dalším lidem.</p>
      <p>Bohužel, i když tento absurdní úkol splníte, výhra vás nečeká. Ze zprávy vás firma přesune k vykonstruované hře o iPhone, kde po vás požaduje odeslat speciální SMS zprávu. Díky tomu získají útočníci vaše telefonní číslo a také celkem slušnou sumu, neboť taková SMS může stát klidně i víc jak 100 korun. Ale hlavně – žádnou poukázku ani iPhone nevyhrajete!</p>
      <figure>
        <img src="https://mobilizujeme.cz/wp-content/uploads/2019/11/tesco-podvod.jpg"/>
      </figure>
      <p>Na podobné podvodné zprávy si dejte dobrý pozor. Výstražným znaménkem by vám mělo být už jenom to, že odkaz na oficiální web u podvodu s Tescem nezní “tesco.com” nebo česká varianta “itesco.cz”, nýbrž “tesco.com-entradas.com”. A to je samo o sobě podezřelé. Nehledě na to, že vám někdo něco nabízí zdarma. Tyto podvodné zprávy se ale bohužel nešíří jen na WhatsAppu, ale také na Facebooku nebo Messengeru. Dbejte tak zvýšené opatrnosti.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/instagram-i-whatsapp-meni-nazev-ve-jmenu-musi-byt-facebook">Instagram i WhatsApp mění název, ve jménu musí být “Facebook”</a>
        </li>
        <li>
          <a href="https://mobilizujeme.cz/clanky/whatsapp-pro-ios-si-nove-muzete-biometricky-zabezpecit">WhatsApp pro iOS si nově můžete biometricky zabezpečit</a>
        </li>
        <li>
          <a href="https://mobilizujeme.cz/clanky/whatsapp-testuje-vlastni-prohlizec-a-funkci-vyhledavani-obrazku">WhatsApp testuje vlastní prohlížeč a funkci vyhledávání obrázků</a>
        </li>
      </ol>
    </article>
  </body>
</html>