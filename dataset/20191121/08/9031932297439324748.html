<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/zlikwidowali-nielegalna-fabryke-tytoniu-sluzby-zajely-towar-o-wartosci-23-mln-zl/"/>
    <meta property="og:site_name" content="Polsat News"/>
    <meta property="article:published_time" content="2019-11-21T08:16:00+00:00"/>
    <meta property="og:title" content="Zlikwidowano nielegalną fabrykę tytoniu. Służby zajęły towar o wartości 2,3 mln zł"/>
    <meta property="og:description" content="Funkcjonariusze KAS i CBŚP zlikwidowali nielegalną fabrykę tytoniu w Sierpcu - poinformowała w czwartek Krajowa Administracja Skarbowa. Dodano, że funkcjonariusze zarekwirowali ponad 3 tony tytoniu, o wartości 2,3 mln zł."/>
  </head>
  <body>
    <article>
      <h1>Zlikwidowano nielegalną fabrykę tytoniu. Służby zajęły towar o wartości 2,3 mln zł</h1>
      <address>
        <time datetime="2019-11-21T08:16:00+00:00">21 Nov 2019, 08:16</time>
      </address>
      <p>
        <b>Funkcjonariusze KAS i CBŚP zlikwidowali nielegalną fabrykę tytoniu w Sierpcu - poinformowała w czwartek Krajowa Administracja Skarbowa. Dodano, że funkcjonariusze zarekwirowali ponad 3 tony tytoniu, o wartości 2,3 mln zł.</b>
      </p>
      <related>
        <a href="https://www.polsatnews.pl/wiadomosc/2019-09-09/10-mln-sztuk-papierosow-7-ton-krajanki-zlikwidowano-trzy-fabryki-nielegalnych-papierosow/"/>
      </related>
      <p>Funkcjonariusze łódzkiego Urzędu Celno-Skarbowego wraz z policjantami z Centralnego Biura Śledczego Policji Zarządu w Łodzi i Bielsku Białej skontrolowali prywatną posesję w gminie Sierpc na terenie województwa mazowieckiego.</p>
      <p>
        <a href="https://www.polsatnews.pl/wiadomosc/2019-10-08/ponad-40-osob-na-lawie-oskarzonych-takiej-sprawy-lomza-jeszcze-nie-miala/?ref=wyszukiwarka">PRZECZYTAJ: Ponad 40 osób na ławie oskarżonych. "Takiej sprawy Łomża jeszcze nie miała"</a>
      </p>
      <p>
        <b>Kartony wypełnione suszem i maszyna do cięcia liści tytoniu</b>
      </p>
      <p>- Informacje zgromadzone przez służby wskazywały, że może się tam znajdować nielegalna fabryka tytoniu do palenia. Po przeszukaniu budynków gospodarczych na terenie posesji okazało się, że były one specjalnie przygotowane i wygłuszone. Wewnątrz znajdowały się kartony wypełnione suszem tytoniowym i maszyna służąca do cięcia liści tytoniu. Na miejscu zabezpieczono m.in. elementy linii technologicznej do produkcji tytoniu: noże do maszyny, agregat prądotwórczy i kompresor - podała KAS.</p>
      <p>Funkcjonariusze KAS i CBŚP zajęli łącznie 3372 kg tytoniu o wartości 2,3 mln zł. KAS szacuję, że gdyby nielegalny tytoń trafił na rynek, straty Skarbu Państwa z tytułu należności podatkowych wyniosłyby blisko 3,5 mln zł.</p>
      <p>Funkcjonariusze zatrzymali w tej sprawie trzech obywateli Ukrainy w wieku od 35 do 45 lat.</p>
      <p>
        <a href="https://www.polsatnews.pl/wideo/97-poslow-slubowalo-bez-boga-zobacz-ktorzy_6759537/">WIDEO - 97 posłów ślubowało "bez Boga". Zobacz którzy</a>
      </p>
      <figure>
        <img src="https://r.dcs.redcdn.pl/http/o2/redefine/cp/jg/jg12ug3xa41fh749qpdrsrht26iqhbio.jpg"/>
      </figure>
    </article>
  </body>
</html>