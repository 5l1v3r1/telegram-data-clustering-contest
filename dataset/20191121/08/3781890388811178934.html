<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742840"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T08:12:00+00:00"/>
    <meta property="og:title" content="วีคหน้า'กกต.'รุกฆาต'ธนาธร' นัดถกฟ้องคดีอาญา ม.151"/>
    <meta property="og:description" content="'กกต.' รุกคืบ นัดถกขั้นตอน-วิธีการ-แจ้งข้อกล่าวหา “ธนาธร” ปมคดีอาญา ม.151 ในสัปดาห์หน้า"/>
  </head>
  <body>
    <article>
      <h1>วีคหน้า'กกต.'รุกฆาต'ธนาธร' นัดถกฟ้องคดีอาญา ม.151</h1>
      <address>
        <time datetime="2019-11-21T08:12:00+00:00">21 Nov 2019, 08:12</time>
      </address>
      <figure>
        <img src="https://www.dailynews.co.th/admin/upload/20191121/news_aTZslOxkCd152617_533.jpg?v=20191121178"/>
      </figure>
      <p>
        <b>"กกต." รุกคืบ นัดถกขั้นตอน-วิธีการ-แจ้งข้อกล่าวหา “ธนาธร” ปมคดีอาญา ม.151 ในสัปดาห์หน้า</b>
      </p>
      <p>เมื่อวันที่ 21 พ.ย. สำนักงานคณะกรรมการการเลือกตั้​ง(กกต.) เผยแพร่เอกสารข่าวเรื่อง <b>“การดำเนินการกรณีมีการกล่​าวหาว่ากระทำการฝ่าฝืนหรือไม่​ปฏิบัติตามกฎหมายเกี่ยวกั​บการเลือกตั้งและพรรคการเมือง” </b>โดยมีรายละเอียดว่าตามที่ศาลรั​ฐธรรมนูญได้มีคำวินิจฉัย เมื่อวันที่ 20 พ.ย.ให้สมาชิกภาพ ส.ส.ของนายธนาธร จึงรุ่งเรืองกิจ สิ้นสุดลงตามรัฐธรรมนูญ มาตรา101(6) ประกอบมาตรา 98(3) เพราะเหตุเป็นผู้ถือหุ้น บริษัท วี-ลัค มีเดีย จำกัด ซึ่งประกอบกิจการสื่อมวลชนอยู่​ในวันที่ 6 ก.พ.อันเป็นวันที่พรรคอนาคตใหม่​ยื่นบัญชีรายชื่อผู้สมัครรับเลื​อกตั้งเป็น ส.ส.แบบบัญชีรายชื่อต่อกกต.นั้น<br/><br/>สำนักงาน กกต.จะเสนอให้ คณะกรรมการกกต. พิ​จารณาขั้นตอนและวิธีการดำเนิ​นการตามหน้าที่และอำนาจเกี่ยวกั​บเรื่องดังกล่าว ซึ่งจะรวมถึง<b> การแจ้งข้อกล่​าวหาและการดำเนินการตามพระราชบั​ญญัติประกอบรัฐธรรมนูญ(พ.ร.ป.)​ว่าด้วยการเลือกตั้ง ส.ส.พ.ศ.2561 มาตรา 151 ประกอบรัฐธรรมนูญมาตรา 101(6) ประกอบมาตรา 98(3) กรณีผู้ใดรู้อยู่ว่าตนไม่มีสิทธิสมัครรับเลือกตั้งเนื่องจากขาดคุณสมบัติหรือมีลักษณะต้องห้ามมิให้ใช้สิทธิสมัครรับเลือกตั้งเป็น ส.ส. ได้สมัครรับเลือกตั้งหรือทำหนังสือยินยอมให้พรรคการเมืองเสนอรายชื่อเพื่อสมัครรับเลือกตั้งแบบบัญชีรายชื่อต่อไป</b> โดยตามหลักการทั่วไปแล้ว คณะกรรมการสืบสวนและไต่สวน คงจะต้องนำผลคำวินิจฉัยของศาลรัฐธรรมนูญในวันนี้ ไปพิจารณาประกอบในสำนวนด้วย เพราะมีการวินิจฉัยว่านายธนาธรขาดคุณสมบัติ  ในการประชุมคณะกรรมการกกต.ที่​จะมีขึ้นในสัปดาห์หน้าต่อไป.<br/> <br/> <br/> <br/> </p>
    </article>
  </body>
</html>