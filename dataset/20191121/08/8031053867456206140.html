<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/2-000-%cf%80%cf%81%ce%bf%cf%83%ce%bb%ce%ae%cf%88%ce%b5%ce%b9%cf%82-%ce%b5%cf%80%ce%b1%ce%b3%ce%b3%ce%b5%ce%bb%ce%bc%ce%b1%cf%84%ce%b9%cf%8e%ce%bd-%ce%bf%cf%80%ce%bb%ce%b9%cf%84%cf%8e%ce%bd-%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T08:08:18+00:00"/>
    <meta property="og:title" content="Σαρωτικές αλλαγές στις ΕΔ: Έρχονται 2.000 προσλήψεις επαγγελματιών οπλιτών – Το Πεντάγωνο έστειλε έγγραφο στο ΥΠΟΙΚ"/>
    <meta property="og:description" content="Προσλήψεις 2.000 Οπλιτών Βραχείας Ανακατάταξης (ΟΒΑ) δρομολογεί το υπουργείο Αμυνας προκειμένου να καλυφθούν οι τεράστιες ανάγκες των Ενόπλων Δυνάμεων σε έμψυχο δυναμικό και να ανακοπεί η γήρανση του Στρατού."/>
  </head>
  <body>
    <article>
      <h1>Σαρωτικές αλλαγές στις ΕΔ: Έρχονται 2.000 προσλήψεις επαγγελματιών οπλιτών – Το Πεντάγωνο έστειλε έγγραφο στο ΥΠΟΙΚ</h1>
      <address>
        <time datetime="2019-11-21T08:08:18+00:00">21 Nov 2019, 08:08</time>
      </address>
      <p>
        <b>Προσλήψεις 2.000 Οπλιτών Βραχείας Ανακατάταξης (ΟΒΑ) δρομολογεί το υπουργείο Αμυνας προκειμένου να καλυφθούν οι τεράστιες ανάγκες των Ενόπλων Δυνάμεων σε έμψυχο δυναμικό και να ανακοπεί η γήρανση του Στρατού.</b>
      </p>
      <p>Το «Πεντάγωνο» έχει ήδη στείλει στο υπουργείο Οικονομικών το σχετικό έγγραφο με τις αναλυτικές καταστάσεις για τα κενά που πρέπει να καλυφθούν στις Ενοπλες Δυνάμεις.</p>
      <p>
        <b>Σύμφωνα με τις πληροφορίες των «ΝΕΩΝ» με αυτό ζητείται να εξασφαλιστούν τα κονδύλια για προσλήψεις 2.000 ΟΒΑ το 2020 αλλά και για αριθμό προσλήψεων τα επόμενα δύο χρόνια, το 2021 και το 2022. </b>
      </p>
      <p>
        <b>AYΞΑΝΟΝΤΑΙ ΤΑ ΚΟΝΔΥΛΙΑ ΤΩΝ ΕΔ </b>
      </p>
      <p>
        <b>«Φουλάρουν» πλήρως οι μηχανές για την συντήρηση και αναβάθμιση των μέσων των ελληνικών Ενόπλων Δυνάμεων, καθώς τα Επιτελεία αναζητούν κονδύλια και βιάζονται να δρομολογηθούν τα εξοπλιστικά προγράμματα.</b>
      </p>
      <p>Σε πλήρη επεξεργασία είναι τα επερχόμενα οικονομικά σχέδια του υπουργείου Εθνικής Άμυνας, με τα Επιτελεία να πραγματοποιούν διαρκείς συσκέψεις όπου μέσα από αυτές θα τεθούν οι προτεραιότητες για τον Στρατό, την Αεροπορία και το Ναυτικό. Βέβαια το μεγάλο στοίχημα είναι το πώς τα 530.000.000 ευρώ – που ήταν ο μνημονιακός προϋπολογισμός- θα γίνουν το λιγότερο 900.000.000 ευρώ, ώστε αν μη τι άλλο να υπάρξει η συντήρηση ουσίας στα μέσα των Ενόπλων Δυνάμεων, <a href="https://www.pentapostagma.gr/2019/11/%cf%83%ce%b5-%cf%80%ce%bf%cf%81%ce%b5%ce%af%ce%b1-%ce%b1%ce%bd%ce%b1%ce%b2%ce%ac%ce%b8%ce%bc%ce%b9%cf%83%ce%b7%cf%82-%ce%bf%ce%b9-%ce%ad%ce%bd%ce%bf%cf%80%ce%bb%ce%b5%cf%82-%ce%b4%cf%85%ce%bd%ce%ac.html">όπως ανέφερε χθες το Πενταπόσταγμα.</a></p>
      <p>
        <b>Μπορεί τα επιτελεία να πολεμούν με ότι τους δίνει η πολιτεία, όμως οι πάντες γνωρίζουν πως με αυτό τον προϋπολογισμό και με την αυξανόμενη προκλητική στάση της Άγκυρας, συν τον ρόλο που έχει αναλάβει η Ελλάδα, τα δεδομένα αλλάζουν ραγδαία και οι αποφάσεις των τσάρων της οικονομίας ίσως είναι η ώρα να σταθμιστούν με ρεαλισμό στο σύγχρονο γεωστρατηγικό πεδίο που διαμορφώνεται. </b>
      </p>
      <h3>Το λιγότερο 900.000.000 εκατ. ευρώ</h3>
      <p>
        <b>Στόχος, όπως λένε οι πληροφορίες  μέχρι στιγμής, είναι αναλόγως των αναγκών σ’ όλο το εύρος του προϋπολογισμού, η αύξηση για την άμυνα να δείξει προς όλους (και να στείλει η κυβέρνηση και το μήνυμα προς πάσα κατεύθυνση) ότι η εποχή της ένδειας τελειώνει. 900.000.000 ευρώ – 1 δισ. – 1,5 δισ., είναι τα τρία σενάρια που εξετάζονται κι αυτό διότι όλα τα προηγούμενα χρόνια διατηρήθηκε το επίπεδο της εκπαίδευσης και ετοιμότητας, με σχετικά λίγες περικοπές.</b>
      </p>
      <p>Οι συντηρήσεις και οι διαθεσιμότητες έχουν γίνει αποκλειστικά με τις προσπάθειες και την θέληση του προσωπικού και με πάρα πολύ κόπο. Τις επόμενες ημέρες θα πραγματοποιηθεί ΣΑΓΕ (Συμβούλιο Αρχηγών Γενικών Επιτελείων), ώστε να καταγραφούν κατά προτεραιότητα οι ανάγκες του κάθε επιτελείου ξεχωριστ</p>
    </article>
  </body>
</html>