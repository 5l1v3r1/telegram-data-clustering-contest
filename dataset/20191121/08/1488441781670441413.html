<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/samsung-galaxy-s10-lite-fcc-683791/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T08:53:19+00:00"/>
    <meta property="og:title" content="FCC conferma l’esistenza di Samsung Galaxy S10 Lite, ma non scioglie il nodo più importante"/>
    <meta property="og:description" content="Prende sempre più forma Galaxy S10 Lite, nuovo smartphone che Samsung sta progettando di lanciare nei prossimi mesi. Dopo le..."/>
  </head>
  <body>
    <article>
      <h1>FCC conferma l’esistenza di Samsung Galaxy S10 Lite, ma non scioglie il nodo più importante</h1>
      <h2>Ovvero, perché mai dovrebbe chiamarsi 'Lite' uno smartphone con display da quasi 7 pollici e con un hardware da top di gamma?</h2>
      <address><time datetime="2019-11-21T08:53:19+00:00">21 Nov 2019, 08:53</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Prende sempre più forma <b>Galaxy S10 Lite</b>, nuovo smartphone che <a href="https://www.androidworld.it/tag/samsung/">Samsung</a> sta progettando di lanciare nei prossimi mesi. Dopo le <a href="https://www.androidworld.it/2019/11/19/sara-un-samsung-galaxy-s10-lite-solo-sulla-carta-snapdragon-855-tripla-fotocamera-posteriore-683077/">indiscrezioni</a> delle scorse settimane, giunge ora una traccia <b>più tangibile</b> della sua esistenza: il transito presso l’<b>FCC</b> (<i>Federal Communications Commission</i>).</p>
      <p>Il nome Galaxy S10 Lite campeggia nella documentazione del dispositivo, insieme al numero di modello <b>SM-G770F</b>, accostato in passato a Galaxy A91. Fra i dettagli interessanti annoveriamo il supporto all’<b>LTE Cat. 14</b>, la diagonale del display di 170 mm (che equivalgono a<b> circa 6,7″</b>, come anticipato dai <i>rumor</i>) e la presenza di slot <b>microSD</b> e supporto al <b>caricabatterie Samsung da 45 W</b>, come Galaxy Note 10+.</p>
      <p>Vi ricordiamo inoltre che, secondo tutte le voci di corridoio passate, Galaxy S10 Lite sarà animato dallo<b> Snapdragon 855</b>, coadiuvato da<b> 8 GB di RAM</b> e <b>128 GB di memoria interna</b>, mentre al posteriore ci dovrebbero essere <b>3 fotocamere</b>. Insomma, specifiche e dimensioni del dispositivo non spiegano di certo il nome <i>Lite</i> affibbiatogli da Samsung, ma le logiche del marketing spesso sono inintellegibili ai comuni mortali.</p>
      <p>Via: <a href="https://www.xda-developers.com/galaxy-s10-lite-confirmed-fcc-filing/">XDA Developers</a></p>
    </article>
  </body>
</html>