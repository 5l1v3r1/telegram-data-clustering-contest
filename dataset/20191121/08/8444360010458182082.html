<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/almpa-verolinou-olympiakos-psaxnei-antidrasi-me-neo-germaniko-noumero/2920318/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T08:52:19+00:00"/>
    <meta property="og:title" content="Άλμπα Βερολίνου – Ολυμπιακός: Ψάχνει… αντίδραση με νέο “γερμανικό νούμερο”!"/>
    <meta property="og:description" content="Το “διπλό” στο Μόναχο του… γλίστρησε μέσα από τα χέρια, αλλά ο Ολυμπιακός καλείται να επιστρέψει στις νίκες, αντιμετωπίζοντας την Άλμπα στο Βερολίνο."/>
  </head>
  <body>
    <article>
      <h1>Άλμπα Βερολίνου – Ολυμπιακός: Ψάχνει… αντίδραση με νέο “γερμανικό νούμερο”!</h1>
      <h2>Το “διπλό” στο Μόναχο του… γλίστρησε μέσα από τα χέρια, αλλά ο Ολυμπιακός καλείται να “συνέλθει” και να επιστρέψει στις νίκες, αντιμετωπίζοντας την Άλμπα στο Βερολίνο (21:00, Newsit.gr, Novasports2), σε ματς για τη 10η αγωνιστική της Euroleague.</h2>
      <address><time datetime="2019-11-21T08:52:19+00:00">21 Nov 2019, 08:52</time> by <a rel="author">Newsit Newsroom</a></address>
      <p>Ο <a href="https://www.newsit.gr/tags/olympiakos/">Ολυμπιακός</a> ολοκληρώνει σήμερα (21.11.2019) τη “διαβολοβδομάδα” και θα προσπαθήσει να πάρει το “ροζ φύλλο” αγώνα κόντρα στην Άλμπα Βερολίνου, ρεφάροντας έτσι την απρόσμενη -όπως εξελίχθηκε το ματς- ήττα στο Μόναχο.</p>
      <p>Οι “ερυθρόλευκοι”… κλότσησαν μεγάλη ευκαιρία πριν από δυο 24ωρα να φύγουν με τη νίκη από την έδρα της Μπάγερν και να πετύχουν για πρώτη φορά στη φετινή Euroleague σερί θετικών αποτελεσμάτων. Για να ελπίζουν όμως σε είσοδο στην 8άδα, θα πρέπει να περάσουν από το Βερολίνο, πετυχαίνοντας έτσι το δεύτερο τους “διπλό” στη φετινή διοργάνωση.</p>
      <p>Ο Ολυμπιακός έχει μεγάλη ανάγκη τη νίκη και την καλή εμφάνιση κόντρα στην Άλμπα, αφού μετά από 9 αγωνιστικές μετράει μόλις τρεις νίκες (13ος στη βαθμολογία), την ώρα; που οι Γερμανοί έχουν το ίδιο ρεκόρ (3-6)</p>
      <p>Η Άλμπα Βερολίνου προέρχεται από δύο σερί νίκες (εκτός έδρας τον Παναθηναϊκό και εντός έδρας με Ερυθρό Αστέρα) και θα στερηθεί των υπηρεσιών των Τίμαν, Σίβα, Πένο και Κάβανο, Οι Πειραιώτες δεν έχουν κάποιο πρόβλημα τραυματισμού.</p>
      <p>Οι δύο ομάδες κοντράρονται για έβδομη φορά και πρώτη μετά την σεζόν 2003/4. Ο Ολυμπιακός μετρά πέντε νίκες και μία ήττα, έχοντας το απόλυτο νικών τις δύο φορές που αντιμετώπισαν την Αλμπα στην έδρα της.</p>
      <p>Διαιτητές του αγώνα, είναι οι Σρέτεν Ράντοβιτς (Κροατία), Μίλια Βοίνοβιτς (Σερβία) και Μικέλ Ρόσι (Ιταλία).</p>
      <h3>Το πρόγραμμα της ημέρας</h3>
      <p>Ζάλγκιρις – Ερυθρός Αστέρας 20:00</p>
      <p>Άλμπα Βερολίνου – Ολυμπιακός 21:00</p>
      <p>Αρμάνι Μιλάνο – Αναντολού Εφές 21:45</p>
      <p>Βαλένθια – Χίμκι 22:00</p>
    </article>
  </body>
</html>