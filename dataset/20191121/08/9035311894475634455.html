<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/pentagon-kore-yar-madas-ndan-asker-cekecegimiz-dogru-degil"/>
    <meta property="og:site_name" content="euronews"/>
    <meta property="article:published_time" content="2019-11-21T08:29:43+00:00"/>
    <meta property="og:title" content="Pentagon: Kore yarımadasından asker çekeceğimiz doğru değil"/>
    <meta property="og:description" content="Pentagon: Kore yarımadasından asker çekeceğimiz doğru değil"/>
  </head>
  <body>
    <article>
      <h1>Pentagon: Kore yarımadasından asker çekeceğimiz doğru değil</h1>
      <address><time datetime="2019-11-21T08:29:43+00:00">21 Nov 2019, 08:29</time> by <a rel="author">Euronews </a></address>
      <p>Amerika Birleşik Devletleri Savunma Bakanlığı Pentagon, Washington'un Kore yarımadasından asker çekeceğine yönelik söylentilerin 'kesinlikle doğru olmadığını' açıkladı.</p>
      <p>Güney Kore'de yayınlanan bir gazete ABD'nin Seul yönetiminin masraflara daha fazla katkıda bulunmaması halinde yardımadadaki asker sayısını ciddi miktarda azaltmayı planladığını yazmıştı.</p>
      <p>Pentagon sözcüsü Jonathan Hoffman tarafından yapılan yazılı açıklamada "Bakan [Mark] Esper geçtiğimiz hafta Güney Kore'de idi ve defaatle Güney Kore devleti ve halkının sonuna kadar yanında olduğunu vurguladı. Bu tür haberler isimsiz tek kaynaklı haberlerin içerdiği sorumsuz ve tehlikeli hataları gözler önüne seriyor. Chosun Ilbo'dan bu haberi geri çekmelerini istiyoruz." ifadeleri kullanıldı.</p>
      <p>Öte yandan ABD Başkanı Donald Trump’ın Amerikan askerlerinin Japonya’da kalabilmesi için de Tokyo’dan 8 milyar dolar istediği ileri <a href="https://tr.euronews.com/2019/11/16/trump-amerikan-askerlerinin-japonya-da-kalabilmesi-icin-tokyo-dan-8-milyar-dolar-talep-ett">sürülmüştü</a>.</p>
      <p>Foreign Policy dergisi, Japonya’nın ülke topraklarında Amerikan askerlerinin kalması için yılda 2 milyar dolar ödediğini hatırlattı ve Trump’ın bu rakamın dört misli artırılarak 8 milyara çıkartılmasını istediğini <a href="https://tr.euronews.com/2019/11/16/trump-amerikan-askerlerinin-japonya-da-kalabilmesi-icin-tokyo-dan-8-milyar-dolar-talep-ett">yazdı</a>. ABD’nin Japon topraklarında 54 bin askeri bulunuyor. ABD ve Japonya arasında, Amerikan askerlerinin bu ülkede kalışıyla ilgili anlaşma 2021 yılında sona eriyor.</p>
    </article>
  </body>
</html>