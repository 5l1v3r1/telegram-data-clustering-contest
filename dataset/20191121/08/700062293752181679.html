<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/714542-agries-melisses-etsi-phre-h-amalia-kavalh-to-rolo-ths-oyranias.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T08:54:00+00:00"/>
    <meta property="og:title" content="Άγριες Μέλισσες: Έτσι πήρε η Αμαλία Καβάλη το ρόλο της &quot;Ουρανίας&quot;"/>
    <meta property="og:description" content=" Την Αμαλία Καβάλη, την “Ουρανία” από τις Άγριες Μέλισσες, είχε καλεσμένη ο Γρηγόρης Αρναούτογλου στο “The 2night Show” το βράδυ της Τετάρτης. Η ηθοποιός μίλησε"/>
  </head>
  <body>
    <article>
      <h1>Άγριες Μέλισσες: Έτσι πήρε η Αμαλία Καβάλη το ρόλο της "Ουρανίας"</h1>
      <address>
        <time datetime="2019-11-21T08:54:00+00:00">21 Nov 2019, 08:54</time>
      </address>
      <p> Την Αμαλία Καβάλη, την “Ουρανία” από τις Άγριες Μέλισσες, είχε καλεσμένη ο Γρηγόρης Αρναούτογλου στο “The 2night Show” το βράδυ της Τετάρτης. Η ηθοποιός μίλησε για το πώς μπήκε στη σειρά, για το ρόλο της, ενώ χαρακτήρισε πρωτόγνωρο όλο αυτό που ζει, καθώς πρόκειται για την πρώτη της τηλεοπτική δουλειά.</p>
      <p>«Λόγω του ρόλου μου πήγα σε μια μοδίστρα για να δω πώς δουλεύει. Οι Άγριες Μέλισσες είναι η πρώτη μου τηλεοπτική δουλειά. Είμαι οκτώ χρόνια ηθοποιός και δεν μου είχε γίνει ξανά πρόταση για τηλεόραση. Έμαθα από κάποιον γνωστό ότι γίνεται κάστινγκ, έκανα ένα αίτημα φιλίας στο facebook και μετά με πήραν τηλέφωνο», είπε αρχικά η Αμαλία Καβάλη για το πώς πήρε το ρόλο της Ουρανίας.</p>
      <p>Η Ουρανία είναι ορφανή και ξεκίνησε να δουλεύει από ανάγκη, η σχέση της με χωριό είναι μια σχέση ισορροπίας. Από τη μία έχει επωφεληθεί από το χωριό, αλλά από την άλλη το φοβάται κιόλας. Ενώ είναι δυναμική, δεν θέλει να τα βάλει με το χωριό, είναι διπλωμάτισσα. Ο Κυριάκος είναι πολύ διαφορετικός από τους άλλους άντρες του χωριού, έχει μια ζωή τσιγγάνικη. Η Ουρανία έχει μαγευτεί μαζί του.</p>
      <p>Η Ουρανία είναι… team Σταμίρη, έχει μια μητρική σχέση με την Ασημίνα και προσπαθεί να την προστατεύσει για να μην στιγματιστεί γιατί δεν ξέρουμε πώς θα εξελιχθεί το ειδύλλιό της. Στα επόμενα επεισόδια θα δούμε αν έχει δίκιο η Ουρανία που εμπιστεύεται τον Κυριακό.</p>
      <p>Για τις ανάγκες του ρόλου κούρεψα τα μαλλιά μου. Βιώνω πολύ όμορφα όλο αυτό που συμβαίνει. Είναι η πρώτη φορά που κάνω κάτι στην τηλεόραση και είναι πολύ πρωτόγνωρο», είπε μεταξύ άλλων η Αμαλία Καβάλη για τις Άγριες Μέλισσες.</p>
      <figure>
        <iframe src="https://www.youtube.com/embed/OnAvxu00kqk" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/PDU3zmoI77s" width="560" height="315" data-service="Youtube" scrolling="no"/>
      </figure>
    </article>
  </body>
</html>