<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836968-ukrayintsiv-poperedili-pro-silniy-viter-13"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T08:29:00+00:00"/>
    <meta property="og:title" content="Українців попередили про сильний вітер"/>
    <meta property="og:description" content="КИЇВ. 21 листопада. УНН. В Україні у четвер, 21 листопада, очікуються сильні пориви вітру. Про це УНН повідомляє з посиланням на дані ДСНС України."/>
  </head>
  <body>
    <article>
      <h1>Українців попередили про сильний вітер</h1>
      <address><time datetime="2019-11-21T08:29:00+00:00">21 Nov 2019, 08:29</time> by <a rel="author">Юлія Шрамко</a></address>
      <p><b>КИЇВ. 21 листопада. УНН.</b> В Україні у четвер, 21 листопада, очікуються сильні пориви вітру. Про це <b>УНН</b> повідомляє з посиланням на дані ДСНС України.</p>
      <p>"За прогнозами Укргідрометцентру, 21 листопада в Україні пориви вітру 15-20 м/с, у Приазов'ї 25-28 м/с", - повідомили у відомстві.</p>
      <p>Також зазначається, що по Києву та Київській області 21 листопада пориви вітру 15-18 м/с.</p>
      <p>Фахівці закликають дотримуватись основних рекомендацій під час сильного вітру:</p>
      <ul>
        <li>усі вікна будинків щільно закрити, прибрати з балконів і лоджій предмети, які можуть випасти назовні;</li>
        <li>якщо ви опинилися на вулиці, то триматися подалі від рекламних щитів, ліній електропередачі, дерев;</li>
        <li>у разі сильного вітру сховатися в найближчому приміщенні або природному укритті;</li>
        <li>уникати перебування поблизу великих дерев, особливо тополь, а також не паркувати поруч із ними автотранспорт.</li>
      </ul>
      <p>Нагадаємо, 21 листопада по Україні пройдуть <a href="https://www.unn.com.ua/uk/news/1836967-po-ukrayini-sogodni-proydut-doschi">дощі</a>.</p>
    </article>
  </body>
</html>