<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109296-Specsadat-zasedava-po-deloto-za-%20Carskite-konyushni%20"/>
    <meta property="og:site_name" content="Канал 3"/>
    <meta property="article:published_time" content="2019-11-21T08:30:00+00:00"/>
    <meta property="og:title" content="Спецсъдът заседава по делото за &quot;Царските конюшни&quot;"/>
    <meta property="og:description" content="Процесът е срещу областния управител на Софийска област Веселин Пенев и лицензирания оценител на държавните имоти Юлия Цекова"/>
  </head>
  <body>
    <article>
      <h1>Спецсъдът заседава по делото за "Царските конюшни"</h1>
      <h2>Процесът е срещу областния управител на Софийска област Веселин Пенев и лицензирания оценител на държавните имоти Юлия Цекова</h2>
      <address>
        <time datetime="2019-11-21T08:30:00+00:00">21 Nov 2019, 08:30</time>
      </address>
      <p><b>На 21 ноември в Специализирания наказателен съд ще се проведе заседание по делото за "Царските конюшни".<br/></b> </p>
      <p>Процесът е срещу областния управител на Софийска област Веселин Пенев и лицензирания оценител на държавните имоти Юлия Цекова. Веселин Пенев отговаря за две престъпления.</p>
      <p> <br/> </p>
      <p>Първото е за умишлена безстопанственост – за това, че като длъжностно лице, в условията на продължавано престъпления (с две деяния) не положил достатъчно грижи за ръководенето, управлението, стопанисването и запазването на повереното му имущество (престъпление по чл. 219, ал. 3 от НК). А именно, за бюджетни средства на Софийска област и на Българската държава в размер на общо 118 439,20 лева, както и за държавен имот, в резултат на което са настъпили значителни вреди.</p>
      <p> </p>
      <p>Второто обвинение на Пенев е за това, че като длъжностно лице съзнателно сключил три неизгодни сделки от името и за сметка на Българската държава. Чрез транслация на притежаваната от държавата част от собствеността на Царските конюшни в полза на "Евротрансбилд“ ЕООД, а не чрез обособяване на реален дял със статут на частна държавна собственост, продал държавната част от недвижимите имоти по занижени цени – за сумата от общо 658 870 лв. без ДДС, при обща пазарна стойност към същата дата в размер на 10 989 000. От действията му са произлезли вреди за Българската държава в размер на 10 330 130 лв.</p>
      <p> </p>
      <p>Юлия Цекова е обвинена за това, че в качеството си на лицензиран оценител, дала неверни оценки и заключения за определяне пазарната стойност на три недвижими имота в центъра на София – частна държавна собственост, възложени й от областния управител на област София. От това произтекла щета за Българската държава в размер на 10 330 130 лв. </p>
      <related>
        <h4>Още по темата</h4>
        <a href="http://kanal3.bg/news/bulgaria/zakonired/105606-Deloto-za-%20Carskite-konyushni%20-be-otlodzeno-za-11-oktomvri"/>
        <a href="http://kanal3.bg/news/bulgaria/society/105009-Zapochva-sadebniyat-proces-za-Carskite-konyushni"/>
        <a href="http://kanal3.bg/news/bulgaria/zakonired/102076-Poreden-falstart-na-deloto-za-prodadzbata-na-Carskite-konyushni-v-Sofiya"/>
      </related>
    </article>
  </body>
</html>