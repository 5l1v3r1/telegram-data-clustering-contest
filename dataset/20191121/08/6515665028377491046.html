<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361799/zelenski-porucio-trazicemo-od-moskve-da-vrati-nestalu-opremu-sa-brodova"/>
    <meta property="og:site_name" content="kurir.rs"/>
    <meta property="article:published_time" content="2019-11-21T08:34:00+00:00"/>
    <meta property="og:title" content="ZELENSKI PORUČIO: Tražićemo od Moskve da vrati nestalu opremu sa brodova!"/>
    <meta property="og:description" content="Ukrajinski predsednik Vladimir Zelenski tvrdi da sa brodova ukrajinske mornarice, koje je Rusija vratila njegovoj zemlji ranije ove nedelje, nedostaje oprema i poručio da će Kijev tražiti da se ona vrati."/>
  </head>
  <body>
    <article>
      <h6 class="kicker">optužbe</h6>
      <h1>ZELENSKI PORUČIO: Tražićemo od Moskve da vrati nestalu opremu sa brodova!</h1>
      <address>
        <time datetime="2019-11-21T08:34:00+00:00">21 Nov 2019, 08:34</time>
      </address>
      <p>
        <b>Ukrajinski predsednik Vladimir Zelenski tvrdi da sa brodova ukrajinske mornarice, koje je Rusija vratila njegovoj zemlji ranije ove nedelje, nedostaje oprema i poručio da će Kijev tražiti da se ona vrati.</b>
      </p>
      <p>Dočekujući brodove u ukrajinskoj luci Očakov, Zelenski je, kako navodi ukrajinska agencija Ukrinform, rekao da nedostaje deo opreme na brodovima, prenosi TAS S.</p>
      <p>"Admiral i ja smo razgovarali i neke stvari ne mogu da budu objavljene, ali deo naoružanja nedostaje. Primetio sam kakvo je stanje i biće sprovedena istraga. Definitivno ćemo kontaktirati rusku stranu kako bi nam vratila sve što je tamo bilo", naveo je Zelenski.</p>
      <p>Zelenski je rekao da će brodovi nastaviti da obavljaju svoju funkciju posle popravki, koje bi trebalo da traju oko tri meseca.</p>
      <p>Rusija je 18. novembra vratila Ukrajini tri broda, zaplenjena tokom incidenta u Kerčkom moreuzu.</p>
      <p>Kurir.rs/Tanjug</p>
      <p>Foto: EPA</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3358785/tramp-u-ofanzivi-bela-kuca-objavila-transkript-razgovora-sa-zelenskim-nije-ono-sto-su-svi-ocekivali-video"/>
        <a href="https://www.kurir.rs/planeta/3358483/demokrate-ne-staju-sa-napadima-na-trampa-nensi-pelosi-oplela-po-njemu-dati-ili-uskratiti-vojnu-pomoc-u-zamenu-za-javnu-izjavu-o-laznoj-istrazi-je-mito-video"/>
        <a href="https://www.kurir.rs/planeta/3357201/istraga-o-trampovom-opozivu-pocinju-javna-saslusanja-u-predstavnickom-domu-kongresa-a-predsednik-sad-najavio-da-ce-objaviti-novi-transkript-video"/>
        <a href="https://www.kurir.rs/planeta/3350037/za-sat-vremena-100-dolara-za-dva-150-prepiska-s-prostitutkom-usred-parlamenta-ukrajinu-trese-skandal-u-vladajucoj-partiji"/>
      </related>
    </article>
  </body>
</html>