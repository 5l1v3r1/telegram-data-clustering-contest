<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247052/armata-a-fost-chemata-in-ajutor-in-cazul-deratizarii-din-timisoara-se-actioneaza-cu-echipamente-performante.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T08:52:42+00:00"/>
    <meta property="og:title" content="Armata a fost chemata in ajutor in cazul deratizarii din Timisoara: se actioneaza cu echipamente performante"/>
    <meta property="og:description" content="O echipa mobila din cadrul Ministerului Apararii Nationale se afla joi la Timisoara pentru a acorda sprijin autoritatilor locale in vederea confirmarii prezentei unor substante chimice toxice industriale in cazul incidentului de la sfarsitul saptamanii trecute, cand trei persoane au decedat, iar alte cateva zeci au ajuns la spital in urma dezinsectiei efectuate intr-un bloc."/>
  </head>
  <body>
    <article>
      <h1>Armata a fost chemata in ajutor in cazul deratizarii din Timisoara: se actioneaza cu echipamente performante</h1>
      <address>
        <time datetime="2019-11-21T08:52:42+00:00">21 Nov 2019, 08:52</time>
      </address>
      <p>
        <b>O echipa mobila din cadrul Ministerului Apararii Nationale se afla joi la Timisoara pentru a acorda sprijin autoritatilor locale in vederea confirmarii prezentei unor substante chimice toxice industriale in cazul incidentului de la sfarsitul saptamanii trecute, cand trei persoane au decedat, iar alte cateva zeci au ajuns la spital in urma dezinsectiei efectuate intr-un bloc.</b>
      </p>
      <p>Cei trei specialisti, membri ai unei echipe de prelevare si identificare a agentilor chimici, bacteriologici si radiologici (SIBCRA) din cadrul Centrului de Cercetare Stiintifica pentru Aparare CBRN si Ecologie din MApN, vor actiona cu echipamente performante pentru detectia fosforului remanent din diversi compusi organici si anorganici de la fata locului, precum si pentru verificarea plenitudinii operatiunilor de decontaminare desfasurate pana in prezent, scrie <a href="http://agerpres.ro/">Agerpres.</a></p>
      <p>Rezultatele masuratorilor vor fi transmise autoritatilor competente in vederea finalizarii anchetei.</p>
      <p>Interventia echipei SIBCRA la Timisoara s-a facut in urma solicitarii transmise ministrului Apararii Nationale de seful Politiei Romane.</p>
      <p>Un numar de 44 de persoane mai sunt internate in unitati spitalicesti din Timisoara in urma incidentului din blocul de locuinte, toate fiind in stare stabila hemodinamic, fara agravare.</p>
      <p>
        <a href="https://www.wall-street.ro/articol/Social/246959/ministerul-sanatatii-28-de-persoane-sunt-spitalizate-dupa-deratizarea-din-timisoara.html">Citeste si:<br/>MS: 28 de persoane sunt spitalizate dupa deratizarea din Timisoara</a>
      </p>
      <figure>
        <img src="https://img.wall-street.ro/image_thumbs/thumbs/ad1/ad12599fcf45617147a86f2878f3d0b5-400x250-00-65.jpg?v=1574161525"/>
      </figure>
      <p>Ministerul Sanatatii a dispus ca DSP Timis sa determine gradul de poluare si radioactivitate al aerului in imobilele unde s-a folosit pentru dezinsectie Delicia-Gastoxin.</p>
      <p>Procurorii Parchetului de pe langa Tribunalul Timis au dispus punerea in miscare a actiunii penale fata de patronul firmei de deratizare din municipiul Timisoara sub aspectul savarsirii infractiunilor de ucidere din culpa si trafic de produse sau substante toxice in forma continuata (trei acte materiale), ambele in concurs real.</p>
      <footer>Sursa foto: Estrada Anton / Shutterstock</footer>
    </article>
  </body>
</html>