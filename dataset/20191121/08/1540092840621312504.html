<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/198082/me-prosthikes-kai-veltioseis-tha-katatethei-to-forologiko-nomosxedio-sti-voyli-oi-vasikes-allages"/>
    <meta property="og:site_name" content="CNN.gr"/>
    <meta property="article:published_time" content="2019-11-21T08:30:27+00:00"/>
    <meta property="og:title" content="Με προσθήκες και βελτιώσεις θα κατατεθεί το φορολογικό νομοσχέδιο στη Βουλή – Οι βασικές αλλαγές"/>
    <meta property="og:description" content="Σε προσθήκες και βελτιώσεις στο φορολογικό νομοσχέδιο λίγο πριν κατατεθεί στη Βουλή προχωράει το υπουργείο Οικονομικών , υιοθετώντας τα σχόλια των..."/>
  </head>
  <body>
    <article>
      <h1>Με προσθήκες και βελτιώσεις θα κατατεθεί το φορολογικό νομοσχέδιο στη Βουλή – Οι βασικές αλλαγές</h1>
      <h2>Σε προσθήκες και βελτιώσεις στο φορολογικό νομοσχέδιο λίγο πριν κατατεθεί στη Βουλή προχωράει το υπουργείο Οικονομικών, υιοθετώντας τα σχόλια των φορολογουμένων που έγιναν στο πλαίσιο της δημόσιας διαβούλευσης.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 10:30 , 21 November 2019 - 10:36</p>
      <p>Μια από τις πλέον σημαντικές προσθήκες αφορά στην <b>μεταφορά ζημιών</b>. Όπως είχε αποκαλύψει το <b>CNN Greece</b>, με διάταξη που θα συμπεριληφθεί στο νομοσχέδιο οι επιχειρήσεις θα έχουν τη δυνατότητα να μεταφέρουν τη φορολογική ζημιά σε διάστημα δέκα ετών από πέντε που είναι σήμερα. Το μέτρο θα έχει εφαρμογή για λογιστικές ζημιές που δημιουργήθηκαν από το 2014 και μετά, που σημαίνει ότι οι επιχειρήσεις μπορούν με βάση τη νέα διάταξη να τις συμψηφίσουν με τη χρήση του 2024.</p>
      <p>Με άλλη διάταξη που θα περιληφθεί στο νομοσχέδιο θα προβλέπεται η <b>αυτοτελής φορολόγηση των stock options</b> με συντελεστή 15%. Σήμερα τα δικαιώματα προαίρεσης αγοράς μετοχών φορολογούνται με τις γενικές διατάξεις, δηλαδή με την κλίμακα φορολογίας. Τα κέρδη από τις μετοχές που διατίθενται στο πλαίσιο των stock options φορολογούνται ήδη από το 2008 ως παροχή σε είδος και ο εργαζόμενος πληρώνει τον φόρο και την εισφορά αλληλεγγύης που του αναλογεί κατά την εκκαθάριση της φορολογικής του δήλωσης.</p>
      <p>Σύμφωνα με πληροφορίες, <b>μια από τις βασικές αλλαγές</b> που προωθεί το οικονομικό επιτελείο στο φορολογικό νομοσχέδιο αφορά στις <b>ηλεκτρονικές δαπάνες</b> και συγκεκριμένα στους <b>διαζευγμένους</b>, οι οποίοι διαθέτουν σημαντικό μέρος του εισοδήματός τους για τη διατροφή που πληρώνουν στη σύζυγο και στα παιδιά. Έτσι, οι δαπάνες διατροφής θα αφαιρούνται από το εισόδημα επί του οποίου θα υπολογίζονται οι ηλεκτρονικές πληρωμές.</p>
      <p><b>Τεχνικές βελτιώσεις</b> θα επέλθουν και στη διάταξη με την οποία παρέχεται <b>έκπτωση φόρου 40% για τις εργασίες επισκευής ακινήτων</b>. Οι ιδιοκτήτες ακινήτων που θα κάνουν εργασίες ανακαίνισης την τριετία 2020-2022 θα έχουν έκπτωση φόρου τα επόμενα τέσσερα χρόνια.</p>
      <p>Συγκεκριμένα, το 40% των δαπανών για την ανακαίνιση των ακινήτων τους θα εκπίπτει από τις οφειλές φόρου εισοδήματος της επόμενης τετραετίας, με ανώτατο όριο έκπτωσης τις 19.200 ευρώ, αλλά καταργείται η μείωση κατά 5% του φορολογητέου εισοδήματος που προβλέπει η υφιστάμενη νομοθεσία για τους έχοντες εισόδημα από ενοίκια για όποιον επικαλεστεί την έκπτωση του 40%. Μετά την αλλαγή που σχεδιάζεται οι ιδιοκτήτες ακινήτων δεν θα χάνουν την αυτόματη έκπτωση του 5% από τον φόρο εισοδήματος από ενοίκια αν κάνουν χρήση της έκπτωσης για δαπάνες ανακαίνισης.</p>
      <p>Τέλος, <b>παρεμβάσεις αναμένονται και στη διάταξη για τους  περιστασιακά εργαζομένους</b>. Η αρχική διάταξη τους αντιμετώπιζε ως επιχειρηματίες και προέβλεπε πως θα φορολογούνται από το πρώτο ευρώ με βάση το τεκμαρτό εισόδημα. Αν διατηρούταν η διάταξη αυτή, οι περιστασιακά εργαζόμενοι θα έχαναν το αφορολόγητο όριο.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198183/proypologismos-2020-syriza-h-nd-dinei-polla-stoys-ligoys-kai-liga-stoys-polloys">Προϋπολογισμός 2020 - ΣΥΡΙΖΑ: Η ΝΔ δίνει πολλά στους λίγους και λίγα στους πολλούς</a>
        </li>
        <li>
          <a href="https://www.cnn.gr/news/politiki/story/198175/ekklisi-gia-omofonia-stin-psifo-ton-apodimon-apiythyne-o-theodorikakos">Έκκληση για ομοφωνία στην ψήφο των αποδήμων απηύθυνε ο Θεοδωρικάκος</a>
        </li>
        <li>
          <a href="https://www.cnn.gr/oikonomia/story/198163/piges-ypoik-gia-proypologismo-h-oikonomiki-politiki-voitha-to-89-tis-koinonias">Πηγές ΥΠΟΙΚ για προϋπολογισμό: Η οικονομική πολιτική βοηθά το 89% της κοινωνίας</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/25661/forologiko-nomosxedio">ΦΟΡΟΛΟΓΙΚΟ ΝΟΜΟΣΧΕΔΙΟ</a>
        </li>
        <li>
          <a href="https://www.cnn.gr/eidhseis/tag/710/foros">ΦΟΡΟΣ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
        <li>
          <a href="https://www.cnn.gr/eidhseis/tag/706/ypoyrgeio-oikonomikon">ΥΠΟΥΡΓΕΙΟ ΟΙΚΟΝΟΜΙΚΩΝ</a>
        </li>
        <li>
          <a href="https://www.cnn.gr/eidhseis/tag/82365/hlektronikes-dapanes">ΗΛΕΚΤΡΟΝΙΚΕΣ ΔΑΠΑΝΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/21/198154/snapshot/2762783.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198181/snapshot/333.PNG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198175/snapshot/2762792.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198153/snapshot/2613944.jpg"/>
      </figure>
    </article>
  </body>
</html>