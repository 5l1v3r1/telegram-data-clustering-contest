<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/trabzon-merkezli-operasyonda-gozaltina-alinmisti-tutuklandi-h374965.html"/>
    <meta property="og:site_name" content="HABER 61"/>
    <meta property="article:published_time" content="2019-11-21T08:33:04+00:00"/>
    <meta property="og:title" content="Trabzon merkezli operasyonda gözaltına alınmıştı! Tutuklandı!"/>
    <meta property="og:description" content="Trabzon merkezli FETÖ/PDY operasyonunda gözaltına alınan 15 şüpheliden biri tutuklandı"/>
  </head>
  <body>
    <article>
      <h1>Trabzon merkezli operasyonda gözaltına alınmıştı! Tutuklandı!</h1>
      <h2>Trabzon merkezli FETÖ/PDY operasyonunda gözaltına alınan 15 şüpheliden biri tutuklandı</h2>
      <address>
        <time datetime="2019-11-21T08:33:04+00:00">21 Nov 2019, 08:33</time>
      </address>
      <p><a href="https://www.haber61.net/haberleri/trabzon">Trabzon</a> merkezli 10 ilde, Fetullahçı Terör Örgütü/Paralel Devlet Yapılanması'nın (FETÖ/PDY) askeri yapılanmasına yönelik operasyonda gözaltına alınan 15 şüpheliden 1'i tutuklandı.</p>
      <p>Trabzon Cumhuriyet Başsavcılığınca, FETÖ/PDY içerisinde ankesörlü telefonlarla ardışık arama yöntemini kullandıkları ileri sürülen ve 8 Kasım'da Trabzon, Muğla, Hakkari, Tekirdağ, Amasya, Erzincan, Kırklareli, Antalya, Mersin ve Bursa'da düzenlenen eş zamanlı operasyonda gözaltına alınan 15 şüpheli, emniyetteki işlemlerinin ardından adliyeye sevk edildi.</p>
      <p>Aralarında muvazzaf yüzbaşı, astsubay, teğmen, uzman çavuş ve ihraç edilen askeri öğrencilerin de yer aldığı zanlılar, savcılık sorgusunun ardından mahkemeye çıkarıldı.</p>
      <p>Zanlılardan bir askeri öğrenci tutuklandı, örgütün mahrem imamları ile ankesörlü telefonlarla ardışık arama yöntemini kullanarak irtibatlaştıklarını itiraf eden 8 şüpheli etkin pişmanlık hükümlerinden yararlandı, 6 şüpheli ise adli kontrol şartıyla serbest bırakıldı.</p>
      <p>İfadelerinde, örgüt tarafından askeri okullara yerleştirildiklerini belirten askeri öğrenciler, 2015-2016 yılları arasında ardışık arama yöntemiyle "mahrem imam" tarafından arandıklarını ve sohbet toplantılarına katıldıklarını anlattı</p>
      <p>
        <i>Güncelleme Tarihi: 21 Kasım 2019, 11:44</i>
      </p>
    </article>
  </body>
</html>