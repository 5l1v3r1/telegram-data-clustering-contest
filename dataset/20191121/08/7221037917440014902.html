<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hindistanda-gokten-para-yagdi/927378"/>
    <meta property="og:site_name" content="medya faresi"/>
    <meta property="article:published_time" content="2019-11-21T08:55:00+00:00"/>
    <meta property="og:title" content="Hindistan’da gökten para yağdı"/>
    <meta property="og:description" content="Hindistan’ın Kalküta kentinde bir ofis binasından caddeye para saçıldı. 2000 rupiyi bulan banknotlar havada süzülürken, sokaktakiler de toplamak için sıraya girdi."/>
  </head>
  <body>
    <article>
      <h1>Hindistan’da gökten para yağdı</h1>
      <h2>Hindistan’ın Kalküta kentinde bir ofis binasından caddeye para saçıldı. 2000 rupiyi bulan banknotlar havada süzülürken, sokaktakiler de toplamak için sıraya girdi.</h2>
      <address>
        <time datetime="2019-11-21T08:55:00+00:00">21 Nov 2019, 08:55</time>
      </address>
      <p>Batı Bengal eyaletinin başkenti Kalküta’da çarşamba akşamı yaşanan olayda, Bentinck Caddesi üzerinde bulunan bir ofis binasının altıncı katından para yağmaya başladı.</p>
      <p>Caddede bulunanlar kısa bir şaşkınlığın ardından atılan banknotları toplamaya çalıştı. Atılan banknotların 100 (yaklaşık 8 TL), 200 ve 500 rupi değerinde olduğu görüldü. En yüksek banknot ise 2000 rupiydi (yaklaşık 160 TL).</p>
      <p>‘Para yağmurundan’ kimin sorumlu olduğu bilinmezken, bu anlara dair çekilen video sosyal medyada viral oldu.</p>
      <p>Olayın, gelir dairesinden görevlilerin ofise baskın düzenlediği bir sırada gerçekleştiği iddia edildi. Ancak Gelir İstihbaratı Müdürlüğü (DRI) baskınla para yağmuru arasında bir bağlantı olmadığını belirtti.</p>
      <p>DRI, vergi kaçırma iddiaları nedeniyle o katta bulunan ve ithalat-ihracatla uğraşan özel bir firmada arama gerçekleştirildiğini açıkladı. Olayla ilgili soruşturma sürüyor.</p>
    </article>
  </body>
</html>