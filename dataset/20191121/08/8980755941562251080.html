<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/caso-emre-can-barcellona-e-psg-le-candidate-ma-la-prima-offerta--54922"/>
    <meta property="og:site_name" content="il BiancoNero"/>
    <meta property="article:published_time" content="2019-11-21T08:30:00+00:00"/>
    <meta property="og:title" content="Caso Emre Can: Barcellona e Psg le candidate, ma la prima offerta è a sorpresa"/>
    <meta property="og:description" content="&quot;Sono ancora un giocatore della Juventus, ma non sono soddisfatto della situazione. Nessuno è felice quando non gioca, se la situazione non cambia dovrò pensare a gennaio a cosa ha più"/>
  </head>
  <body>
    <article>
      <h1>Caso Emre Can: Barcellona e Psg le candidate, ma la prima offerta è a sorpresa</h1>
      <address>
        <time datetime="2019-11-21T08:30:00+00:00">21 Nov 2019, 08:30</time>
      </address>
      <p><b>"Sono ancora un giocatore della Juventus, ma non sono soddisfatto della situazione. Nessuno è felice quando non gioca, se la situazione non cambia dovrò pensare a gennaio a cosa ha più senso ed è più giusto per me".</b> E' stato piuttosto chiaro <b>Emre Can,</b> che ha parlato dopo la vittoria della Germania contro l'Irlanda del Nord, mandando un messaggio alla Juve. Vuole giocare, ora e in futuro, per la sua carriera e anche per l'Europeo, che spera di giocare da titolare. Low gli sta dando grande fiducia, ben più di quanto faccia Sarri, ma non gli basta. Ecco perché il caso è lì, pronto ad esplodere e l'addio a gennaio è tutto tranne che impossibile. Scontento è già stato sondato da diversi club, ma...</p>
      <p><b>LA SORPRESA - Ma la prima offerta arriva da un club a sorpresa. Contatti per lui sono stati avviati da Barcellona, PSG e Bayern Monaco, eppure secondo quanto appreso da <i>Calciomercato.com</i> la prima vera offerta arrivata porta la firma del Betis Siviglia,</b> che vuole sostituire William Carvalho con lui. La Juventus l'ha presa in considerazione, ma il giocatore l'ha scartata, per il momento, perché il Betis Siviglia lotta per non retrocedere e le ambizioni di Emre Can sono ben diverse. In futuro chissà, ma intanto qualcosa si muove...</p>
    </article>
  </body>
</html>