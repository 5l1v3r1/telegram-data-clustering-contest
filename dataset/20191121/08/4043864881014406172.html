<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232611/"/>
    <meta property="og:site_name" content="Українська правда"/>
    <meta property="article:published_time" content="2019-11-21T08:25:00+00:00"/>
    <meta property="og:title" content="Зеленський про &quot;прослушку&quot; у Труби: Будемо розбиратися"/>
    <meta property="og:description" content="Президент Володимир Зеленський: “Спочатку я прочитав, що була ”прослушка“ у Труби в ДБР. А потім прочитав, що Труба спростував це, сказав, що це ”фейки“. Завтра (21 листопада – ред.) будемо розбиратися”."/>
  </head>
  <body>
    <article>
      <h1>Зеленський про "прослушку" у Труби: Будемо розбиратися</h1>
      <address>
        <time datetime="2019-11-21T08:25:00+00:00">21 Nov 2019, 08:25</time>
      </address>
      <p>Президент Володимир Зеленський прокоментував опубліковані в Мережі скандальні аудіозаписи, зроблені нібито в кабінеті у директора Державного бюро розслідувань Романа Труби.</p>
      <p><b>Джерело</b>: <a href="https://www.unian.ua/politics/10763021-zelenskiy-pro-proslushku-v-kabineti-trubi-budemo-rozbiratisya.html">УНІАН</a> із нічного брифінгу глави держави в Очакові, після огляду повернутих Росією кораблів</p>
      <p><b>Пряма мова</b>: "Спочатку я прочитав, що була "прослушка" у Труби в ДБР. А потім прочитав, що Труба спростував це, сказав, що це "фейки". Завтра (21 листопада – ред.) будемо розбиратися".</p>
      <p>
        <b>Передісторія:</b>
      </p>
      <ul>
        <li>21 вересня Труба заявив, що виявив у робочому кабінеті <a href="https://www.pravda.com.ua/news/2019/09/21/7226961/">апаратуру для прослуховування</a>, вмонтовану у вентиляційну систему. </li>
        <li>Увечері 19 листопада в месенджері Telegram з'явився анонімний канал під назвою "<a href="https://t.me/trubuprorvalo">Трубу прорвало</a>", де викладають аудіозаписи, зроблені нібито в кабінеті керівника ДБР і на яких чутно схожий на його голос.</li>
        <li>Роман <a href="https://www.pravda.com.ua/news/2019/11/20/7232551/">Труба назвав</a> записи, оприлюднені у Telegram-каналі "Трубу прорвало", провокацією, але відмовився коментувати, чи там звучить саме його голос.</li>
        <li>На записах одного зі співрозмовників імовірний Труба називає "Андрій", "Андрій Йосипович" (можливо, керівник Офісу президента Андрій Богдан).</li>
        <li>На одному з аудіозаписів голос, який нібито належить Трубі, обговорює з іншим чоловіком "підозру по Уляні" (ймовірно, мова про ексочільницю МОЗ Уляну Супрун, – ред.) і просить "підготувати довідки", бо він іде на "доповідь до ВолодОлександровича".</li>
        <li>Також на записах обговорюють, що заступники Труби фігурують на плівках НАБУ, знятих в кабінеті у судді Вовка.</li>
        <li>Крім того, на записах нібито є голос заступника Богдана Андрія Смирнова, який дає вказівки кого допитувати, кого "підвісити", а кого "доганяти".</li>
        <li>На записах нібито Труба зупиняє обшуки на підприємствах Костянтина Жеваго, обговорює те, що п’ятий президент Петро Порошенко не прийшов на допит, і те, що під час візиту МВФ не треба чіпати Приватбанк и НБУ.</li>
      </ul>
      <related>
        <a href="https://www.pravda.com.ua/news/2019/11/21/7232606/"/>
        <a href="https://www.pravda.com.ua/news/2019/11/21/7232604/"/>
        <a href="https://www.pravda.com.ua/news/2019/11/21/7232594/"/>
      </related>
    </article>
  </body>
</html>