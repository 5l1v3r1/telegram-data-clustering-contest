<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/cellulare-tumori-servizio-le-iene/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T08:29:49+00:00"/>
    <meta property="og:title" content="Cellulare e tumori, l’allarmante servizio de Le Iene e le 7 regolare per usare al meglio lo smartphone"/>
    <meta property="og:description" content="Cellulare e tumori: un servizio de Le Iene presenta i risultati degli studi su cancro e radiazioni condotti a Bologna. Ecco perchè il cellulare fa male"/>
  </head>
  <body>
    <article>
      <h1>Cellulare e tumori, l’allarmante servizio de Le Iene e le 7 regolare per usare al meglio lo smartphone</h1>
      <address><time datetime="2019-11-21T08:29:49+00:00">21 Nov 2019, 08:29</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/cellulari-radiazioni-ratti-415x208.jpg"/>
      </figure>
      <p>
        <b>In un servizio mandato in onda a Le Iene si discute della pericolosità delle radiazioni rilasciate dagli smartphone e della loro correlazione con lo sviluppo dei tumori: i dati</b>
      </p>
      <p><b>La iena Matteo Viviani è andata a Bologna per incontrare Fiorella Belpoggi</b>, l<b>a Direttrice del Centro di Ricerca sul Cancro dell’Istituto Ramazzini di Bologna</b>. La dottoressa Belpoggi e il suo team conducono da più di due decenni degli <b>esperimenti sulle radiazioni</b> rilasciate da telefoni cellulari e da postazioni radio e <b>ne studiano l’impatto sull’essere umano</b>. Il servizio mandato in onda da <b><i>Le iene</i></b> ha quindi cercato di <b>rispondere a una domanda allarmante</b> che tutti ci facciamo da tempo: <b>c’è una correlazione tra l’insorgere dei tumori e i telefoni cellulari che utilizziamo?</b></p>
      <h3>Cellulare e tumori, gli esperimenti di Bologna confermano che le radiofrequenze favoriscono il cancro</h3>
      <p>Nel corso degli anni non era mai stata data <b>una risposta chiara e univoca</b> da parte degli scienziati, sul tema <b>telefoni cellulari-radiazioni-tumori</b> e molti luminari del settore, che in passato erano anche stati raggiunti dai microfono de Le Iene, avevano preferito <b>non esprimersi</b> <b>sulla questione</b>. Pare che adesso, finalmente, <b>i tempi siano maturi e questo grazie a delle sperimentazioni che da 25 anni la Dottoressa Fiorella Belpoggi e la sua squadra compiono all’Istituto Ramazzini di Bologna</b> (Il Centro sulla Ricerca per il Cancro). Così Matteo Viviani è tornato a Bologna per sentire che cosa è emerso dagli studi finora condotti.</p>
      <p>“<i>Oggi abbiamo le evidenze che le radiofrequenze interagiscono con il materiale biologico</i>”, ha <b>detto la dottoressa Belpoggi</b>. Nel 2013, come spiega Viviani nel corso del servizio, <b>l’allora direttore scientifico Morando Soffritti</b> (oggi Presidente Onorario dell’Istituto) aveva dato vita a un <b>esperimento</b> che coinvolgeva i <b>topi</b> (in quanto animali con reazioni fisiologiche molto simili a quelle umano), i quali <b>venivano bombardati di radiazioni per tutto il loro ciclo vitale</b>. Di questo lungo esperimento avevamo dato conto anche noi, relativamente alla <b>pericolosità della frequenza 5G </b>che presto sarà disponibile sui dispositivi (a questo <a href="https://www.newnotizie.it/2019/06/11/servizio-petrolio-radiofrequenze-5g/">link</a> l’articolo di approfondimento).  Quello che emerso è inquietante: le radiazioni favoriscono l’insorgere dei tumori e soprattutto attaccano <b>cervello, cuore e testicoli</b>; i più a rischio sono i bambini in quanto <b>i cervelli dei giovani assorbono più radiazioni rispetto a quelli degli adulti</b>. Le percentuali che una persona si ammali di cancro se usa troppo il telefono attualmente si aggirano sull’1,4%.</p>
      <h3>Cellulare e tumori, alcune piccole regole per abbassare l’impatto delle radiofrequenze nella nostra vita</h3>
      <p>Di seguito vi presentiamo <b>un piccolo decalogo contenente le sette regole che andrebbero seguite per limitare il più possibile i danni fisici da utilizzo del cellulare</b>, regole sempre presentate da Le Iene con un video girato con Matteo Viviani. <b>Alcuni di questi accorgimenti li utilizziamo un po‘ tutti nella vita di tutti giorni</b>, anche se spesso per altri motivi (il vivavoce, ad esempio, si attiva in macchina perché sarebbe pericoloso tenere il telefono in mano mentre si guida):</p>
      <ol>
        <li><b>Cercare di non tenere il telefono cellulare proprio attaccato all’orecchio</b>: questo perché lo scandalo <b>Phonegate</b> ha fatto capire che i precedenti test effettuati per capire se il telefono tenuto troppo vicino all’orecchio causasse tumori non erano validi, in quanto <b>realizzati in maniera falsata</b> (si è scoperto che in quei test il telefono veniva fatto tenere a 8-10 millimetri dal padiglione auricolare);</li>
        <li><b>Utilizzare il vivavoce o le cuffie</b>;</li>
        <li><b>Cercare di tenere il telefono il meno possibile vicino al petto o alle zone intime</b>;</li>
        <li><b>Non dormire con il cellulare troppo vicino</b>;</li>
        <li><b>Non effettuare telefonate quando ci si trova su mezzi che siano in movimento</b>. Il motivo è semplice: lo smartphone, essendo in movimento a velocità, <b>emette più radiazioni</b> per mantenere la rete;</li>
        <li><b>Il cellulare emette radiazioni, e questo vale anche quando non stiamo telefonando a qualcuno</b>;</li>
        <li><b>Quando passate il telefono ai bambini settatelo sulla modalità aereo</b>;</li>
      </ol>
      <p>
        <i>Maria Mento</i>
      </p>
    </article>
  </body>
</html>