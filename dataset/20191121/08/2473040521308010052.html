<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Legal-Business/247048/ultimele-audieri-din-dosarul-colectiv-au-loc-astazi-la-tribunalul-bucuresti.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T08:13:02+00:00"/>
    <meta property="og:title" content="Ultimele audieri din dosarul Colectiv au loc astazi, la Tribunalul Bucuresti"/>
    <meta property="og:description" content="Ultimii trei inculpati din dosarul Colectiv vor fi audiati joi la Tribunalul Bucuresti, urmand a se trece la dezbateri finale in procesul in care sunt judecati patronii clubului si fostul primar al Sectorului 4 Cristian Popescu-Piedone."/>
  </head>
  <body>
    <article>
      <h1>Ultimele audieri din dosarul Colectiv au loc astazi, la Tribunalul Bucuresti</h1>
      <address>
        <time datetime="2019-11-21T08:13:02+00:00">21 Nov 2019, 08:13</time>
      </address>
      <p>
        <b>Ultimii trei inculpati din dosarul Colectiv vor fi audiati joi la Tribunalul Bucuresti, urmand a se trece la dezbateri finale in procesul in care sunt judecati patronii clubului si fostul primar al Sectorului 4 Cristian Popescu-Piedone.</b>
      </p>
      <p>La ultimul termen al procesului, care a avut loc in 14 noiembrie, judecatorul care se ocupa de acest caz, Mihai Balanescu, i-a anuntat pe avocati sa fie pregatiti joi pentru dezbateri finale si i-a atentionat ca, daca vor lipsi, se va apela la avocati din oficiu.</p>
      <p>Tot atunci, magistratul a anuntat ca este posibil ca pledoariile sa se prelungeasca pe mai multe zile.</p>
      <p>In aprilie 2016, dosarul 'Colectiv' a fost trimis in instanta de Parchetul General, initial la Judecatoria Sectorului 4, procesul fiind apoi mutat la Tribunalul Bucuresti.</p>
      <p>Doi ani procesul a fost blocat pe chestiuni de procedura, iar judecatorul desemnat initial sa se ocupe de acest caz a iesit la pensie, fiind inlocuit in octombrie 2018 de Mihai Balanescu. Noul judecator a promis ca va grabi solutionarea dosarului, in fiecare saptamana fiind audiati zeci de martori si victime.</p>
      <p>
        <a href="https://www.wall-street.ro/articol/Legal-Business/207073/castellano-am-incredere-in-ancheta-privind-incendiul-din-bamboo-clubul-avea-toata-instalatia-electrica-schimbata.html">Citeste si:<br/>Ce spune fondatorul clubului Bamboo despre ancheta in desfasurare</a>
      </p>
      <figure>
        <img src="https://img.wall-street.ro/image_thumbs/thumbs/845/84581e61d9db64f5196f7466eff80842-400x250-00-65.jpg?v=1485359886"/>
      </figure>
      <p>In proces sunt judecati patronii clubului - Alin George Anastasescu, Paul Gancea si Costin Mincu; Daniela Nita - patroana firmei de artificii SC Golden Ideas Fireworks Artists SRL, Cristian Nita (director) si Viorel Zaharia (pirotehnist), precum si persoanele juridice SC Colectiv Club SRL si SC Golden Ideas Fireworks Artists SRL.</p>
      <p>De asemenea, au fost trimisi in judecata fostul primar al Sectorului 4 Cristian Popescu-Piedone, trei angajati din cadrul primariei: Aurelia Iofciu - sef al Serviciului autorizari comerciale, Larisa Luminita Ganea - consilier superior, Ramona Sandra Motoc - referent superior, ambele in cadrul aceluiasi serviciu, dar si pompierii Antonina Radu si George Petrica Matei.</p>
      <p>In rechizitoriul intocmit de Parchetul General se arata ca patronii Colectiv "au incurajat si permis accesul unui numar de persoane mult peste limita admisa a clubului, in conditiile in care spatiul nu era prevazut cu mai multe cai de evacuare in caz de urgenta, precum si desfasurarea unui spectacol pirotehnic (foc de artificii) in incinta acoperita a clubului situat pe strada Tabacarilor nr. 7, Sector 4, in conditiile amenajarilor interioare improprii unor astfel de activitati, caracterizate prin existenta unor materiale usor inflamabile, montate cu incalcarea dispozitiilor legale si pentru evitarea costurilor suplimentare (obiecte de decor si pentru izolare fonica pe stalpii de sustinere, pereti si tavan, spuma poliuretanica neignifugata), cu consecinta producerii unui incendiu in seara de 30.10.2015".</p>
      <p>Anchetatorii mai arata ca Alin George Anastasescu, Paul Gancea si Costin Mincu "nu au asigurat cadrul organizatoric si mijloacele necesare securitatii si sanatatii in munca, (...) nu au luat masuri pentru evacuarea personalului si a clientilor prin asigurarea unui numar de cai de iesire suficient si prevazut de lege, marcate si dotate corespunzator, si nu au stabilit clauze privind sanatatea si securitatea in munca cu prezentarea riscurilor specifice pentru securitatea si sanatatea in munca in cadrul clubului la incheierea contractului de prestari servicii dintre SC Club Colectiv SRL si SC Digidream Multimedia SRL".</p>
      <p>
        <a href="https://www.wall-street.ro/articol/Legal-Business/190778/nitu-ancheta-tragediei-de-la-colectiv-vizeaza-si-companii-si-institutii-publice.html">Citeste si:<br/>Companii si institutii publice, vizate in ancheta tragediei Colectiv</a>
      </p>
      <figure>
        <img src="https://img.wall-street.ro/image_thumbs/thumbs/778/77816891803f301b282d49d4414e1aa4-400x250-00-65.jpg?v=1574345786"/>
      </figure>
      <p>Fostul primar al Sectorului 4 Cristian Popescu-Piedone este acuzat de savarsirea a doua infractiuni de abuz in serviciu, cauzand vatamarea intereselor legitime ale unor persoane fizice si ale Sectorului 4.</p>
      <p>Potrivit procurorilor, infractiunea de abuz in serviciu consta in eliberarea acordurilor si autorizatiilor de functionare pentru doua societati comerciale intr-o modalitate care a incalcat prevederile legale referitoare la securitatea la incendiu, inclusiv prin aceea ca nu au fost respectate dispozitiile privind controlul dupa emiterea autorizatiilor.</p>
      <p>Pompierii Antonina Radu si George Petrica Matei sunt acuzati ca, desi au facut mai multe deplasari la clubul Colectiv, nu au intocmit niciun act de control, cu niciun prilej si nici nu au intreprins vreo masura pentru ca aceasta societate sa fie luata in evidenta de catre ISU Bucuresti pentru ca functiona fara aviz/autorizatie de securitate la incendiu, asa cum erau obligati de actele normative ce reglementeaza activitatea in domeniu.</p>
      <p>
        <a href="https://www.wall-street.ro/articol/Social/190728/a-inceput-ancheta-in-cazul-colectiv-cum-arata-planul-de-actiune.html">Citeste si:<br/>A inceput ancheta in cazul Colectiv: cum arata planul de actiune</a>
      </p>
      <figure>
        <img src="https://img.wall-street.ro/image_thumbs/thumbs/f9e/f9eee27642ce03c4d30bdc2c163a4e7d-400x250-00-65.jpg?v=1574345786"/>
      </figure>
    </article>
  </body>
</html>