<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/allsvenskan-herrar/dolk-briljerar-15-mal-i-segermatch-mot-karlskrona/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-21T08:30:39+00:00"/>
    <meta property="og:title" content="Dolk briljerar – 15 mål i segermatch mot Karlskrona"/>
    <meta property="og:description" content="Efter gårdagens seger mot Karlskrona leder Hammarby Allsvenskan. En stor anledning till segern och till serieledningen är Martin Dolk. 15 mål mot Karlskrona blev det från skytteligaledaren. Hammarby tvingades att bygga om en hel del när degraderingen till Allsvenskan var klar. Flera spelare lämnade, men de fanns också de som stannade kvar. Martin Dolk visade […]"/>
  </head>
  <body>
    <article>
      <h1>Dolk briljerar – 15 mål i segermatch mot Karlskrona</h1>
      <address><time datetime="2019-11-21T08:30:39+00:00">21 Nov 2019, 08:30</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Efter gårdagens seger mot Karlskrona leder Hammarby Allsvenskan. En stor anledning till segern och till serieledningen är Martin Dolk. 15 mål mot Karlskrona blev det från skytteligaledaren.</b>
      </p>
      <p>Hammarby tvingades att bygga om en hel del när degraderingen till Allsvenskan var klar. Flera spelare lämnade, men de fanns också de som stannade kvar. Martin Dolk visade att Bajenhjärtat fortfarande glöder och stannade i klubben.</p>
      <p>Den här säsongen har Dolk visat att han är helt för bra för Allsvenskan. I segermatchen mot Karlskrona (34–30) gjorde vänstersexan 15 mål. Dolk gjorde alltså på egen hand hälften så många mål som hela Karlskrona.</p>
      <p>Dolk har nu gjort 110 mål på 11 matcher och toppar med det skytteligan i Allsvenskan. Dessutom leder hans Hammarby serien och är på god väg att gå direkt upp till Handbollsligan igen.</p>
    </article>
  </body>
</html>