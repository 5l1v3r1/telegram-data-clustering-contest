<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Filmweb+poleca+%22Irlandczyka%22-135572"/>
    <meta property="og:site_name" content="Filmweb"/>
    <meta property="article:published_time" content="2019-11-21T08:12:00+00:00"/>
    <meta property="og:title" content="Filmweb poleca &quot;Irlandczyka&quot;"/>
    <meta property="og:description" content="Już jutro do polskich kin trafi opus magnum mistrza Martina Scorsesego - zrealizowany pod skrzydłami platformy Netflix &quot;Irlandczyk&quot;. Nasza redakcja postanowiła wyróżnić to dzieło znakiem jakości &quot;Filmweb poleca!&quot;. "/>
  </head>
  <body>
    <article>
      <h1>Filmweb poleca "Irlandczyka"</h1>
      <address>
        <time datetime="2019-11-21T08:12:00+00:00">21 Nov 2019, 08:12</time>
      </address>
      <p>Już jutro do polskich kin trafi opus magnum mistrza <a href="https://www.filmweb.pl/person/Martin.Scorsese">Martina Scorsesego</a> - zrealizowany pod skrzydłami platformy Netflix<b> "<a href="https://www.filmweb.pl/film/Irlandczyk-2019-513794">Irlandczyk</a></b>". Nasza redakcja postanowiła wyróżnić to dzieło znakiem jakości <b>"<a href="https://www.filmweb.pl/filmwebRecommends/2019">Filmweb poleca!</a>". </b></p>
      <figure>
        <img src="https://1.fwcdn.pl/wv/21/34/52134/a1.52134.4.jpg"/>
        <figcaption>
          <a href="https://www.filmweb.pl/video/Zwiastun/nr+3+polski-52134">Oglądać wideo</a>
        </figcaption>
      </figure>
      <p><i><b>"<a href="https://www.filmweb.pl/film/Irlandczyk-2019-513794">Irlandczyk</a>" </b>to film utkany z kontrastów. Rozgrywająca się na przestrzeni kilkudziesięciu lat historia jest jednocześnie epicka i niezwykle intymna, brutalna i skąpana w melancholii, elegijna, a mimo to niepozbawiona przebłysków humoru (komediowymi perełkami są zwłaszcza konfrontacje Hoffy z jego związkowym konkurentem Tonym Pro, w którego wciela się fantastyczny <a href="https://www.filmweb.pl/person/Stephen+Graham-9553">Stephen Graham</a>). Egzystencjalny ciężar opowieści kojarzy mi się nieodparcie z twórczością wybitnego polskiego prozaika Wiesława Myśliwskiego</i> - pisze o filmie Łukasz Muszyński (<b>całą recenzję przeczytacie <a href="https://www.filmweb.pl/reviews/recenzja-filmu-Irlandczyk-23061">TUTAJ</a>)</b><b> <br/></b><br/>O filmie porozmawiamy również w najnowszym odcinku<b> "Movie Się"</b>, a już niedługo obejrzycie wywiad Łukasza z gwiazdami produkcji - <a href="https://www.filmweb.pl/person/Robert.Deniro">Robertem De Niro</a> i <a href="https://www.filmweb.pl/person/Al.Pacino">Alem Pacino</a>!   <br/><br/>Znak jakości <b>"<a href="https://www.filmweb.pl/filmwebRecommends/2019">Filmweb poleca!</a>"</b> to wyróżnienie przyznawane przez redakcję Filmwebu filmom zasługującym na szczególną uwagę widzów. Są wśród nich nie tylko produkcje artystyczne, ale także komercyjne, doskonale spełniające wymagania danego gatunku bądź przekraczające je w zaskakujący sposób.</p>
    </article>
  </body>
</html>