<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/cds-bastoni-e-biraghi-titolari-a-torino-e-conte-non-rischia-gli-acciaccati-323608"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T08:52:02+00:00"/>
    <meta property="og:title" content="CdS - Bastoni e Biraghi titolari a Torino. E Conte non rischia gli acciaccati"/>
    <meta property="og:description" content="Sensi, Asamoah e Gagliardini non verranno rischiati sabato a Torino. Anche il Corriere dello Sport è per la cautela, specie con lo Slavia Praga alle porte. &quot;Per l'anticipo tra due..."/>
  </head>
  <body>
    <article>
      <h1>CdS - Bastoni e Biraghi titolari a Torino. E Conte non rischia gli acciaccati</h1>
      <address><time datetime="2019-11-21T08:52:02+00:00">21 Nov 2019, 08:52</time> by <a rel="author">Alessandro Cavasinni</a></address>
      <p><b>Sensi</b>, <b>Asamoah </b>e <b>Gagliardini </b>non verranno rischiati sabato a Torino. Anche il <i>Corriere dello Sport </i>è per la cautela, specie con lo Slavia Praga alle porte. "Per l'anticipo tra due sere il favorito a giocare in mediana resta quindi <b>Vecino</b>, con <b>Biraghi </b>- alla quarta partita di seguito da titolare - a sinistra. Nel reparto che vede <b>Borja Valero </b>sempre fermo ai pochi secondi di Inter-Borussia Dortmund di un mese fa. Proprio davanti al Torino, l'anno scorso - sia all'andata che al ritorno - l'Inter di Spalletti aveva brevettato la difesa a tre. Anticamera di quella che è la soluzione-base per <b>Antonio Conte</b>, con un <b>Godin </b>in più. Tutto lascia pensare che l'uruguaiano anche stavolta debba cedere il posto a <b>Bastoni</b>, che si è ripreso dai problemi muscolari di settimana scorsa (in realtà si trattava di un colpo a un piede, <i>ndr</i>). Il classe '99 lavora a pieno regime col gruppo, sarà in campo contro il Toro dell'ex Mazzarri". <br/> </p>
    </article>
  </body>
</html>