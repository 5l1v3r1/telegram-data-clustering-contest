<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/special/cordaid/artikel/4930521/klaar-voor-de-toekomst"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T08:51:30+00:00"/>
    <meta property="og:title" content="Klaar voor de toekomst"/>
    <meta property="og:description" content="Vandaag is de laatste dag dat Cordaid zich samen met RTL Boulevard inzet om meisjes in Congo naar school te krijgen. Het streven? 15.000 meisjes naar school. En we zijn er bijna. Help je mee?"/>
  </head>
  <body>
    <article>
      <h1>Klaar voor de toekomst</h1>
      <address>
        <time datetime="2019-11-21T08:51:30+00:00">21 Nov 2019, 08:51</time>
      </address>
      <p>Vandaag is de laatste dag dat Cordaid zich samen met RTL Boulevard inzet om meisjes in Congo naar school te krijgen. Het streven? 15.000 meisjes naar school. En we zijn er bijna. Help je mee?</p>
      <p>Je kunt het je bijna niet voorstellen, in ons land is naar school gaan zo gewoon. Maar wereldwijd krijgen 35 miljoen meisjes geen basisonderwijs. En dat terwijl onderwijs de beste investering in de toekomst is. Bovendien willen meisjes niets liever dan leren lezen en schrijven, maar doordat ze in zware armoede leven, moeten ze vaak in het huishouden of op het land helpen. </p>
      <p>Net als de zesjarige Mado, die elke dag in de steengroeve werkt. Of Esther, die op haar broertje moet passen, terwijl haar vriendinnen elke dag voorbijlopen om naar school te gaan. Cordaid helpt! Door voorlichting aan ouders te geven, zodat ze begrijpen dat een schooldiploma hartstikke belangrijk is. Het is de gewoonte meisjes in het huishouden te laten helpen. Met de voorlichtingsbijeenkomsten probeert Cordaid die gewoonte te doorbreken. </p>
      <figure>
        <img src="https://www.rtlboulevard.nl/sites/default/files/styles/liggend/public/content/images/2019/11/22/Schermafbeelding%202019-11-22%20om%2009.34.50.png?h=ec48d72b&amp;itok=lJ3I1ub6"/>
        <figcaption>
          <cite>Beeld © Cordaid</cite>
        </figcaption>
      </figure>
      <p>Veel ouders wíllen dat de meisjes naar school gaan, maar zijn te arm om bijvoorbeeld een schooluniform te kopen. Daarom zorgt Cordaid dat de school hiervoor een noodpotje<u> </u>heeft. Zodat meisjes als Mado en Esther toch naar school kunnen. </p>
      <figure>
        <img src="https://www.rtlboulevard.nl/sites/default/files/styles/liggend/public/content/images/2019/11/22/Schermafbeelding%202019-11-22%20om%2009.35.01.png?h=ec48d72b&amp;itok=3iUsHank"/>
        <figcaption>
          <cite>Beeld © Cordaid</cite>
        </figcaption>
      </figure>
      <h3>Actie: help 10.000 meisjes naar school</h3>
      <p><i>RTL Boulevard </i>en Cordaid komen samen in actie om zoveel mogelijk meisjes naar school te krijgen. Hoe meer meisjes naar school kunnen – en daar zorgt Cordaid voor – hoe meer kans ze hebben op (beter) betaald werk en hoe beter hun toekomstperspectieven zijn. En dit geven zij weer door aan hun kinderen.</p>
      <p>Met de sms-actie vragen we iedereen een eenmalige donatie te doen. Zodat we 10.000 meisjes en misschien wel zelfs 15.000 naar school kunnen helpen. Ieder meisje telt! Sms SCHOOL naar 3669 en doe een eenmalige donatie. Elk bedrag mag! <a href="https://urldefense.proofpoint.com/v2/url?u=https-3A__www.cordaid.org_nl_meisjes-2Dnaar-2Dschool_doneer-2Dnu-2Db_-3Futm-5Fcampaign-3Dmeisjes-5Fnaar-5Fschool-26utm-5Fsource-3Drtl.nl-26utm-5Fmedium-3Dreferral&amp;d=DwMFAg&amp;c=BxKcMbETFwSktsL116c0CLzwOlCGdYKnl0_kgHBnEac&amp;r=lNKxQBv_HcFy_cs1E3wyUZ42CLyrdjefn1KawZQW1OQ&amp;m=2FDsLUHAD2wXyo5MjSFNIbMEBKa9NYrUGW5wq0dpy2s&amp;s=hiZbeDMo8DlgAq9KFtKGb0J4eSi6lmvyNDN_9bjATsY&amp;e=">Hier kun je online doneren.</a></p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/3742296/actieweek-cordaid-hebben-jullie-al-gesmst"/>
        <a href="https://www.rtlboulevard.nl/video/artikel/3742286/actieweek-cordaid-heel-trots-op-wat-we-met-elkaar-bereiken"/>
      </related>
      <related>
        <a href="https://www.rtlboulevard.nl/special/cordaid/artikel/4929331/steun-cordaid-en-help-meisjes-congo-naar-school"/>
      </related>
      <related>
        <a href="https://www.rtlboulevard.nl/special/cordaid/artikel/4492571/al-50000-smsjes-binnen-voor-cordaid"/>
      </related>
    </article>
  </body>
</html>