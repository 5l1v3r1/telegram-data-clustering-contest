<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4929301/fockeline-ouwerkerk-vond-bevalling-dit-zijn-wij-erg-pittig"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T08:12:32+00:00"/>
    <meta property="og:title" content="Fockeline Ouwerkerk vond bevalling in Dit zijn wij 'erg pittig'"/>
    <meta property="og:description" content="Actrice Fockeline Ouwerkerk vond de bevallingsscène in de eerste aflevering van KRO-NCRV-hit Dit zijn wij, die door ruim 1 miljoen mensen werd bekeken, &quot;heel pittig&quot; om te doen. De bevalling in de serie verloopt niet zoals gepland. Fockeline was net zelf bevallen toen deze scène werd opgenomen, vertelde zij in in een interview op NPO Radio 5."/>
  </head>
  <body>
    <article>
      <h1>Fockeline Ouwerkerk vond bevalling in Dit zijn wij 'erg pittig'</h1>
      <address>
        <time datetime="2019-11-21T08:12:32+00:00">21 Nov 2019, 08:12</time>
      </address>
      <p>Actrice Fockeline Ouwerkerk vond de bevallingsscène in de eerste aflevering van KRO-NCRV-hit Dit zijn wij, die door ruim 1 miljoen mensen werd bekeken, "heel pittig" om te doen. De bevalling in de serie verloopt niet zoals gepland. Fockeline was net zelf bevallen toen deze scène werd opgenomen, vertelde zij in in een interview op NPO Radio 5.</p>
      <blockquote>"Zoiets mee te moeten maken is hartverscheurend"</blockquote>
      <p>"Het was heel pittig om dat zo te moeten beleven", stelde de ster uit <i>De co-assistent </i>en <i>Moordvrouw</i>. "Het is natuurlijk nooit een-op-een hoe een bevalling echt is: het blijft drama, fictie. Maar het idee alleen al zoiets mee te moeten maken op die manier is hartverscheurend."</p>
      <p>Dit zijn wij is een Nederlandse versie van de Amerikaanse hitserie This Is Us, waarin de levens van drie dertigers worden gevolgd. Ouwerkerk speelt een echtpaar samen met Vincent van der Valk. "Mijn vriend heeft mij leren kennen als actrice, dus hij ziet mij voortdurend met andere mannen. Hij is er aan gewend", legt de hoofdrolspeelster uit.</p>
      <p>Ouwerkerk heeft het origineel niet willen kijken voordat ze begon met het opnemen van de Nederlandse variant. Maar nu de opnames bijna zijn afgerond, gaat ze steeds vaker stukjes van This Is Us terugkijken. "Het is echt wel een stuk minder glamoureus, zoals wij het verhaal vertellen. Ik vind het een stuk echter, een stuk rauwer."</p>
      <p>De serie maakt af en toe een tijdsprong: Fockeline Ouwerkerk speelt ook een oudere versie van haar personage Anna. "Ik schrok wel erg toen ik mijzelf als oude vrouw terugzag", bekent ze lachend. "Het was heel confronterend. Ik heb mij voorgenomen mijn haar in elk geval later een stuk leuker te gaan dragen." De tweede aflevering van <i>Dit zijn wij</i> is donderdagavond om 20.30 uur op NPO 1 te zien.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4696361/fockeline-ouwerkerk-nieuwe-serie-dit-zijn-wij"/>
        <a href="https://www.rtlboulevard.nl/entertainment/artikel/4445441/fockeline-ouwerkerk-geniet-van-moederschap"/>
        <a href="https://www.rtlboulevard.nl/entertainment/tv/artikel/4929821/rtl-stopt-direct-met-de-villa-na-onacceptabel-gedrag"/>
        <a href="https://www.rtlboulevard.nl/entertainment/tv/artikel/4929741/spaanse-big-brother-dwingt-kandidaat-verkrachting-terug-te-kijken"/>
        <a href="https://www.rtlboulevard.nl/entertainment/tv/artikel/4929466/nick-en-simon-nemen-presentatiestokje-beste-zangers-over"/>
        <a href="https://www.rtlboulevard.nl/entertainment/tv/artikel/4928771/yes-hitserie-la-casa-de-papel-krijgt-een-spin"/>
      </related>
      <related>
        <a href="https://www.rtlboulevard.nl/entertainment/tv/artikel/4696361/fockeline-ouwerkerk-nieuwe-serie-dit-zijn-wij"/>
      </related>
    </article>
  </body>
</html>