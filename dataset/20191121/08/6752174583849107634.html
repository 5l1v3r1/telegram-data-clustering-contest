<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-kocsis-tordai-bence-parlamenti-fotevekenysege-a-provokacio/"/>
    <meta property="og:site_name" content="lokál"/>
    <meta property="article:published_time" content="2019-11-21T08:59:26+00:00"/>
    <meta property="og:title" content="Kocsis: Tordai Bence &quot;parlamenti főtevékenysége a provokáció&quot;"/>
    <meta property="og:description" content="A Fidesz frakcióvezetője szerint Tordai Bencének, a Párbeszéd országgyűlési képviselőjének &quot;parlamenti főtevékenysége a provokáció&quot;."/>
  </head>
  <body>
    <article>
      <h1>Kocsis: Tordai Bence "parlamenti főtevékenysége a provokáció"</h1>
      <address><time datetime="2019-11-21T08:59:26+00:00">21 Nov 2019, 08:59</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/06/Ke%CC%81pernyo%CC%8Bfoto%CC%81-2019-06-10-14.08.26-e1560168557899-1280x960.png"/>
      </figure>
      <p>
        <b>A Fidesz frakcióvezetője szerint Tordai Bencének, a Párbeszéd országgyűlési képviselőjének “parlamenti főtevékenysége a provokáció”.</b>
      </p>
      <p>Kocsis Máté csütörtökön a Facebook-oldalán azt közölte, hogy az ellenzéki képviselő az ülésteremben, a liftben, a folyosón, mindenhol provokál, és sértő, gyalázkodó félmondatokkal, fenyegető megjegyzésekkel vegzálja nap mint nap a kormánypárti képviselőket.</p>
      <p>Szerdán ezekből a megjegyzésekből a frakcióvezető nyilvánosságra hozott néhányat, de – mint írta – sok van még, szinte mindenkinek van róla története.</p>
      <p>“Tordai egy gyáva ember, és ahelyett, hogy vállalná a tetteit, most tagad és perrel fenyegetőzik” – írta.</p>
      <p>Kocsis Máté egy videót is közzétett, amelyben szerinte Tordai Bence a november 4-i ülésen egy fenyegető megjegyzést tett.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-kiderult-ki-zsarolhatta-borkait/">Kiderült, ki zsarolhatta Borkait</a>
        </li>
        <li>
          <a href="https://www.lokal.hu/2019-11-egy-dk-s-jelolt-a-volt-valogatott-focista-zsarolhatta-borkai-zsoltot/">Egy DK-s jelölt, a volt válogatott focista zsarolhatta Borkai Zsoltot</a>
        </li>
        <li>
          <a href="https://www.lokal.hu/2019-11-borkai-ugy-zsarolas-miatt-nyomoznak-egy-volt-labdarugo-ellen/">Borkai-ügy: zsarolás miatt nyomoznak egy volt labdarúgó ellen</a>
        </li>
        <li>
          <a href="https://www.lokal.hu/2019-11-a-kepmutato-ellenzeki-partok-egyetlen-beremelest-sem-szavaztak-meg/">A képmutató ellenzéki pártok egyetlen béremelést sem szavaztak meg</a>
        </li>
        <li>
          <a href="https://www.lokal.hu/2019-11-fidesz-a-momentum-az-uj-szdsz/">Fidesz: A Momentum az új SZDSZ</a>
        </li>
      </ul>
    </article>
  </body>
</html>