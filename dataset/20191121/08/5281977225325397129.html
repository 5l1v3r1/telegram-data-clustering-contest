<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/dunya/prense-buyuk-sok-cinsel-iliski-rezaletinin-cezasi-kesildi-h104100.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-21T08:31:32+00:00"/>
    <meta property="og:title" content="Prense büyük şok! Cinsel ilişki rezaletinin cezası kesildi"/>
    <meta property="og:description" content="İngiltere Kraliçesi 2'inci Elizabeth'in oğlu York Dükü Prens Andrew, pedofili suçundan hüküm giyen ve hapiste intihar eden milyarder Jeffrey Epstein ile bağlantıları nedeniyle uzun süren tartışmaların ardından kraliyet görevlerinden çekilme kararı aldı."/>
  </head>
  <body>
    <article>
      <h1>Prense büyük şok! Cinsel ilişki rezaletinin cezası kesildi</h1>
      <h2>İngiltere Kraliçesi 2'inci Elizabeth'in oğlu York Dükü Prens Andrew, pedofili suçundan hüküm giyen ve hapiste intihar eden milyarder Jeffrey Epstein ile bağlantıları nedeniyle uzun süren tartışmaların ardından kraliyet görevlerinden çekilme kararı aldı.</h2>
      <address>
        <time datetime="2019-11-21T08:31:32+00:00">21 Nov 2019, 08:31</time>
      </address>
      <p><b>Prens Andrew</b>, Amerikalı milyarder Jeffrey Epstein ile yakın arkadaştı ve Epstein küçük kız çocuklarını cinsel ilişkiye zorlayarak fuhuş şebekesi kurmakla suçlanıyordu. Daha sonra hüküm giyen Epstein, 10 Ağustosta tutulduğu cezaevinde ölü bulunmuş ve intihar ettiği açıklanmıştı.</p>
      <p>Bir tanığın Prens Andrew’in de bu suçlara dâhil olduğunu belirtmesi üzerine, medyada buna dair yer alan haberlere cevap vermek için BBC ile röportaj yapan Prens Andrew, dün kraliyet görevlerinden çekildiğini açıkladı.</p>
      <p>Buckingham Sarayı kanalı ile yazılı yaptığı açıklamada Prens Andrew, İngiltere gündeminde yer almaya devam eden bu olayın Kraliyet çalışmalarına zarar verdiğini ifade etti.</p>
      <p>York Dükü Prens Andrew, ailesinin yürüttüğü ve kendisinin desteklemekten onur duyduğu birçok değerli çalışmanın ve hayır işlerinin bu olayla tahribata uğradığını gördüğünü söyledi.</p>
      <figure>
        <img src="http://www.kpsscafe.com.tr/images/upload/5058565_7.jpg"/>
      </figure>
      <p>Annesi Kraliçe Elizabeth'e görevlerinden ayrılmak istediğini ileten Prens Andrew, kraliçenin izin verdiğini belirtti. Epstein’in intiharının birçok cevaplanmamış soru bıraktığını, bu olaydan etkilenen herkesin bir cevap hak ettiğini ve bu kişilere derin sempati duyduğunu ileten Prens Andrew, gerekirse herhangi bir soruşturmada yardımcı olmaya istekli olduğunu ifade etti.</p>
      <p>The Financial Times gazetesinin röportajla ilgili başlığı "Prens Andrew'un ismini temize çıkarma girişimi bir halkla ilişkiler felaketi oldu". Haberde, Prens Andrew'un kendisini savunurken kullandığı ifadelerin 'tuhaf olduğu' yorumu yapılıyor. Ama gazeteye göre asıl önemlisi, Prens Andrew'un kendisini, yasal soruşturmanın devam ettiği Epstein davasının ortasına atmış olması."</p>
      <p>The Guardian gazetesi baş sayfa manşetine avukatların Prens'e yaptığı "Özür dilemeli" çağrısını taşımış. Epstein'ın beş kurbanının avukatı Gloria Allred, Guardian gazetesine açıklamasında şunları söylüyor: "Prens Andrew için şimdi doğru ve onurlu davranış FBI ve New York savcıları tarafından sorgulanmaya gönüllü olmasıdır. Prens Andrew bu röportajla kamuoyunun karşısına çıkmaya karar verdi, ona inanıp inanmamaya insanlar karar versin. Burada en önemlisi, bu röportajda kurbanlar hakkında çok az konuşmuş olması. Neredeyse tamamen göz ardı edildiler."</p>
      <figure>
        <img src="http://www.kpsscafe.com.tr/images/upload/5058565_3.jpg"/>
      </figure>
      <p>Daily Mirror gazetesine röportajı değerlendiren beden dili uzmanı Darren Stanton, Prens'in kaçamak yanıtlar verdiğini ve fazlasıyla hazırlıklı bir şekilde televizyona çıktığını söyledi.</p>
      <p>18 yaşından küçük genç kızlarla cinsel ilişkiye girmek ve tacizle suçlanan milyarder işadamı Jeffrey Epstein kendini assa da mahkemede anlatılanlar günlerce dünya kamuoyunu meşgul etmişti.</p>
      <p>New York Federal Mahkemesi’nde görülen duruşmada, yargıç Richard Berman Epstein mağduru kadınları dinlemiş ve mahkemede duygusal anlar yaşanmıştı.</p>
      <p>Kurbanlardan Teala Davies kucağında bebeğiyle mahkemeye geldi. Ona, avukatı Gloria Allred ve bir arkadaşı eşlik etti.</p>
      <figure>
        <img src="http://www.kpsscafe.com.tr/images/upload/5058565_35.jpg"/>
      </figure>
      <p>Duruşmaya mağdur çok sayıda kadın katılırken, İngiliz oyuncu Anouska de Georgiiou da başından geçenleri anlattı.</p>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>