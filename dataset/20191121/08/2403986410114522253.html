<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/politikinya_z_ukrayinskim_korinnyam_stala_zastupnitseyu_premyer_ministra_kanadi_n1237116"/>
    <meta property="og:site_name" content="24 Канал"/>
    <meta property="article:published_time" content="2019-11-21T08:38:00+00:00"/>
    <meta property="og:title" content="Політикиня з українським корінням стала заступницею прем’єр-міністра Канади"/>
    <meta property="og:description" content="Прем’єр-міністр Канади Джастін Трюдо представив новий уряд. Його заступницею стала Христя Фріланд, яка має українське походження."/>
  </head>
  <body>
    <article>
      <h1>Політикиня з українським корінням стала заступницею прем’єр-міністра Канади</h1>
      <address>
        <time datetime="2019-11-21T08:38:00+00:00">21 Nov 2019, 08:38</time>
      </address>
      <p>
        <b>Прем’єр-міністр Канади Джастін Трюдо представив новий уряд. Його заступницею стала Христя Фріланд, яка має українське походження.</b>
      </p>
      <p>Окрім посади заступниці, вона також буде обіймати посаду міністерки міжурядових справ, що передбачає багато церемоніальних обов’язків, повідомила пресслужба <a href="https://pm.gc.ca/en/news/news-releases/2019/11/20/prime-minister-welcomes-new-cabinet">уряду Канади</a>.</p>
      <blockquote>Читайте також: <a href="https://24tv.ua/mzs_kanadi_zamist_hristi_friland_mozhe_ocholiti_ministr_infrastrukturi_ta_gromad__zmi_n1236487">МЗС Канади замість Христі Фріланд може очолити міністр інфраструктури та громад, – ЗМІ</a></blockquote>
      <p>Останні два роки Фріланд була міністеркою закордонних справ. Членом парламенту Фріланд стала у 2013 році.</p>
      <p><b>Що відомо про Христю Фріланд?</b>Канадська письменниця, журналістка і політикиня. Займала редакторські посади у канадських виданнях. <br/><br/>Має українське коріння, її мати Галина Хом'як народилася після війни в Німеччині у таборі для біженців. Володіє українською, російською, італійською, французькою та англійською мовами.<br/><br/>Звільнилася зі ЗМІ та оголосила про намір балотуватися на довиборах до парламенту Канади від Ліберальної партії.<br/><br/>У листопаді 2015 стала міністеркою міжнародної торгівлі Канади. А у січні 2017 року – міністеркою закордонних справ Канади. Складаючи присягу, Христя Фріланд поклала руку на українське Євангеліє, а в кінці сказала українською "Дякую!". <br/><br/>Підтримувала Україну під час подій Майдану. За її словами, з часу Революції Гідності було проведено більше реформ ніж за всі попередні роки незалежності. ​​У 2018 закликала звільнити українського режисера, політв'язня Кремля Олега Сенцова. </p>
      <p>Про парламентські вибори в Канаді</p>
      <ul>
        <li>У жовтні 2019 року в Канаді відбулися вибори до парламенту.</li>
        <li>Ліберальна партія прем'єра Джастіна Трюдо зберегла владу, проте втратила більшість. У попередньому скликанні партія, очолювана Трюдо, мала змогу одноосібно формувати уряд й ухвалювати більшість важливих рішень.</li>
        <li>Та все ж Трюдо залишився прем’єр-міністром Канади.</li>
        <li>Його популярність серед населення зіпсувала низка скандалів, до яких він був причетний.</li>
      </ul>
    </article>
  </body>
</html>