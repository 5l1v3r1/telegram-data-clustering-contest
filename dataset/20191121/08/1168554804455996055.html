<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tennis.bg/article/dzhokovich-nadiavam-se-s-pomoshtta-na-ivanishevich-da-stana-1-za-vsichki-vremena/16747/"/>
    <meta property="og:site_name" content="Tennis.bg"/>
    <meta property="article:published_time" content="2019-11-21T08:26:00+00:00"/>
    <meta property="og:title" content="Джокович: Надявам се с помощта на Иванишевич да стана №1 за всички времена"/>
    <meta property="og:description" content="Горан Иванишевич може да направи Новак Джокович тенисист №1 в историята на спорта. На това поне се надява сърбинът, след като включи хърватската легенда в…"/>
  </head>
  <body>
    <article>
      <h1>Джокович: Надявам се с помощта на Иванишевич да стана №1 за всички времена</h1>
      <address><time datetime="2019-11-21T08:26:00+00:00">21 Nov 2019, 08:26</time> by <a rel="author">Калоян Пламенов</a></address>
      <figure>
        <img src="https://tennis.bg/uploaded/thumbs/206b4b6d711f2250ed8423fc7e8f801c.jpg"/>
      </figure>
      <p>Горан Иванишевич може да направи Новак Джокович тенисист №1 в историята на спорта. На това поне се надява сърбинът, след като включи хърватската легенда в екипа си. Шампионът от Уимбълдън 2001 вече е част от треньорския екип на носителя на 16 титли от Шлема.<br/><br/>"Наех Горан, защото имаме една и съща култура. Манталитетът ни е много сходен, той ме разбира много добре. Когато бях на 13 години, го срещнах за първи път. Изпитвам голямо уважение към него, защото за своето време той бе най-добрият играч от нашия регион и аз исках да съм като него. Приятели сме, той е удивителен, честен и открит човек и страхотен играч. <br/><br/>"Знае какво е да се състезаваш на най-високо ниво. Има много неща, които могат да бъдат подобрени в играта ми. Затова треньорът е важен. Той разбира в какво психическо и физическо състояние се намирам. Засега нещата са прекрасни и се надявам да продължи да бъде така. Надявам се с негова помощ да стана №1 за всички времена", сподели 32-годишният Джокович.<br/><br/>Той постигна победа с 6:1, 6:2 над Йошихито Нишиока в мача на Сърбия с Япония от група А на купа "Дейвис". Западните ни съседи взеха срещата с 3:0 успеха. В група F пък Канада надви САЩ с 2:1 и се класира за 1/4-финалната фаза. Австралия пък започна с категоричен успех с 3:0 срещу Колумбия в група D.</p>
      <related>
        <h4>Виж още:</h4>
        <a href="https://tennis.bg/article/iasno-e-koga-shte-bude-megasblusukut-mezhdu-dzhokovich-i-federer-v-london/16662/"/>
        <a href="https://tennis.bg/article/gledajte-na-zhivo-sudbovniiat-sblusuk-mezhdu-federer-i-dzhokovich-v-london/16682/"/>
        <a href="https://tennis.bg/article/dzhokovich-razbi-nishioka-i-garantira-uspeh-na-surbiia-sreshtu-iaponiia-za-kupa-dejvis/16743/"/>
      </related>
    </article>
  </body>
</html>