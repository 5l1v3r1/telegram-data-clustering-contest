<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2822601-volejbolistki-himika-z-porazki-debutuvali-v-lizi-cempioniv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T08:41:00+00:00"/>
    <meta property="og:title" content="Волейболістки “Хіміка” з поразки дебютували в Лізі чемпіонів"/>
    <meta property="og:description" content="Волейболістки южненського клубу “Хімік” першими в історії українського волейболу пробилися до групового етапу Ліги чемпіонів, але стартували з поразки."/>
  </head>
  <body>
    <article>
      <h1>Волейболістки “Хіміка” з поразки дебютували в Лізі чемпіонів</h1>
      <h2>Волейболістки южненського клубу “Хімік” першими в історії українського волейболу пробилися до групового етапу Ліги чемпіонів, але стартували з поразки.</h2>
      <address>
        <time datetime="2019-11-21T08:41:00+00:00">21 Nov 2019, 08:41</time>
      </address>
      <p>Українська команда з великим рахунком програла в Італії чинному переможцю Ліги - волейбольному клубу “Новара”. Про це повідомляє <a href="http://www.fvu.in.ua/news/241-2019-11-20-17-10-20">пресслужба</a> Федерації волейболу України.</p>
      <p>Поєдинок “Новара” (Італія) - “Хімік” 1-го туру волейбольної Ліги чемпіонів відбувся 20 листопада в Pala Igor Gorgonzola і завершився з рахунком 3:0 (25:17, 25:10, 25:7).</p>
      <p>Зазначимо, що у своєму квартеті українки отримали у суперники трьох європейських грандів на чолі з чинним володарем найпочеснішого континентального клубного трофею. В іншому матчі групи польський "Лодзь" на власному майданчику у напруженішому протистоянні здолав опір німецького "Штутгарта" - 3:2 (16:25, 25:22, 25:19, 16:25, 15:10).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2815123-superkubok-ukraini-z-volejbolu-barkomkazan-i-himik-zahistili-tituli.html">Суперкубок України з волейболу: "Барком-Кажан" і "Хімік" захистили титули</a>
      </blockquote>
      <p>26 листопада “Хімік” вдома зіграє проти польського клубу “Лодзь”. Поєдинок відбудеться у ФСК “Олімп” і розпочнеться о 18.00.</p>
      <p>Фото: odessa.online</p>
    </article>
  </body>
</html>