<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39797/%D8%AE%D8%A8%D8%B1-%D8%AE%D9%88%D8%A8-%D8%A8%D8%B1%D8%A7%DB%8C-%D8%AA%D9%88%D8%B1%D8%A8%DB%8C%D9%86%E2%80%8C%D9%87%D8%A7%DB%8C-%D8%A8%D8%A7%D8%AF%DB%8C-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D8%B9%D8%AA-%D8%A8%D8%A7%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-21T08:36:00+00:00"/>
    <meta property="og:title" content="خبر خوب برای توربین‌های بادی؛ افزایش سرعت باد"/>
    <meta property="og:description" content="تجزیه و تحلیل جدید داده‌های سرعت باد نشان می‌دهد که سرعت باد جهان از سال ۲۰۱۰ به طور مداوم در حال افزایش است."/>
  </head>
  <body>
    <article>
      <h1>خبر خوب برای توربین‌های بادی؛ افزایش سرعت باد</h1>
      <address><time datetime="2019-11-21T08:36:00+00:00">21 Nov 2019, 08:36</time> by <a rel="author">پایگاه خبری صنعت برق - برق نیوز BarghNews</a></address>
      <p><i>تجزیه و تحلیل جدید داده‌های سرعت باد نشان می‌دهد که سرعت باد جهان از سال ۲۰۱۰ به طور مداوم در حال افزایش است. </i>به گزارش <a href="https://barghnews.com/">برق نیوز</a>، سرعت باد جهانی از آغاز دهه ۱۹۷۰ شروع به کند شدن کرد، اما اکنون روند معکوس شده است.<br/>در طول ۳۰ سال، سرعت باد جهانی با سرعت ۲.۳ درصد در هر دهه کاهش یافته، اما از سال ۲۰۱۰، سرعت باد به میزان سه برابر سرعت کندشدن اندازه‌گیری شده در دوره سکون، افزایش یافته است.<br/><br/>محققان در این مطالعه سرعت‌های باد را که در فاصله زمانی میان سال‌های ۱۹۷۸ و ۲۰۱۷ در حدود ۹ هزار پایگاه هواشناسی در اروپا، آمریکای شمالی و آسیا اندازه‌گیری شده بود، تجزیه و تحلیل کردند.<br/><br/>دانشمندان محاسبه کردند که اگر سرعت وزش باد جهانی دوباره به حالت اول بازنگردد و سرعت‌های باد همچنان کاهش یابد، پتانسیل انرژی جهانی باد تا سال ۲۱۰۰ به نصف کاهش می‌یابد. کاهش دائمی در سرعت باد جهانی می‌تواند تلاش‌ها برای انتقال به بخش‌های انرژی کربن خنثی را از بین ببرد.<br/><br/>امروزه انرژی باد بیش از ۶ درصد از تولید جهانی برق را تشکیل می‌دهد. این رقم با نصب توربین‌های بیشتر و تداوم وزش باد‌های قوی‌تر می‌تواند افزایش یابد.<br/><br/>در صورتی‌که سرعت باد‌های جهانی برای چند سال آینده همچنان با همان میزان افزایش یابد، تولید انرژی باد تا سال ۲۰۲۴ می‌تواند به ۳.۳ میلیون کیلووات ساعت افزایش یابد.<br/><br/>دانشمندان گمان می‌کنند که این روند در آینده نزدیک برعکس می‌شود، زیرا الگو‌های گردش اقیانوس و اتمسفری در مقیاس بزرگ دوباره تغییر می‌کنند و باعث کاهش باد می‌شوند. در حال حاضر، اپراتور‌های توربین بادی می‌توانند از تولید انرژی در حال رشد خود لذت ببرند.<br/><br/>یافته‌های این مطالعه در مجله journal Nature Climate Change منتشر شده است. منبع: <a href="http://barghnews.com/">ایرنا</a></p>
    </article>
  </body>
</html>