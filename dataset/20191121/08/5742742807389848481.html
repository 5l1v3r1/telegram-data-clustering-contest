<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/blizi-se-huawei-matepad-pro-tablet-s-velmi-tenkymi-ramecky-39328"/>
    <meta property="og:site_name" content="mobilenet.cz"/>
    <meta property="article:published_time" content="2019-11-21T08:25:00+00:00"/>
    <meta property="og:title" content="Huawei MatePad Pro s velmi tenkými rámečky se ukazuje na videu"/>
    <meta property="og:description" content="Bude spolupracovat s klávesnicí a dotykovým perem Očekává se nasazení výkonného Kirinu 990 Překvapí duální fotoaparát nebo čtečka otisků prstů přímo v displeji"/>
  </head>
  <body>
    <article>
      <h1>Huawei MatePad Pro s velmi tenkými rámečky se ukazuje na videu</h1>
      <address><time datetime="2019-11-21T08:25:00+00:00">21 Nov 2019, 08:25</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Bude spolupracovat s klávesnicí a dotykovým perem <br/>   •  Očekává se nasazení výkonného Kirinu 990 <br/>   •  Překvapí duální fotoaparát nebo čtečka otisků prstů přímo v displeji</b>
      </p>
      <h3>Aktualizováno 21. 11. 2019</h3>
      <p>Nový tablet Huawei MatePad Pro již klepe na dveře. Aktuálně došlo k <a href="https://m.weibo.cn/detail/4441005267207942">úniku</a> krátkého reklamního videa, které potvrzuje displej s malými rámečky, ukazuje dotykové pero a rovněž duální fotoaparát.</p>
      <h3>Aktualizováno 15. 11. 2019</h3>
      <p>O chystaném tabletu Huawei MediaPad Pro nevíme mnoho, avšak ještě tento měsíc se to změní. Generální ředitel Huawei Richard Yu totiž na sociální síti <a href="https://www.weibo.com/1100856704/IgjJHhVy6">weibo.com</a> zveřejnil informaci o plánované tiskové konferenci. Na plakátu je vidět nápis MatePad, byť částečně rozmazaný. Je tak nanejvýš pravděpodobné, že se nového tabletu dočkáme koncem tohoto měsíce.</p>
      <figure>
        <img src="https://cdn.24net.cz/1/obrazek/huawei-matepad-pro-308863/614w"/>
      </figure>
      <h3>Původní informace z 1. 11. 2019</h3>
      <p>Huawei dle všeho připravuje zbrusu nový tablet a <a href="https://twitter.com/evleaks/status/1189742346239401984">Evan Blass</a> odhalil nejen jeho vzhled, ale především název. Mělo by se jednat o Huawei MatePad Pro. Na první pohled se od všech dosavadních tabletů liší. Čínský výrobce u něj aplikoval současné trendy mezi mobilními telefony a displej se chlubí minimální rámečky. V levém horním rohu při horizontální orientaci se nachází drobný průstřel pro čelní kamerku. Přímo do displeje pak má být integrována čtečka otisků prstů.</p>
      <slideshow>
        <figure>
          <img src="https://cdn.24net.cz/1/obrazek/huawei-matepad-pro-308217/534w"/>
        </figure>
        <figure>
          <img src="https://cdn.24net.cz/1/obrazek/huawei-matepad-pro-308218/482w"/>
        </figure>
        <figcaption>Huawei MatePad Pro</figcaption>
      </slideshow>
      <p>Z uniklých obrázků je patrné, že tablet bude spolupracovat s dotykovým perem a také připojitelnou klávesnicí, která bude kombinována i s ochranným pouzdrem. Ohledně výbavy se konkrétní informace neví, nicméně se spekuluje, že MatePad Pro bude mířit hodně vysoko, a očekává se proto nasazení procesoru Kirin 990. Kromě toho, že by se mohlo jednat o vůbec první tablet s průstřelem displeje, bude poměrně ojedinělý i duální fotoaparát na zadní straně. V nabídce by se měla objevit černá a bílá varianta.</p>
      <related>
        <h4>Přečtěte si také</h4>
        <a href="https://mobilenet.cz/clanky/riskne-to-huawei-rada-mate-30-by-do-evropy-mohla-dorazit-v-polovine-listopadu-39307"/>
      </related>
      <related>
        <h4>Související články</h4>
        <a href="https://mobilenet.cz/clanky/dari-se-zejmena-ipadum-tablety-od-huawei-a-samsungu-ztraci-39334"/>
        <a href="https://mobilenet.cz/clanky/prvni-rendery-huawei-mediapadu-m7-ukazuji-tablet-bez-ramecku-s-perem-a-klavesnici-39221"/>
        <a href="https://mobilenet.cz/clanky/mediapady-m6-od-huawei-jsou-tablety-ze-stare-skoly-38189"/>
        <a href="https://mobilenet.cz/clanky/huawei-zitra-predstavi-maly-a-velky-tablet-mediapad-m6-38173"/>
        <a href="https://mobilenet.cz/clanky/tcl-chysta-herni-tablet-s-240hz-displejem-avyrezem-typu-prustrel-39487"/>
        <a href="https://mobilenet.cz/clanky/nove-predstaveny-lg-g-pad-5-ma-10palcovy-displej-a-snapdragon-821-39363"/>
      </related>
    </article>
  </body>
</html>