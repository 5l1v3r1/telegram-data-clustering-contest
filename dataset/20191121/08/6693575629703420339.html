<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1269818/mensen-in-de-randstad-leven-gemiddeld-vijf-jaar-korter.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-21T08:26:40+00:00"/>
    <meta property="og:title" content="Mensen in de Randstad leven gemiddeld vijf jaar korter"/>
    <meta property="og:description" content="Leven in de Randstad is een stuk ongezonder dan in de rest van Nederland. Randstedelingen leven gemiddeld vijf jaar korter berekende het RIVM. ..."/>
  </head>
  <body>
    <article>
      <h1>Mensen in de Randstad leven gemiddeld vijf jaar korter</h1>
      <address><time datetime="2019-11-21T08:26:40+00:00">21 Nov 2019, 08:26</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Leven in de Randstad is een stuk ongezonder dan in de rest van Nederland. Randstedelingen leven gemiddeld vijf jaar korter berekende het RIVM. Stress, geluidsoverlast, ongezonde lucht en de opwarming van binnenstedelijke gebieden zijn de oorzaken schrijft architect en stedenbouwkundige Leo Q. Onderwater in een opiniestuk in het Algemeen Dagblad.</p>
      <p>Leven in de Randstad staat gelijk aan het roken van 10 à 15 sigaretten per dag, schrijft hij. Wageningen University Research heeft in 2011 vastgesteld dat de luchttemperatuur in Rotterdam door alle hoogbouw op warme zomerdagen 7 graden hoger is dan in de omgeving, gaat de architect verder. Dat zorgt voor een slechtere luchtkwaliteit.</p>
      <p>Hoogbouw in de Randstad wordt door politici gezien als een mogelijke oplossing voor het stikstofprobleem. Dat is het niet volgens Onderwater. Het verziekt het sociale en fysieke klimaat in de grote steden. De architect pleit voor een betere verspreiding van voorzieningen en werkgelegenheid over het land, zodat die ongezonde en lelijke hoogbouw niet nodig is.</p>
      <p><b>Bron(nen):   </b><a href="https://www.ad.nl/opinie/superhoogbouw-funest-voor-ieders-gezondheid~ae29bd1c/">AD</a>      </p>
    </article>
  </body>
</html>