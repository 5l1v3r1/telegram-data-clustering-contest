<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/21/papata-v-tailand-s-priziv-za-zashtita-na-jenite-i-decata.430313"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T08:30:00+00:00"/>
    <meta property="og:title" content="Папата в Тайланд с призив за защита на жените и децата"/>
    <meta property="og:description" content="Той призова за достойно бъдеще за децата | Dnes.bg"/>
  </head>
  <body>
    <article>
      <h1>Папата в Тайланд с призив за защита на жените и децата</h1>
      <h2>Той призова за достойно бъдеще за децата</h2>
      <address><time datetime="2019-11-21T08:30:00+00:00">21 Nov 2019, 08:30</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Папа Франциск отправи днес в Тайланд призив за опазване на жените и децата, съобщи Франс прес.<br/><br/>"Мисля за всички жени и деца, които са особено уязвими и изложени на всякакви форми на експлоатация, робство, насилие и злоупотреби", каза Светият отец, който пристигна вчера в азиатската държава, пише БТА.<br/><br/>"Бъдещето на нашите народи зависи до голяма степен от начина, по който гарантираме на децата достойно бъдеще", каза папата в присъствието на тайландския министър-председател Прают Чан Оча.<br/><br/>Кралят на Тайланд Рама Десети ще се срещне днес с гостуващия му папа Франциск. Светият отец ще отслужи по-късно литургия и на националния стадион в Банкок.</p>
    </article>
  </body>
</html>