<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/perchezitii-diicot-in-cartierul-luceafarul-din-oradea-hair-stylist-ridicat-intr-un-dosar-de-trafic-de-minori-si-pornografie-infantila-152938.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-21T08:49:00+00:00"/>
    <meta property="og:title" content="Percheziţii DIICOT în cartierul Luceafărul din Oradea: Hair stylist ridicat într-un dosar de trafic de minori şi pornografie infantilă"/>
    <meta property="og:description" content="Mai multe echipaje de poliţişti ai Brigăzii de Combatere a Criminalităţii Organizate Oradea au descins, joi dimineaţă, în cartierul Luceafărul din municipiu, într-un dosar al procurorilor DIICOT care vizează traficul de minori şi pornografia infantilă. Poliţiştii au percheziţionat apartamentul unui cunoscut hairstylist de 34 de ani din Oradea, bănuit că a profitat de mai mulţi adolescenţi cu vârste între 13 şi 17 ani, cărora le oferea droguri şi le racola clienţi."/>
  </head>
  <body>
    <article>
      <h1>Percheziţii DIICOT în cartierul Luceafărul din Oradea: Hair stylist ridicat într-un dosar de trafic de minori şi pornografie infantilă</h1>
      <address><time datetime="2019-11-21T08:49:00+00:00">21 Nov 2019, 08:49</time> by <a rel="author" href="https://www.ebihoreanul.ro/contact/Laura%20Gal#redactia_form" target="_blank">Laura Gal</a></address>
      <figure>
        <img src="https://www.ebihoreanul.ro/modules/news/files/butca21112019.jpg"/>
        <figcaption>foto: Facebook</figcaption>
      </figure>
      <p>Mai multe echipaje de poliţişti ai Brigăzii de Combatere a Criminalităţii Organizate Oradea au descins, joi dimineaţă, în cartierul Luceafărul din municipiu, într-un dosar al procurorilor DIICOT care vizează traficul de minori şi pornografia infantilă.</p>
      <p>Poliţiştii au percheziţionat apartamentul unui cunoscut hairstylist din Oradea, Ionuţ Butcă, 34 ani, bănuit că a profitat de mai mulţi adolescenţi cu vârste cuprinse între 13 şi 17 ani, mai ales din rândul celor din centrele de plasament din Oradea, cărora le oferea droguri şi le racola clienţi, partidele sexuale având loc în apartamentul său şi tot el era cel care încasa banii oferiţi de clienţi.</p>
      <p>Butcă a fost ridicat, joi, şi condus la sediul DIICOT Oradea, pentru audieri.</p>
      <p>Potrivit surselor <b>BIHOREANULUI</b>,  anchetatorii au găsit în locuinţa acestuia droguri de risc şi mare risc, dar şi echipamente cu care bărbatul înregistra orgiile pe care le organiza. </p>
      <p>
        <i>Vom reveni cu detalii în momentul în care acestea vor fi disponibile.</i>
      </p>
    </article>
  </body>
</html>