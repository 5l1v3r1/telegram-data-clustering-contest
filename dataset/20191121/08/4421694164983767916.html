<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/vypadkova-smert-politsejski-rozpovily-yak-zagynuv-svidok-podvijnoyi-dtp-na-lvivshhyni-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-21T08:41:23+00:00"/>
    <meta property="og:title" content="Випадкова смерть: поліцейські розповіли, як загинув свідок подвійної ДТП на Львівщині (фото)"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Випадкова смерть: поліцейські розповіли, як загинув свідок подвійної ДТП на Львівщині (фото)</h1>
      <address>
        <time datetime="2019-11-21T08:41:23+00:00">21 Nov 2019, 08:41</time>
      </address>
      <p>Post Views: 2 146</p>
      <p>
        <b>Мешканець Жовківщини помер від травм, отриманих внаслідок автозіткнення, що сталось під час оформлення дорожньо-транспортної пригоди, з участю кінної підводи та автомобіля «Шкода». Про це повідомляла вчора <a href="https://varta1.com.ua/na-lvivshhyni-stalasya-podvijna-dtp-z-pidvodoyu-ta-legkovykamy-ye-zagybli-foto/">“Варта1”</a>.</b>
      </p>
      <p>Як сьогодні, 20 листопада, повідомили у відділі комунікації ГУ Нацполіції Львівської області, правоохоронці підтвердили, що зіткнулись автомобіль «Шкода Фабія» та кінна підвода. Внаслідок зіткнення, ніхто не постраждав.</p>
      <p>Подія сталась 20 листопада, близько 18.50 год., на автодорозі «Тернопіль–Львів–Рава-Руська», між селами Лавриків та Гараєць, Жовківського району.</p>
      <figure>
        <img src="https://varta1.com.ua/wp-content/uploads/2019/11/75614190_2601891226531153_2342834523152056320_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/75588135_2601891203197822_16324234389225472_n.jpg"/>
      </figure>
      <p>“Під час оформлення поліцейськими цієї події, водій автомобіля «Фіат Скудо», 50-річний житель району, рухаючись у напрямку Жовкви, скоїв зіткнення із транспортними засобами — учасниками попередньої ДТП — возом і автомобілем «Шкода», який від удару відкинуло на узбіччя, де він зіткнувся з мікроавтобусом «Мерседес Віто». Внаслідок автопригоди, загинув 34-річний місцевий мешканець, котрий перебував на місці ДТП. Окрім того, у лікарню з тілесними ушкодженнями доправлені 33-річний керманич підводи та 36-річний пасажир «Шкоди»”, — додали у поліції.</p>
      <p>За фактом події відкрито кримінальне провадження за ч. 2 ст. 286 Кримінального кодексу України (порушення правил безпеки дорожнього руху або експлуатації транспорту особами, які керують транспортними засобами). Санкція статті передбачає покарання — позбавлення волі на термін від трьох до восьми років з позбавленням права керувати транспортними засобами на термін до трьох років або без такого.</p>
      <p>Поліцейські з’ясовують обставини події, проводиться досудове розслідування.</p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>