<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rozsliduvannya-vbivstv-na-maydani-zelenskiy-dav-obicyanku-sim-yam-zagiblih-novini-ukrajini-50054813.html"/>
    <meta property="og:site_name" content="НВ"/>
    <meta property="article:published_time" content="2019-11-21T08:32:00+00:00"/>
    <meta property="og:title" content="Зеленський пообіцяв посилити слідство з розслідування вбивств на Майдані"/>
    <meta property="og:description" content="Президент Володимир Зеленський пообіцяв сім'ям Героїв Небесної Сотні посилити слідство з розслідування вбивств на Майдані під час Революції Гідності."/>
  </head>
  <body>
    <article>
      <h1>Зеленський пообіцяв посилити слідство з розслідування вбивств на Майдані</h1>
      <h2>Президент Володимир Зеленський пообіцяв сім'ям Героїв Небесної Сотні посилити слідство з розслідування вбивств на Майдані під час Революції Гідності.</h2>
      <address>
        <time datetime="2019-11-21T08:32:00+00:00">21 Nov 2019, 08:32</time>
      </address>
      <p>"Ми говорили вже про те, що необхідно посилити групу слідчих, об'єднати їх. Я думаю, що вони будуть спільно працювати і в Державному бюро розслідувань, і в прокуратурі. Там буде десь 52 людини. 25 плюс 27. Ми ж хочемо результату", - сказав він на місці майбутнього Музею Революції Гідності під час спілкування з родичами загиблих.</p>
      <p>Президент пообіцяв, що для подальшого проведення розслідування будуть прийняті законодавчі рішення.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2653143264798712%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Зеленський і його дружина Олена взяли участь у вшануванні пам'яті Героїв Небесної Сотні. Вони відвідали пам'ятний Хрест на місці загибелі учасників Революції Гідності і встановили лампадки.</p>
      <p>Читайте також:<br/><a href="https://nv.ua/ukr/spec/revolyuciya-gidnosti-50000155.html">&amp;nbspШість років Революції гідності. Нагадуємо, як все починалося</a></p>
      <p>Нагадаємо, в Державному бюро розслідувань <a href="https://nv.ua/ukr/ukraine/events/u-dbr-stvorili-pidrozdil-dlya-rozsliduvannya-sprav-maydanu-novini-ukrajini-50054205.html">створили підрозділ по розслідуванню злочинів проти активістів Майдану.</a></p>
      <p>У той же час, <a href="https://nv.ua/ukr/ukraine/events/slidstvo-u-spravah-maydanu-zupinyayetsya-novini-ukrajini-50053983.html">розслідування злочинів проти Майдану зупинилося 20 листопада</a>. Верховна Рада не проголосувала за необхідні поправки в закон про ДБР, які б дозволили продовжити розслідування злочинів Майдану.</p>
      <p>Читайте також:<br/><a href="https://nv.ua/ukr/ukraine/events/spravi-maydanu-materiali-ne-budut-vtracheni-novini-ukrajini-50054666.html">&amp;nbspЖодна зі справ Майдану не буде втрачена — Рябошапка</a></p>
    </article>
  </body>
</html>