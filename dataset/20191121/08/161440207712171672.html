<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/21/guidava-da-50-anni-senza-patente-anziana-scoperta-grazie-a-un-tam-137-955231.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T08:40:51+00:00"/>
    <meta property="og:title" content="Guidava da 50 anni senza patente: anziana scoperta grazie a un tamponamento"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">pordenone</h6>
      <h1>Guidava da 50 anni senza patente: anziana scoperta grazie a un tamponamento</h1>
      <h2>Maxi multa da oltre 5mila euro per la 77enne</h2>
      <address>
        <time datetime="2019-11-21T08:40:51+00:00">21 Nov 2019, 08:40</time>
      </address>
      <p>Un'anziana di 77 anni di Pravisdomini (Pordenone) guidava da 50 anni senza patente.</p>
      <p>La polizia municipale lo ha scoperto dopo un tamponamento di lieve entità in cui la donna è rimasta coinvolta assieme ad altre due auto.</p>
      <p>L'anziana si è difesa dicendo di aver smarrito il documento tanto tempo fa, ma i vigili urbani non hanno voluto sentire ragioni: le hanno comminato una sanzione di 5.110 euro con fermo del veicolo.</p>
      <p>La donna era a bordo di una Suzuki, quando gli agenti le hanno chiesto il documento ha cercato di prendere tempo. Ma i vigili hanno accertato che di quella patente negli archivi informatici non c'è traccia.</p>
      <p>(Unioneonline/L)</p>
    </article>
  </body>
</html>