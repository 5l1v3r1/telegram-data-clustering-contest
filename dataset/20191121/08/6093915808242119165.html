<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/policy/item/489666-stin-olomeleia-tou-synedrioy-toy-elk-tha-milisei-o-kyriakos-mitsotakis"/>
    <meta property="og:site_name" content="thestival.gr"/>
    <meta property="article:published_time" content="2019-11-21T08:32:00+00:00"/>
    <meta property="og:title" content="Στην ολομέλεια του συνεδρίου του ΕΛΚ θα μιλήσει ο Κυριάκος Μητσοτάκης"/>
    <meta property="og:description" content="Με τον Κροάτη ομόλογό του, Αντρέι Πλένκοβιτς, θα συναντηθεί ο πρωθυπουργός Κυριάκος Μητσοτάκης στο Ζάγκρεμπ, στο πλαίσιο της συμμετοχής του στο συνέδριο του ΕΛΚ."/>
  </head>
  <body>
    <article>
      <h1>Στην ολομέλεια του συνεδρίου του ΕΛΚ θα μιλήσει ο Κυριάκος Μητσοτάκης</h1>
      <address><time datetime="2019-11-21T08:32:00+00:00">21 Nov 2019, 08:32</time> by <a rel="author">Μαγδα Πετροπουλου</a></address>
      <p>Με τον Κροάτη ομόλογό του, Αντρέι Πλένκοβιτς, θα συναντηθεί ο πρωθυπουργός Κυριάκος Μητσοτάκης στο Ζάγκρεμπ, στο πλαίσιο της συμμετοχής του στο συνέδριο του ΕΛΚ.</p>
      <p>Τον κ. Μητσοτάκη θα υποδεχθεί στις 08:00 (09:00 ώρα Ελλάδας) στο γραφείο του ο πρωθυπουργός της Κροατίας. Στη συνέχεια, ο κ. Μητσοτάκης θα επιστρέψει στη Ζάγκρεμπ αρένα για να συμμετάσχει στις εργασίες του συνεδρίου του ΕΛΚ και να ψηφίσει στις εκλογές για τους αντιπροέδρους του κόμματος, στις οποίες μεταξύ των υποψηφίων είναι και ο πρόεδρος του Δημοκρατικού Συναγερμού της Κύπρου Αβέρωφ Νεοφύτου.</p>
      <p>Στις 10:00 (11:00 ώρα Ελλάδος) ο κ. Μητσοτάκης θα συμμετάσχει σε πάνελ του συνεδρίου με θέμα τις πρωτοβουλίες του ΕΛΚ για την αντιμετώπιση της κλιματικής αλλαγής.</p>
      <p>Λίγα λεπτά πριν από το μεσημέρι, στις 11:50 ο πρωθυπουργός θα εκφωνήσει την κεντρική ομιλία του στην ολομέλεια του συνεδρίου του ΕΛΚ, κατά την οποία αναμένεται να αναφερθεί εκτενώς στο προσφυγικό-μεταναστευτικό.</p>
    </article>
  </body>
</html>