<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119594-naslovne-strane-za-cetvrtak-21-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-21T08:40:06+00:00"/>
    <meta property="og:title" content="Naslovne strane za četvrtak, 21. novembar 2019. godine"/>
    <meta property="og:description" content="Dnevne novine u izdanjima za 21. novembar na naslovnim stranama pišu o snimku na kojem navodno ruski agent razmenjuje kese sa srpskim oficirom i o nalogu predsednika Srbije Aleksandra Vučića upućenom Vojnobezbednosnoj agenciji (VBA) da ispita taj slučaj, o novom selektoru košarkaške reprezentacije Srbije Igoru Kokoškovu i o drugim temama.ALO  -  &quot;Daj 5 000 evra ili ideš u gepek&quot; , list piše da je banda pokušala otmicu bivšeg fudbalera Crvene zvezde  Alekse  Terzića.BLIC  -  &quot;Država pokreće istragu afere 'Ruski špijun'&quot;, o nalogu Vučića da VBA ispita slučaj ruskog agenta i srpskog oficira. &quot;Vraćam se u Srbiju, u svoju kuću&quot;, o Igoru Kokoškovu koji je novi selektor košarkaške reprezentacije Srbije.VEČERNJE NOVOSTI  -  &quot;Agenture urušavaju neutralnu Srbiju&quot;, o snimku na kojem navodno ruski agent razmenjuje kese sa srpskim oficirom. &quot;Igraće samo oni koji žele plavi dres&quot;, o novom selektoru košarkaške reprezentacije Srbije Kokoškovu.DANAS  -  &quot;Hapšenjem Obradovića potvrdjena priča o aferi Krušik&quot;, intervju bugarske…"/>
  </head>
  <body>
    <article>
      <h1>Naslovne strane za četvrtak, 21. novembar 2019. godine</h1>
      <address>
        <time datetime="2019-11-21T08:40:06+00:00">21 Nov 2019, 08:40</time>
      </address>
      <p>Dnevne novine u izdanjima za 21. novembar na naslovnim stranama pišu o snimku na kojem navodno ruski agent razmenjuje kese sa srpskim oficirom i o nalogu predsednika Srbije Aleksandra Vučića upućenom Vojnobezbednosnoj agenciji (VBA) da ispita taj slučaj, o novom selektoru košarkaške reprezentacije Srbije Igoru Kokoškovu i o drugim temama.<br/><br/><b>ALO</b>  <b>-</b>  "Daj 5 000 evra ili ideš u gepek" , list piše da je banda pokušala otmicu bivšeg fudbalera Crvene zvezde  Alekse  Terzića.<br/><br/><b>BLIC</b>  <b>-</b>  "Država pokreće istragu afere 'Ruski špijun'", o nalogu Vučića da VBA ispita slučaj ruskog agenta i srpskog oficira. "Vraćam se u Srbiju, u svoju kuću", o Igoru Kokoškovu koji je novi selektor košarkaške reprezentacije Srbije.<br/><br/><b>VEČERNJE NOVOSTI</b>  <b>-</b>  "Agenture urušavaju neutralnu Srbiju", o snimku na kojem navodno ruski agent razmenjuje kese sa srpskim oficirom. "Igraće samo oni koji žele plavi dres", o novom selektoru košarkaške reprezentacije Srbije Kokoškovu.<br/><br/><b>DANAS</b>  <b>-</b>  "Hapšenjem Obradovića potvrdjena priča o aferi Krušik", intervju bugarske novinarke Dilijane Gajtandžijeve koja je prva objavila tvrdnje o nezakonitoj trgovini oružjem iz Srbije. "Poslanici DS-a osnivaju novu organizaciju?", list piše da je odloženo formalno ujedinjenje Zajedno za Srbiju (ZZS) i Socijaldemokratske stranke (SDS) u veliku Demokratsku stranku koje je ranije bilo najavljeno za 15. decembar.<br/><br/><b>INFORMER</b>  <b>-</b>  "'Ruski špijuni' guraju Srbe u NATO", list piše da obaveštajna afera trese Srbiju. Pod naslovom "Kežman za lečenje druga dao 500.000 evra", list piše o humanom gestu bivšeg fudbalera Matije Kežmana. <br/><br/><b>KURIR</b>  <b>-</b>  Pod naslovom "Klao se u sudnici zbog Šarićevog naprijatelja", list piše da je optuženi Zoran Jeličić naneo sebi povrede na sudjenju u Specijalnom sudu u Beogradu.<br/><br/><b>SRPSKI TELEGRAF</b>  <b>-</b>  "Vučića pljuju zbog slike sa psom", o komentarima slike na kojoj je predsednik Srbije Aleksandar Vučić sa psom, naposredeno nakon izlaska iz bolnice. "Ruski špijun plaćao generala?", o špijunskoj aferi.<br/><br/><b>POLITIKA</b>  <b>-</b>  "Optuženi za ubistvo isekao sebi vrat", o povredama koje je sebi u sudnici naneo optuženi pripadnik "Valjevskog klana" Zoran Jeličić. "Od Donbasa i Solzberija do Podgorice i Beograda", o ruskom obaveštajcu koji na snimku razmenjuje kese sa srpskim oficirom.</p>
    </article>
  </body>
</html>