<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/economia/alitalia-news-1.4898166"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-21T08:24:01+00:00"/>
    <meta property="og:title" content="Alitalia, stop alla cordata Fs-Atlantia. Verso l'ottava proroga"/>
    <meta property="og:description" content="Il cda: &quot;Attendiamo le valutazioni dei commissari&quot;. Passo indietro di Atlantia. Fs: &quot;Disponibilità a proseguire le negoziazioni per il consorzio, ma ad oggi non sono maturate le condizioni&quot;"/>
  </head>
  <body>
    <article>
      <h1>Alitalia, stop alla cordata Fs-Atlantia. Verso l'ottava proroga</h1>
      <h2>Il cda: "Attendiamo le valutazioni dei commissari". Passo indietro di Atlantia. Fs: "Disponibilità a proseguire le negoziazioni per il consorzio, ma ad oggi non sono maturate le condizioni"</h2>
      <address><time datetime="2019-11-21T08:24:01+00:00">21 Nov 2019, 08:24</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4898179.1574324642!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Aeromobile Alitalia (Imagoeconomica)</figcaption>
      </figure>
      <p>Roma, 21 novembre 2019 - Il consorzio che dovrebbe dar vita alla nascita della<b> nuova Alitalia</b> per ora non parte. Nel giorno dal termine indicato dal governo per la presentazione delle offerte vincolanti, <b>Fs</b>, pur "confermando la disponibilità a proseguire le negoziazioni per il costituendo consorzio" afferma che "ad oggi <b>non sono maturate le condizioni</b>". La palla a questo punto, dopo il <b>passo indietro di Atlantia,</b> torna ai commissari e quindi al governo.</p>
      <p>Il ministro <b>Stefano Patuanelli</b>, titolare del dossier, nella giornata di ieri, ha dichiarato che ci sono le condizioni per un <b>parziale ottimismo</b>. Sulla stessa linea il ministro dei Trasporti Paola De Micheli: "Lufthansa ha un approccio più morbido, il tema vero è che ci aspettiamo nei prossimi giorni una risposta dal consorzio che deve avere un partner industriale, Lufthansa o Delta. Siamo con un po' di realismo ragionevolmente ottimisti e positivi sulla chiusura positiva della vertenza".</p>
      <p>A questo punto appare scontata l'<b>ottava proproga</b> e si spera che la faccenda possa chiudersi entro la fine di marzo del 2020. Dal canto suo, Fs conferma che "state esaminate le comunicazioni inviate nei giorni scorsi da Delta, che ha confermato la disponibilità a partecipare all'equity della nuova compagnia, nonchè la lettera trasmessa da Lufthansa nei giorni scorsi, che ha prospettato la disponibilitaà ad un accordo commerciale, ma non ad un ingresso immediato nell'equity della nuova Alitalia". "<b>Atlantia</b> - scrive ancora Ferrovie - ha reso noto che allo stato non si sono ancora realizzate le condizioni necessarie per l'adesione al progetto, ferma la disponibilità a proseguire il confronto per l'individuazione del partner industriale".</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>