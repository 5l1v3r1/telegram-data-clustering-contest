<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58734/steam-mozemy-juz-grac-w-kanapowym-co-opie-przez-internet-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-21T08:32:00+00:00"/>
    <meta property="og:title" content="Steam: Możemy już grać w kanapowym co-opie przez internet [WIDEO]"/>
    <meta property="og:description" content="Wydaje mi się, że nieco kłóci się to z logiką, ale dopóki działa, nie ma to znaczenia."/>
  </head>
  <body>
    <article>
      <h1>Steam: Możemy już grać w kanapowym co-opie przez internet [WIDEO]</h1>
      <address><time datetime="2019-11-21T08:32:00+00:00">21 Nov 2019, 08:32</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Wydaje mi się, że nieco kłóci się to z logiką, ale dopóki działa, nie ma to znaczenia.</p>
      <p>Przed miesiącem Valve ruszyło z<b> betą nowej usługi</b> dostępnej na platformie firmy: Remote Play Together. Pod tą wyjaśniającą wiele (a jednocześnie nie wchodzącą w szczegóły) nazwą kryje się wsparcie dla gier nie obsługujących multiplayera online – w tym także tych, które oferują rozgrywkę na split screenie.</p>
      <p>Inicjatywa świetna, bo dodatkowo pozwalająca zaprosić do zabawy znajomych nieposiadających w bibliotece danego tytułu. Pozwolę sobie zresztą zacytować oficjalny opis:</p>
      <blockquote>Gracz może po prostu uruchomić dowolną grę z obsługą lokalnego trybu dla wielu graczy, lokalnej kooperacji lub funkcji współdzielenia /podzielonego ekranu, a następnie za pomocą Steama zaprosić znajomego do gry w trybie dla wielu graczy. Zaproszenie działa jak podłączenie drugiego kontrolera dla znajomego. Gdy znajomy je przyjmie, wygląda to tak, jakby obaj grali obok siebie przy jednej maszynie. Podobnie jak w przypadku tradycyjnego split-screena, komputer gospodarza uruchamia grę, ale dzięki funkcji Remote Play Together przyjaciele mogą dołączyć za pomocą własnych kontrolerów, głosu, dźwięku i wyświetlacza – bez względu na to, czy posiadają tę grę na Steamie.</blockquote>
      <p>Remote Play Together obsługuje do 4 graczy. Zaznaczę raz jeszcze: tylko jeden z nich musi wcześniej kupić daną produkcję, reszta zagra w nią dzięki streamingowi (co jak zawsze budzi niepokój w kwestii lagów). Dodatkowo usługa ta obsługuje również cross-play: razem bawić mogą się posiadacze pecetów z Windowsem lub Linuksem, maców oraz urządzeń z Androidem lub iOS-em.</p>
      <figure>
        <iframe src="https://www.youtube.com/embed/ClPgQMi_h8c" width="615" height="346" data-service="Youtube" scrolling="no"/>
      </figure>
      <p>[Mini AKTUALIZACJA] Zapomniałem wspomnieć, że z tej okazji Steam przecenił garść tytułów robiących użytek z Remote Play Together (np. Overcooked czy Enter the Gungeon).</p>
      <related>
        <h4>Podobne newsy</h4>
        <a href="https://www.cdaction.pl/news-58697/steam-top-10-minionego-tygodnia-915-listopada.html"/>
        <a href="https://www.cdaction.pl/news-58635/steam-top-10-minionego-tygodnia-28-listopada.html"/>
        <a href="https://www.cdaction.pl/news-58613/steam-piec-darmowych-gier-na-weekend-kilkanascie-przecen-weekend-tematyczny-warner-i-activision.html"/>
        <a href="https://www.cdaction.pl/news-58565/steam-top-10-minionego-tygodnia-26-pazdziernika--1-listopada.html"/>
        <a href="https://www.cdaction.pl/news-58515/gry-electronic-arts-oficjalnie-zmierzaja-na-steama--razem-z-ea-accessem.html"/>
      </related>
    </article>
  </body>
</html>