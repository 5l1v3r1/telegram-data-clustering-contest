<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/mal-mediterraneo-ndash-pescatore-segnala-possibile-naufragio-67-219610.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T08:03:34+00:00"/>
    <meta property="og:title" content="Strage di migranti al largo della libia: un pescatore segnala un naufragio con 67 vittime"/>
    <meta property="og:description" content="MAL MEDITERRANEO – UN PESCATORE SEGNALA UN POSSIBILE NAUFRAGIO CON 67 VITTIME AL LARGO DELLA LIBIA. ALTRI 30 SALVATI DA OCEAN VIKING - A DARE LA NOTIZIA, SENZA PERÒ ESSERE IN GRADO DI CONFERMARNE LA VERIDICITÀ, IL CENTRALINO ALARM PHONE. CENTINAIA DI MIGRANTI INTERCETTATI DALLE GUARDIE COSTIERE LIBICA SU DIVERSI GOMMONI E RIPORTATI INDIETRO"/>
  </head>
  <body>
    <article>
      <h1>Strage di migranti al largo della libia: un pescatore segnala un naufragio con 67 vittime</h1>
      <address>
        <time datetime="2019-11-21T08:03:34+00:00">21 Nov 2019, 08:03</time>
      </address>
      <p>
        <b>MAL MEDITERRANEO – UN PESCATORE SEGNALA UN POSSIBILE NAUFRAGIO CON 67 VITTIME AL LARGO DELLA LIBIA. ALTRI 30 SALVATI DA OCEAN VIKING - A DARE LA NOTIZIA, SENZA PERÒ ESSERE IN GRADO DI CONFERMARNE LA VERIDICITÀ, IL CENTRALINO ALARM PHONE. CENTINAIA DI MIGRANTI INTERCETTATI DALLE GUARDIE COSTIERE LIBICA SU DIVERSI GOMMONI E RIPORTATI INDIETRO</b>
      </p>
      <hr/>
      <p>
        <b>ALESSANDRA ZINITI per <a href="http://www.repubblica.it/">repubblica.it</a></b>
      </p>
      <p>Un possibile naufragio con 67 vittime, centinaia di migranti intercettati e riportati in Libia.</p>
      <figure>
        <a href="https://www.dagospia.com/mediagallery/Dago_fotogallery-256035/1241178.htm">
          <img src="https://cdn-static.dagospia.com/img/foto/11-2019/migranti-1241178.png"/>
        </a>
        <figcaption>migranti</figcaption>
      </figure>
      <p>Nel primo giorno di bel tempo, i trafficanti tornano a far partire imbarcazioni cariche di persone e si teme una nuova possibile strage. A darne notizia, senza però essere in grado di confermarne la veridicità è il centralino Alarm phone chiamato da un pescatore che ha detto di aver assistito ad un naufragio al largo delle coste libiche. Secondo queste prime informazioni, le vittime sarebbero 67 mentre i sopravvissuti una trentina.</p>
      <p>Diversi gommoni sarebbero stati invece intercettati dalla guardia costiera libica e riportati indietro. Così anche in Tunisia dove quaranta persone, perlopiù originarie dell'Africa subsahariana, sono state bloccate al largo di Sfax mentre provavano a dirigersi verso l'Italia e sono state riportate a Sfax. Lo riferisce il ministero della Difesa tunisino, precisando che si tratta di quattro cittadini tunisini e 36 di altre nazionalità africane. I migranti hanno detto alle autorità di essere partiti nella notte fra martedì e mercoledì.</p>
      <figure>
        <a href="https://www.dagospia.com/mediagallery/Dago_fotogallery-256035/1241177.htm">
          <img src="https://cdn-static.dagospia.com/img/foto/11-2019/migranti-1241177.png"/>
        </a>
        <figcaption>migranti</figcaption>
      </figure>
      <p>Un'altra imbarcazione con 30 migranti è stata invece soccorso dalla Ocean Viking di Sos Mediterranée e Msf, al suo secondo salvataggio in due giorni. Adesso a bordo della nave umanitaria ci sono 125 persone.</p>
    </article>
  </body>
</html>