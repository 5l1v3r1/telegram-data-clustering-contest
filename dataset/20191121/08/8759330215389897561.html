<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904574/akpala-komt-fit-aan-bij-kv-oostende-dankzij-club-brugge-het-was-een-privilege-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T08:45:00+00:00"/>
    <meta property="og:title" content="Akpala komt fit aan bij KV Oostende dankzij Club Brugge: “Het was een privilege”"/>
    <meta property="og:description" content="Joseph Akpala keert terug in de Jupiler Pro League bij KV Oostende. Het Laatste Nieuws meldt dat de aanvaller fit is dankzij Club Brugge. Akpala onderhield zijn conditie bij Blauw-Zwart."/>
  </head>
  <body>
    <article>
      <h1>Akpala komt fit aan bij KV Oostende dankzij Club Brugge: “Het was een privilege”</h1>
      <address>
        <time datetime="2019-11-21T08:45:00+00:00">21 Nov 2019, 08:45</time>
      </address>
      <p>
        <b>Joseph Akpala keert terug in de Jupiler Pro League bij KV Oostende. Het Laatste Nieuws meldt dat de aanvaller fit is dankzij Club Brugge. Akpala onderhield zijn conditie bij Blauw-Zwart.</b>
      </p>
      <p>Akpala praatte met Vincent Mannaert na een thuiswedstrijd van Club Brugge. Hij werd meteen uitgenodigd op het Belfius Basecamp. “Tot vorige week heb ik er dagelijks met de beloften getraind”, vertelt de Nigeriaanse aanvaller die in het verleden bij Blauw-Zwart speelde.</p>
      <p>“Club stond er voor open: ‘Je bent altijd welkom’, klonk het bij Vincent en de voorzitter (Bart Verhaeghe, red.). ’t Was speciaal om opnieuw het shirt van Club te mogen dragen. Dat ik elke dag met de beloften op het veld trainde, hielp me om professioneel te zijn. Het was een privilege - ik heb van binnenuit kunnen zien hoe hard de club gegroeid is”, aldus Akpala.</p>
      <aside>Lees meer<br/><a href="https://www.voetbalprimeur.be/nieuws/904219/officieel-akpala-keert-terug-naar-de-jupiler-pro-league.html?itm_source=www.voetbalprimeur.be&amp;itm_medium=highlighted-content">OFFICIEEL: Akpala keert terug naar de Jupiler Pro League</a></aside>
    </article>
  </body>
</html>