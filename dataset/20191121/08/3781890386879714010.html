<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/742830"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="&quot;ชาร์ป&quot;มอบเครื่องฟอกอากาศให้ชาวเชียงใหม่"/>
    <meta property="og:description" content="“ชาร์ปประเทศไทย”หวังช่วยเยียวยาให้เด็กได้รับอากาศบริสุทธิ์ ลุยลงพื้นที่ จ.เชียงใหม่ ส่งมอบเครื่องฟอกอากาศ แก่ 8 โรงเรียน 2 สถานสงเคราะห์"/>
  </head>
  <body>
    <article>
      <h1>"ชาร์ป"มอบเครื่องฟอกอากาศให้ชาวเชียงใหม่</h1>
      <address>
        <time datetime="2019-11-21T08:00:00+00:00">21 Nov 2019, 08:00</time>
      </address>
      <p>
        <b>“ชาร์ปประเทศไทย”หวังช่วยเยียวยาให้เด็กได้รับอากาศบริสุทธิ์ ลุยลงพื้นที่ จ.เชียงใหม่ ส่งมอบเครื่องฟอกอากาศ แก่ 8 โรงเรียน 2 สถานสงเคราะห์</b>
      </p>
      <p>บริษัท ชาร์ปไทย จำกัด นำโดย คุณมณีนภา ดวงดารา ประธานกรรมการบริหาร บริษัท ชาร์ปไทย จำกัด นำโดยคุณมณีนภา ดวงดารา ประธานกรรมการบริหาร บริษัท ชาร์ปไทย จำกัด ได้ลงพื้นที่จ.เชียงใหม่เพื่อส่งมอบเครื่องฟอกอากาศให้แก่ 8 โรงเรียน 2 สถานสงเคราะห์เด็ก ภายใต้โครงการ <i><b>“Write to Breathe” </b></i><br/><br/>โดยคุณมณีนภา เผยว่า เนื่องจาก จ.เชียงใหม่เคยเป็นพื้นที่อันดับ 1 ของเมืองที่มีอากาศแย่ที่สุดในโลก จากการจัดอันดับบนเว็บไซต์ AirVisual ทั้งยังมีสภาพอากาศที่วิกฤตอยู่ในระดับ “มีผลกระทบต่อสุขภาพ” ทำให้ บริษัท ชาร์ปไทย จำกัด ซึ่งเป็นเจ้าของเทคโนโลยีพลาสม่าคลัสเตอร์ ที่ติดตั้งในเครื่องฟอกอากาศและผลิตภัณฑ์ชาร์ปอื่นๆ ตระหนักถึงผลกระทบของปัญหาฝุ่นมลพิษ PM 2.5 ที่มีต่อประชาชน โดยเฉพาะกับเด็กและเยาวชนที่มีภูมิคุ้มกันร่างกายยังไม่แข็งแรงเพียงพอ ที่จะใช้ชีวิตท่ามกลางปัญหาฝุ่นมลพิษนี้ได้อย่างปกติ จึงได้ริเริ่มโครงการ<b><i> “Write to Breathe”</i></b> ที่นอกจากการมอบเครื่องฟอกอากาศแล้ว ยังได้สร้างพื้นที่ให้เด็กๆได้แสดงความเห็น ผ่านการเขียนถึงสิทธิขั้นพื้นฐานที่เด็กควรได้รับ ที่ไม่ใช่เพียงแค่สิทธิในการเข้าถึงการศึกษาเท่านั้น แต่ยังรวมไปถึงสิทธิในการได้อยู่ท่ามกลางอากาศบริสุทธิ์และได้หายใจอย่างเต็มปอด</p>
      <figure>
        <img src="https://www.dailynews.co.th/admin/upload/20191121/news_wguLlyfCmi144652_533.jpg?v=20191122081?v=7917"/>
      </figure>
      <p><b><i>“สำหรับโครงการ Write to Breathe เป็นเพียง 1 ในวิธีเยียวยาเพื่อให้เด็กๆ สามารถเรียนหรือทำกิจกรรมในพื้นที่ที่มีอากาศบริสุทธิ์โดยการทำงานของเครื่องฟอกอากาศเท่านั้น การแก้ปัญหาฝุ่น PM 2. 5 ที่จ.เชียงใหม่เผชิญอยู่มาเป็นระยะเวลานานจะต้องอาศัยความร่วมมือจากทุกภาคส่วน ในการรักษาอากาศให้บริสุทธิ์อย่างยั่งยืนเพื่อที่เด็กๆ ซึ่งเป็นอนาคตของประเทศชาติจะสามารถเรียนรู้และเติบโตขึ้นอย่างแข็งแรงได้รซึ่งทางชาร์ปเองก็มุ่งมั่นที่จะดำเนินงานในด้านพัฒนาคุณภาพอากาศอย่างไม่หยุดยั้ง ต่อยอดจากโครงการ“ Write to Breathe” สู่โครงการที่ร่วมมือพัฒนาคุณภาพกรุงเทพที่จะเกิดขึ้นในเร็วๆนี้เพื่อยกระดับคุณภาพชีวิตและคุณภาพสิ่งแวดล้อมให้คนไทยต่อไป”</i></b> คุณมณีนภากล่าว<br/><br/>ทั้งนี้ สำหรับโครงการดังกล่าว ได้มอบเครื่องฟอกอากาศทั้งสิ้น 40 เครื่องมูลค่ากว่า 559, 600 บาท แก่ 8 โรงเรียน คือ ร.ร.สันกำแพง, ร.ร.อนุบาลเชียงใหม่, ร.ร.พุทธิโสภณ, ร.รบ้านสันกำแพง, ร.รบ้านเชิงดอย(ดอยสะเก็ดศึกษา), ร.ร.คำเที่ยงอนุสรณ์, ร.ร.วัดดอนจั่น, ร.ร.วัดสวนดอก และ 2 สถานสงเคราะห์ คือสถานสงเคราะห์เด็กกำพร้าวัดดอนจั่นเชียงใหม่และสถานสงเคราะห์เด็กกำพร้าบ้านเวียงพิงค์.</p>
      <figure>
        <img src="https://www.dailynews.co.th/admin/upload/20191121/news_DKPJCpDlKZ144652_533.jpg?v=20191122081?v=1230"/>
      </figure>
      <figure>
        <img src="https://www.dailynews.co.th/admin/upload/20191121/news_pmQxyRaMdh144651_533.jpg?v=20191122081?v=6022"/>
      </figure>
    </article>
  </body>
</html>