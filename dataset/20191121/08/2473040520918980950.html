<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Legal-Business/247050/adrian-zuckerman-a-fost-confirmat-de-senatul-american-in-functia-de-ambasador-in-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T08:31:14+00:00"/>
    <meta property="og:title" content="Adrian Zuckerman a fost confirmat de Senatul american in functia de ambasador in Romania"/>
    <meta property="og:description" content="Adrian Zuckerman a fost confirmat miercuri de Senatul american in functia de ambasador in Romania, cu 65 de voturi pentru si 30 impotriva, conform site-ului acestei camere a Congresului Statelor Unite."/>
  </head>
  <body>
    <article>
      <h1>Adrian Zuckerman a fost confirmat de Senatul american in functia de ambasador in Romania</h1>
      <address>
        <time datetime="2019-11-21T08:31:14+00:00">21 Nov 2019, 08:31</time>
      </address>
      <p>
        <b>Adrian Zuckerman a fost confirmat miercuri de Senatul american in functia de ambasador in Romania, cu 65 de voturi pentru si 30 impotriva, conform site-ului acestei camere a Congresului Statelor Unite.</b>
      </p>
      <p>Cu prilejul audierii, la 20 iunie, in fata Comitetului pentru Relatii Externe din Senatul american, Adrian Zuckerman a afirmat ca doreste sa rasplateasca ospitalitatea americana prin promovarea intereselor Statelor Unite in Romania.</p>
      <p>"Daca voi fi confirmat, as dori sa ofer un sprijin constant demersurilor importante de combatere a coruptiei in Romania". "Combaterea coruptiei si sprijinirea independentei judiciare sunt vitale pentru prosperitatea si securitatea pe termen lung a Romaniei", a spus atunci Zuckerman, citat miercuri de The Washington Times.</p>
      <p>De profesie avocat, el emigrat in Statele Unite din Romania la varsta de 10 ani si vorbeste fluent limba romana.</p>
      <p>Zuckerman a fost admis in Baroul din New York in 1984, fiind partener in cadrul firmei internationale de avocatura Seyfarth Shaw LLP. Anterior, a mai ocupat functia de co-coordonator al departamentului de servicii nationale <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">imobiliare</a> si pentru companii la Epstein Becker &amp; Green, PC, New York, iar mai inainte a fost coordonator pentru proprietati imobiliare la Lowenstein Sandler, LLP, New York.</p>
      <p>
        <a href="https://www.wall-street.ro/articol/International/233380/donald-trump-l-a-nominalizat-oficial-pe-adrian-zuckerman-pentru-postul-de-ambasador-al-sua-in-romania.html">Citeste si:<br/>Adrian Zuckerman, nominalizat oficial ca ambasador al SUA in Romania</a>
      </p>
      <figure>
        <img src="https://img.wall-street.ro/image_thumbs/thumbs/12c/12c1e08c6fad4c789b161da914a8de7b-400x250-00-65.jpg?v=1533195496"/>
      </figure>
      <p>De asemenea, el a ocupat functia de presedinte al unui juriu de selectie judiciara al unei instante civile si de arbitraj pentru Consiliul Imobiliar din New York.</p>
      <p>Activ in domeniul filantropic si educational, Adrian Zuckerman este membru al consiliului Kids Corp si face parte din consiliul absolventilor New York Law School. Are diploma preuniversitara de la Massachusetts Institute of Technology (MIT) si a obtinut diploma in Drept la New York Law School.</p>
    </article>
  </body>
</html>