<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/paypal-acquista-honey-4-miliardi-di-dollari/"/>
    <meta property="og:site_name" content="Webnews"/>
    <meta property="article:published_time" content="2019-11-21T08:21:00+00:00"/>
    <meta property="og:title" content="PayPal acquista Honey per 4 miliardi di dollari"/>
    <meta property="og:description" content="PayPal ha acquisito per 4 miliardi di dollari Honey, una società che sviluppa un'estensione per Chrome che trova i coupon per gli acquisti online."/>
  </head>
  <body>
    <article>
      <h1>PayPal acquista Honey per 4 miliardi di dollari</h1>
      <h2>PayPal ha acquisito per 4 miliardi di dollari Honey, una società che sviluppa un'estensione per Chrome che trova i coupon per gli acquisti online.</h2>
      <address><time datetime="2019-11-21T08:21:00+00:00">21 Nov 2019, 08:21</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/speciale/paypal/">PayPal</a> ha annunciato di aver acquisito <b>Honey Science Corporation</b>, una società che sviluppa una famosa estensione per il browser <a href="https://www.webnews.it/speciale/google-chrome/">Chrome</a> che trova ed applica i codici <b>coupon</b> per gli acquisti online. Il tutto automaticamente. Una soluzione che permette quindi di fare <b>shopping online</b> al miglior prezzo possibile. Inoltre, questa estensione permette di scoprire il momento migliore per acquistare un prodotto sui negozi online grazie a grafici sull’andamento dei prezzi ed avvisi sui prodotti preferiti. Estensione che supporta gli eshop negli Stati Uniti, Canada, Australia, Regno Unito e India. Honey offre anche un programma di ricompense.</p>
      <p>L’operazione di acquisizione è costata circa <b>4 miliardi di dollari</b>, quasi tutti in contanti. Il comunicato stampa di PayPal non ha chiarito esattamente come Honey sarà integrato nei servizi di PayPal, ma in un’intervista con TechCrunch, <b>John Kunze</b>, SVP di PayPal, ha affermato che la società vuole integrare le funzionalità di Honey all’interno dei servizi di PayPal e Venmo. Secondo TechCrunch, dunque, i partner commerciali PayPal apparentemente saranno anche in grado di utilizzare Honey per offrire promozioni più mirate. Il marchio Honey non sarà modificato o eliminato, secondo PayPal, e la società manterrà comunque la sede a Los Angeles.</p>
      <p>L’acquisizione, che è la più grande mai portata a termine da PayPal fino ad oggi, permetterà al gigante dei pagamenti di fare un passo in avanti in questo settore per diventare parte del processo di acquisto.</p>
      <p>Un’operazione che quindi apre scenari molto interessanti per PayPal. Non rimane quindi che attendere per capire meglio come la società intenderà sfruttare al meglio questa nuova importante acquisizione.</p>
      <p>Se vuoi aggiornamenti su <i>PayPal</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>