<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187700/"/>
    <meta property="og:site_name" content="Janam TV"/>
    <meta property="article:published_time" content="2019-11-21T08:55:50+00:00"/>
    <meta property="og:title" content="ഇവിടെ സ്കൂളിൽ അടിസ്ഥാന സൗകര്യങ്ങളില്ല; വടക്കോട്ട് നോക്കി ഓക്കാനിക്കുന്ന ഒരു പുരോഗമനക്കാരനും ഇതൊന്നും കാണുന്നില്ലേ: കെ സുരേന്ദ്രൻ"/>
    <meta property="og:description" content="കോഴിക്കോട്: വടക്കോട്ട് നോക്കി ഓക്കാനിക്കുന്ന ഒരു പുരോഗമനക്കാരനും ഇവിടെ സ്കൂളിൽ അടിസ്ഥാന സൗകര്യങ്ങളില്ലാത്തത് കാണുന്നില്ലേയെന്ന് ബിജെപി സംസ്ഥാന ജനറൽ"/>
  </head>
  <body>
    <article>
      <h1>ഇവിടെ സ്കൂളിൽ അടിസ്ഥാന സൗകര്യങ്ങളില്ല; വടക്കോട്ട് നോക്കി ഓക്കാനിക്കുന്ന ഒരു പുരോഗമനക്കാരനും ഇതൊന്നും കാണുന്നില്ലേ: കെ സുരേന്ദ്രൻ</h1>
      <address><time datetime="2019-11-21T08:55:50+00:00">21 Nov 2019, 08:55</time> by <a rel="author">Janam TV Web Desk</a></address>
      <p>കോഴിക്കോട്: വടക്കോട്ട് നോക്കി ഓക്കാനിക്കുന്ന ഒരു പുരോഗമനക്കാരനും ഇവിടെ സ്കൂളിൽ അടിസ്ഥാന സൗകര്യങ്ങളില്ലാത്തത് കാണുന്നില്ലേയെന്ന് ബിജെപി സംസ്ഥാന ജനറൽ സെക്രട്ടറി കെ സുരേന്ദ്രൻ. ബത്തേരി ഗവ. സര്‍വജന വൊക്കേഷണല്‍ ഹയര്‍ സെക്കന്‍ഡറി സ്‌കൂളിലെ അഞ്ചാം ക്ലാസ് വിദ്യാർത്ഥിനിയായ ഷഹ്ല ക്ലാസ് മുറിയിൽ പാമ്പ് കടിയേറ്റ് മരണപ്പെട്ട സംഭവത്തിലാണ് സുരേന്ദ്രന്റെ പ്രതികരണം.</p>
      <p>ഈ പിഞ്ചു കുഞ്ഞിന്റെ മരണത്തിന് പാമ്പാണ് ഉത്തരവാദി എന്ന നിലയിൽ സാമൂഹ്യമാദ്ധ്യമങ്ങളിൽ വന്ന് ന്യായീകരിക്കുന്ന ഇടതു ജിഹാദി സൈബർ കീടങ്ങളെ ഉപമിക്കാൻ നികൃഷ്ട നിഘണ്ടുവിൽ പോലും ഒരു വാക്ക് കാണുന്നില്ല. ഒരു പൊതുവിദ്യാലയമാണ്. ഈ പാമ്പിൻപൊത്ത് കാലങ്ങളായി ക്ലാസ് മുറിയിൽ നിൽക്കുന്നു.</p>
      <p>കുട്ടികൾക്ക് മൂത്രപ്പുരയിൽ ഒരു തുള്ളി വെള്ളമില്ല. ഒരടിസ്ഥാന സൗകര്യങ്ങളുമില്ല. സർവ്വശിക്ഷാ അഭിയാൻ എന്ന പേരിൽ കേരളത്തിൽ കഴിഞ്ഞ രണ്ടു പതിറ്റാണ്ടിനിടയിൽ എത്രായിരം കോടി രൂപയാണ് വന്നത്. കലാമേളകളുടേയും മറ്റും പേരിൽ കെഎസ് ടിഎ പോലുള്ള അദ്ധ്യാപകസംഘടനകൾ തിന്നുതീർത്ത കോടികൾക്കു കണക്കില്ല. വടക്കോട്ട് നോക്കി ഓക്കാനിക്കുന്ന ഒരു പുരോഗമനക്കാരനും ഇതൊന്നും കാണുന്നില്ലേയെന്നും സുരേന്ദ്രൻ ചോദിച്ചു.</p>
    </article>
  </body>
</html>