<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/omicidio-1.4898165"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-21T08:10:53+00:00"/>
    <meta property="og:title" content="Omicidio Reggio Emilia, giovane uccide lo zio a coltellate. &quot;Ho sentito delle voci&quot;"/>
    <meta property="og:description" content="Il ragazzo, 27 anni, con problemi psichiatrici, una volta sveglio alle 5 del mattino, sarebbe andato in camera del parente pugnalandolo mortalmente"/>
  </head>
  <body>
    <article>
      <h1>Omicidio Reggio Emilia, giovane uccide lo zio a coltellate. "Ho sentito delle voci"</h1>
      <h2>Il ragazzo, 27 anni, con problemi psichiatrici, una volta sveglio alle 5 del mattino, sarebbe andato in camera del parente pugnalandolo mortalmente</h2>
      <address><time datetime="2019-11-21T08:10:53+00:00">21 Nov 2019, 08:10</time> by <a rel="author">il Resto del Carlino</a></address>
      <p>Reggio Emilia, 21 novembre 2019 - Una storia terribile si è consumata stamattina<b> </b>in<b> <a href="https://www.ilrestodelcarlino.it/reggio-emilia/cronaca/foto/omicidio-via-primo-maggio-1.4898588">viale Primo Maggio (foto)</a></b>, a pochi passi dal polo universitario. Un<b> ragazzo di 27 anni,</b> con accertati problemi psichiatrici, ha ucciso a coltellate lo zio 57enne che viveva in casa con lui e con il padre del giovane.</p>
      <p>L’omicidio è avvenuto intorno<b> alle 5 del mattino</b>, con il giovane che una volta svegliatosi sarebbe andato in camera dello zio pugnalandolo mortalmente. Ancora da chiarire il movente; sulla vicenda indaga la <b>polizia Reggiana.</b> Il ragazzo è stato<b> arrestato</b>: ritrovata anche l’arma del delitto.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898582.1574340172%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Reggio Emilia, omicidio in via Primo Maggio (Foto Artioli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898583.1574340173%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>Sul posto la polizia (Foto Artioli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898584.1574340173%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il luogo della tragedia (Foto Artioli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898585.1574340173%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il delitto è avvenuto prima dell'alba (Foto Artioli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898586.1574340173%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>Il sopralluogo della polizia (Foto Artioli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898587.1574340173%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il nipote ha accoltellato lo zio (Foto Artioli)</figcaption>
        </figure>
        <figcaption>
          <a href="https://www.ilrestodelcarlino.it/reggio-emilia/cronaca/foto/omicidio-via-primo-maggio-1.4898588">Reggio Emilia, omicidio in via Primo Maggio. Le foto</a>
        </figcaption>
      </slideshow>
      <p><b>Ha confessato</b> subito di aver ucciso lo zio. Il ragazzo - con problemi di<b> schizofrenia</b> e da tempo in cura all'Ausl locale - si trova in Questura dopo essere stato interrogato dal magistrato di turno al pronto soccorso dov'era stato portato inizialmente per avere un'assistenza psicologica. <b>"Ho sentito delle voci"</b>, è quanto avrebbe riferito agli inquirenti.<br/>Il sostituto procuratore Isabella Chiesi, titolare dell'inchiesta, ha aperto un fascicolo per<b> omicidio volontario</b>, accusa di cui dovrà rispondere il giovane. Ma l'avvocato difensore nominato d'ufficio, Tommaso Lombardini, ha già fatto sapere che richiederà una <b>perizia psichiatrica</b> volta a certificare l'infermità mentale del ragazzo.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/reggio-emilia/cronaca/foto/omicidio-via-primo-maggio-1.4898588"/>
      </related>
    </article>
  </body>
</html>