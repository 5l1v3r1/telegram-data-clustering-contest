<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2822548-urad-zminiv-perelik-strategicnih-pidpriemstv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T08:06:00+00:00"/>
    <meta property="og:title" content="Уряд змінив перелік стратегічних підприємств"/>
    <meta property="og:description" content="Кабінету міністрів на засіданні 20 листопада ухвалив постанову, згідно з якою був змінений перелік підприємств, що мають стратегічне значення для економіки й безпеки держави."/>
  </head>
  <body>
    <article>
      <h1>Уряд змінив перелік стратегічних підприємств</h1>
      <h2>Кабінету міністрів на засіданні 20 листопада ухвалив постанову, згідно з якою був змінений перелік підприємств, що мають стратегічне значення для економіки й безпеки держави.</h2>
      <address>
        <time datetime="2019-11-21T08:06:00+00:00">21 Nov 2019, 08:06</time>
      </address>
      <p>Про це повідомляє <a href="http://www.me.gov.ua/News/Detail?lang=uk-UA&amp;id=0ae8ea35-8ed9-4a4b-a14f-f4a0bc87ad5d&amp;title=-">пресслужба Міністерс</a><a href="http://www.me.gov.ua/News/Detail?lang=uk-UA&amp;id=0ae8ea35-8ed9-4a4b-a14f-f4a0bc87ad5d&amp;title=-">тва розвитку економіки, торгівлі та сільського господарства</a>.</p>
      <p>"Сьогодні, 20 листопада, на своєму засіданні уряд оптимізував Перелік об’єктів державної власності, що мають стратегічне значення для економіки і безпеки держави", - йдеться у повідомленні.</p>
      <p>Ухваленою на засіданні Кабміну постановою до діючого переліку стратегічних підприємств включено 4 об'єкти:</p>
      <p>- АТ "Укрзалізниця", оскільки підприємство входить до реєстру великих платників податків та є природним монополістом.</p>
      <p>- ДП "Науково-дослідний та конструкторсько-технологічний інститут трубної промисловості ім Я. Осади", оскільки воно відповідає критеріям стратегічних підприємств, частка продукції яких на загальнодержавному ринку товарів має важливе соціально економічне значення.</p>
      <p>- ПАТ "Національна суспільна телерадіокомпанія України", оскільки кількість працюючих працівників товариства перевищує 5000 осіб, а також воно є великим платником податків.</p>
      <p>- ДСП "Центральне підприємство з поводження з радіоактивними відходами", оскільки воно відповідає трьом критеріям стратегічних підприємств: внесено до категорії цивільної оборони; є підприємством, контроль за діяльністю яких з боку держави гарантує захист громадян від наслідків впливу неконтрольованого виготовлення, використання або реалізації небезпечної продукції; є виконавцем загальнодержавних цільових науково-технічних програм і державних замовлень.</p>
      <p>Також цією постановою уряд виключив з переліку стратегічних підприємств 39 об’єктів, з них: 4 об’єкти Мінекономіки, діяльність яких не відповідає жодному з критеріїв, 4 об'єкти, на базі яких утворено АТ "Українська залізниця", які припинені як юридичні особи та 31 об’єкт Держкомтелерадіо, які були реорганізовані шляхом приєднання до ПАТ "Національна суспільна телерадіокомпанія України".</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2803075-bezpeka-ribolovnih-suden-ukraina-gotova-priednatisa-do-kejptaunskoi-ugodi.html">Безпека риболовних суден: Україна готова приєднатися до Кейптаунської угоди</a>
      </blockquote>
      <p>Також у міністерстві зазначили, що законодавством не передбачена заборона на приватизацію підприємств, які включені до Переліку об'єктів державної власності, що мають стратегічне значення для економіки і безпеки держави.</p>
      <p>Як повідомляв Укрінформ, 20 листопада Прем’єр-міністр України Олексій <a href="https://www.ukrinform.ua/tag-goncaruk">Гончарук</a> на брифінгу за результатами засідання уряду повідомив, що погоджено 339 підприємств, які мають бути передані Фонду державного майна для великої та малої приватизації.</p>
    </article>
  </body>
</html>