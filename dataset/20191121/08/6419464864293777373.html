<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/antikapnistikos-nomos-epese-to-proto-prostimo-stin-athina/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T08:07:10+00:00"/>
    <meta property="og:title" content="Αντικαπνιστικός νόμος: «Έπεσε» το πρώτο πρόστιμο στην Αθήνα"/>
    <meta property="og:description" content="Το πρώτο πρόστιμο από τον αντικαπνιστικό νόμο στην Αθήνα είναι γεγονός, καθώς το βράδυ της Τετάρτης επιβεβαιώθηκαν οι πρώτες τρεις παραβάσεις"/>
  </head>
  <body>
    <article>
      <h1>Αντικαπνιστικός νόμος: «Έπεσε» το πρώτο πρόστιμο στην Αθήνα</h1>
      <address>
        <time datetime="2019-11-21T08:07:10+00:00">21 Nov 2019, 08:07</time>
      </address>
      <p>Το πρώτο <b>πρόστιμο </b>από τον <a href="https://neaselida.gr/tag/antikapnistikos-nomos/"><b>αντικαπνιστικό νόμο </b></a>στην <b>Αθήνα </b>είναι γεγονός, καθώς το βράδυ της Τετάρτης επιβεβαιώθηκαν οι πρώτες τρεις παραβάσεις, συγκεκριμένα στη <b>Νέα Σμύρνη</b>.</p>
      <p>Στη Νέα Σμύρνη βεβαιώθηκαν το βράδυ της Τετάρτης οι πρώτες τρεις παραβάσεις μετά την έναρξη της καμπάνιας για την εφαρμογή του αντικαπνιστικού νόμου.</p>
      <p>Τα πρόστιμα βεβαίωσαν ελεγκτές της <b>Εθνικής Αρχής Διαφάνειας </b>σε συνεργασία με άνδρες της <b>ΕΛΑΣ</b>.</p>
      <p>Όπως είπε ο διοικητής της ανεξάρτητης αρχής <b>Αθανάσιος Μπίνης</b>, έγιναν έλεγχοι σε 10 καταστήματα και σε τρία εξ αυτών βεβαιώθηκαν πρόστιμα 500 ευρώ για κάθε επιχειρηματία και 100 ευρώ για κάθε θεριακλή θαμώνα.</p>
      <p>Όπως παρατήρησε ο κ. <b>Μπίνης </b>ο αριθμός αυτός επιβεβαιώνει το ποσοστό που είχε καταγραφεί πριν την έναρξη εφαρμογής του νέου νόμου σύμφωνα με τον οποίο το 70% των επιχειρήσεων έχουν συμμορφωθεί.</p>
      <p>Ο διοικητής της<b> Εθνικής Αρχής Διαφάνειας </b>ανακοίνωσε, επίσης, ότι «αξιοποιώντας τις πληροφορίες από το 1142 εκπονουμε πρόγραμμα ελέγχων με κάλυψη σε όλη την επικράτεια έτσι ώστε να εμπεδώσουμε το αίσθημα εφαρμογής του νόμου».</p>
      <p>Σε κάθε περίπτωση στόχος μας δεν είναι η επιβολή προστίμων είπε ο κ. <b>Μπίνης </b>και διευκρίνισε ότι «τα πρόστιμα πληρώνοντας ηλεκτρονικά μέσω <b>ΑΑΔΕ </b>έτσι ώστε να είναι εύκολος ο τρόπος πληρωμής».</p>
      <related>
        <a href="https://neaselida.gr/ellada/kikilias-choris-exaireseis-kai-parathyrakia-i-efarmogi-toy-antikapnistikoy-nomoy/"/>
      </related>
    </article>
  </body>
</html>