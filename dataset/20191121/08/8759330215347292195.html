<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904573/martinez-spreekt-duidelijke-taal-over-toekomst-bij-rode-duivels-nu-is-het-anders.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T08:14:00+00:00"/>
    <meta property="og:title" content="Martinez is duidelijk over toekomst bij Rode Duivels: “Nu is het anders&quot;"/>
    <meta property="og:description" content="Bondscoach Roberto Martinez werd al meerdere malen in verband gebracht met een vertrek bij de Rode Duivels. De Spaanse keuzeheer doet nu zijn boekje open over zijn toekomst tegenover Het Laatste Nieuws."/>
  </head>
  <body>
    <article>
      <h1>Martinez is duidelijk over toekomst bij Rode Duivels: “Nu is het anders"</h1>
      <address>
        <time datetime="2019-11-21T08:14:00+00:00">21 Nov 2019, 08:14</time>
      </address>
      <p>
        <b>Bondscoach Roberto Martinez werd al meerdere malen in verband gebracht met een vertrek bij de Rode Duivels. De Spaanse keuzeheer doet nu zijn boekje open over zijn toekomst tegenover Het Laatste Nieuws.</b>
      </p>
      <p>Martinez houdt de boot niet af voor een contractverlenging. "Nee nee, ik wil nu eerst de loting afwachten en de voorbereiding op punt stellen. Daarna kunnen we snel om de tafel gaan en zien...” De Belgische voetbalbond vreest dat Martinez te duur wordt. “Ik was tot dusver zeer goedkoop, dat is juist”, vertelt de Spanjaard.</p>
      <p>"Geld zal een factor worden omdat ik natuurlijk zal vergelijken met andere jobs…”, gaat Martinez verder. “Ik ben de voorbije drie jaar bijzonder loyaal geweest aan mijn contract met de federatie - ik ben nooit opgestapt. Nu is het anders: mijn contract is afgelopen. Dat betekent dat áls de federatie wil doorgaan met mij, ik het voorstel zal afwegen tegen andere trainersjobs - zowel sportief als financieel. Ik zou gek zijn om dat niet te doen."</p>
      <p>Het huwelijk tussen Martinez en de Rode Duivels kan aldus nog een vervolg krijgen na het EK. "Dat is juist - en intussen werken aan de doorstroming van de volgende generatie, met onder meer Yari Verschaeren. Voor juni moeten we over mijn toekomst kunnen communiceren, vind ik - ik wil geen verstrooiing tijdens het toernooi."</p>
      <aside>Lees meer<br/><a href="https://www.voetbalprimeur.be/nieuws/904570/-trainingskamp-en-mogelijke-oefenpartner-rode-duivels-bekend-een-stevige-test-.html?itm_source=www.voetbalprimeur.be&amp;itm_medium=highlighted-content">‘Trainingskamp en mogelijke oefenpartner Rode Duivels bekend’: “Een stevige test”</a></aside>
    </article>
  </body>
</html>