<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/60-godishen-myzh-otvlechen-i-izveden-v-chuzhbina-za-da-prosi-6102362"/>
    <meta property="og:site_name" content="Vesti"/>
    <meta property="article:published_time" content="2019-11-21T08:10:00+00:00"/>
    <meta property="og:title" content="60-годишен мъж – отвлечен и изведен в чужбина, за да проси"/>
    <meta property="og:description" content="Мъжът се издирва и от Интерпол"/>
  </head>
  <body>
    <article>
      <h1>60-годишен мъж – отвлечен и изведен в чужбина, за да проси</h1>
      <h2>Мъжът се издирва и от Интерпол</h2>
      <address><time datetime="2019-11-21T08:10:00+00:00">21 Nov 2019, 08:10</time> by <a rel="author">Надежда Неменски</a></address>
      <aside>
        <a href="https://vbox7.com/emb/external.php?vid=fdc7734803&amp;autoplay=1">Видео</a>
      </aside>
      <p>Мъж от врачанско село е отвлечен и изведен от България с цел просия. В това са убедени близките му. Преди да изчезне безследно, мъжът е принуждаван да проси в Италия. Върнали го в страната ни без никакви документи. Мариус Петков се издирва от Интерпол, засега без резултат, информира <a href="https://nova.bg/news/view/2019/11/21/269294/%D0%BC%D1%8A%D0%B6-%D0%BE%D1%82-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%BE%D1%82%D0%B2%D0%BB%D0%B5%D1%87%D0%B5%D0%BD-%D0%B8-%D0%B8%D0%B7%D0%B2%D0%B5%D0%B4%D0%B5%D0%BD-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D1%81-%D1%86%D0%B5%D0%BB-%D0%BF%D1%80%D0%BE%D1%81%D0%B8%D1%8F/">NOVA</a>.</p>
      <p>Той е на 60 години, инвалид, без два крака. Изчезнал е през 2016 г.</p>
      <p><b>„В неговото състояние той не е способен да работи нещо друго</b>.</p>
      <p>Затова смятам, че е заминал именно с тази цел. По-рано пак е заминавал за просия, лично той ми го казва. За последно на 16 септември 2016 г. се чухме с него. Тогава ми каза, че е на ферибота във Видин и ще заминава някъде, но не знае къде. Бил добре и ако имало нещо, щял да ми се обади. След това изгубихме контакт. Седмица по-късно телефонът му не съществува”, разказа Нели Николова.</p>
      <p>От полицията обяснили на близките на Петков, че той е</p>
      <p>
        <b>тръгнал за чужбина с още 7 души от ромски произход с бял бус.</b>
      </p>
      <p>Те са от Монтана, проведени са разпити на въпросните лица. По техни данни възрастният мъж е забелязан за последен път на едно от летищата в Париж и разполагал с 40 евро.</p>
      <p>Според дъщерята мъжът няма документи в себе си, защото предишния път, когато е бил принуден да прости, след това е върнат в България без никакви документи. „Имаше си тефтер, в който записваше парите, които е изкарал през деня. Той е подведен, че отива да продава части в Италия и е принуден да проси.</p>
      <p>Той си е записвал колко пари е изкарвал всеки ден – между 100 и 300 евро, които е давал на някой да му ги пази. Просил е до големи супермаркети или пред някоя църква, на по-оживени места”, разказва момичето.</p>
      <p>Тя споделя, че</p>
      <p>
        <b>баща ѝ се е отчитал на този, който го е завел там, като са му били давани само цигари и храна</b>
      </p>
      <p>и се връща без никакви документи и без пари. „Имаше само акт за раждане в себе си и това е”, казва момичето.</p>
      <p>
        <i>Още по темата вижте във видеото горе.</i>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/prosiacite-ot-drenovec-promenilo-li-se-e-neshto-6094592"/>
        <a href="https://www.vesti.bg/bulgaria/uzhas-s-bylgarski-robi-prosiaci-vyv-franciia-6083250"/>
        <a href="https://www.vesti.bg/bulgaria/obshtestvo/mezhdu-10-i-15-ot-prosiacite-v-shveciia-sa-bylgari-6042367"/>
      </related>
    </article>
  </body>
</html>