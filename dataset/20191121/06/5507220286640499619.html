<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187659/"/>
    <meta property="og:site_name" content="Janam TV"/>
    <meta property="article:published_time" content="2019-11-21T06:07:50+00:00"/>
    <meta property="og:title" content="സംസ്ഥാനത്ത് പ്ലാസ്റ്റിക് ക്യാരി ബാഗുകൾക്കും കുപ്പികൾക്കും നിരോധനം; മിൽമയ്ക്കും ബിവറേജിനും ഇളവ്"/>
    <meta property="og:description" content="തിരുവനന്തപുരം: സംസ്ഥാനത്ത് പ്ലാസ്റ്റിക് ക്യാരി ബാഗുകൾക്കും പ്ലാസ്റ്റിക് കുപ്പികൾക്കും നിരോധനം ഏർപ്പെടുത്തുന്നു. പുനരുപയോഗ സാധ്യത ഇല്ലാത്ത"/>
  </head>
  <body>
    <article>
      <h1>സംസ്ഥാനത്ത് പ്ലാസ്റ്റിക് ക്യാരി ബാഗുകൾക്കും കുപ്പികൾക്കും നിരോധനം; മിൽമയ്ക്കും ബിവറേജിനും ഇളവ്</h1>
      <address><time datetime="2019-11-21T06:07:50+00:00">21 Nov 2019, 06:07</time> by <a rel="author">Janam TV Web Desk</a></address>
      <p>തിരുവനന്തപുരം: സംസ്ഥാനത്ത് പ്ലാസ്റ്റിക് ക്യാരി ബാഗുകൾക്കും പ്ലാസ്റ്റിക് കുപ്പികൾക്കും നിരോധനം ഏർപ്പെടുത്തുന്നു. പുനരുപയോഗ സാധ്യത ഇല്ലാത്ത പ്ലാസ്റ്റിക്കുകളുടെയും ഉപയോഗത്തിനാണ് നിരോധനം ഏർപ്പെടുത്തുന്നത്. തിരുവനന്തപുരത്ത് ചേർന്ന മന്ത്രി സഭാ യോഗത്തിലാണ് തീരുമാനം. എന്നാൽ മിൽമയ്ക്കും ബിവറേജസ് കോർപ്പറേഷനും ഇളവ് അനുവദിച്ചിട്ടുണ്ട്.</p>
      <p>പ്ലാസ്റ്റിക് ക്യാരിബാഗുകളും മാലിന്യം കൊണ്ടുപോകാന്‍ ഉപയോഗിക്കുന്ന ബാഗുകളും വലിയ കുപ്പികളുമാണ് നിരോധിച്ചത്. 300 മില്ലി ലിറ്ററിന് മുകളിലുളള പ്ലാസ്റ്റിക് കുപ്പികൾക്കാണ് നിരോധനം ബാധകമാകുക.</p>
      <p>ഉപഭോക്താവിന് പണം നൽകി ഉപയോഗിച്ച കുപ്പികള്‍ തിരിച്ചെടുക്കണമെന്ന വ്യവസ്ഥയിലാണ് മിൽമയ്ക്കും ബിവറേജസ് കോര്‍പ്പറേഷനും ഇളവ് അനുവദിച്ചിരിക്കുന്നത്.</p>
    </article>
  </body>
</html>