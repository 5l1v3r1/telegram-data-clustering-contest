<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/dick-selectie-koeman-25-man-hoofd/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T06:48:56+00:00"/>
    <meta property="og:title" content="Dickie verwacht geen veranderingen meer bij Koeman: ‘Hij heeft 25 man in zijn hoofd’"/>
    <meta property="og:description" content="Dick Advocaat denkt dat Oranje-bondscoach Ronald Koeman zijn selectie al zo goed als rond heeft. Hij verwacht weinig tot geen nieuwe namen voor het EK2020."/>
  </head>
  <body>
    <article>
      <h1>Dickie verwacht geen veranderingen meer bij Koeman: ‘Hij heeft 25 man in zijn hoofd’</h1>
      <address>
        <time datetime="2019-11-21T06:48:56+00:00">21 Nov 2019, 06:48</time>
      </address>
      <p>
        <b>Nederland heeft zich voor het eerst in 6 jaar geplaatst voor een eindtoernooi en dus is het speculeren over de selectie onmiddellijk begonnen. Hoewel er bij de fans hoop is voor enkele wijzingen, verwacht ervaren rot Dick Advocaat niet dat Koeman veel gaat veranderen. De interim-trainer van Feyenoord verwacht dat Ronald Koeman zijn selectie zelfs al bijna rond heeft.</b>
      </p>
      <p>"Er zijn 1 of 2 spelers waar je over twijfelt. Het grootste deel staat vast en ken je goed. Dat zal niet meer veranderen. Ronald Koeman heeft 25 man in zijn hoofd en daar moeten er dus alleen nog een paar van afvallen", zo meldt Advocaat in een interview met <i>De Telegraaf</i>. Zelf was Advocaat 3 keer actief op een WK of EK. Dat was met Oranje (WK 1994 en EK 2004), Zuid-Korea (WK 2006) en Rusland (EK 2012). Ook was hij actief als bondscoach van de Emiraten, België en Servië.<br/><br/><b>Ook geen nieuw systeem</b><br/>Dickie denkt verder dat er weinig tot niks nieuws uit de hoge hoed van Koeman komt. "Qua systeem verander je niet meer. Ik deed het tenminste niet en Ronald is ook een trainer die vasthoudt aan een bepaald systeem. Hij zal best nog wel een paar dingen testen, maar waarmee moet hij nu werkelijk experimenteren? Dan praat je over Marten de Roon of Davy Pröpper op het middenveld. Ik denk niet dat Ronald de boel nog verandert."<br/><br/><b>Stem op JOUW selectie</b><b>!</b><br/>Omdat dit land 17 miljoen bondscoaches kent, vragen wij aan jou hoe jouw EK-selectie eruit zou zien. Kies jij voor de bekende namen of komen er enkele verrassingen op jouw shortlist? <a href="https://sportnieuws.nl/voetbal/binnenland/stem-stel-ek-voetbal-begint-nu-welke-23-spelers-neem-mee-poll/">Stem hierrr</a> en bepaal welke 23 namen er van jou mee mogen.</p>
    </article>
  </body>
</html>