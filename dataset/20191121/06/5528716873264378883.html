<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/tipnete-si-kolko-zaplatite-za-opravu-displeja-skladatelneho-huawei-mate-x-ps-nebojte-sa-ist-s-cenou-vysoko/"/>
    <meta property="og:site_name" content="Vosveteit"/>
    <meta property="article:published_time" content="2019-11-21T06:04:22+00:00"/>
    <meta property="og:title" content="Tipnete si koľko zaplatíte za opravu displeja skladateľného Huawei Mate X? PS: Nebojte sa ísť s cenou vysoko"/>
    <meta property="og:description" content="Pochopiteľne, najdrahšou položkou na celom zozname je výmena poškodeného displeja, ktorý je najdrahšou súčiastkou samotného zariadenia."/>
  </head>
  <body>
    <article>
      <h1>Tipnete si koľko zaplatíte za opravu displeja skladateľného Huawei Mate X? PS: Nebojte sa ísť s cenou vysoko</h1>
      <address><time datetime="2019-11-21T06:04:22+00:00">21 Nov 2019, 06:04</time> by <a rel="author">Tomáš Sedláček</a></address>
      <p>Skladací smartfón <a href="https://vosveteit.sk//?s=huawei+mate+x"><b>Huawei Mate X</b></a> sa v domácej Číne predáva už niekoľko týždňov, pričom sa každá jedna várka naskladnených skladačiek vypredáva ako teplé rožky. Fanúšikov značky neodrádza ani neuveriteľne vysoká cenovka, ktorá sa v Číne vyšplhala na <b>2160 eur</b>. Väčšina majiteľov sa však nezaujíma o prípadné náklady počas prevádzky, napríklad v momente, keď sa ich zariadenie nečakane poškodí. Práve o cenách náhradných dielov najnovšie informoval portál <a href="https://www.huaweicentral.com/huawei-mate-x-parts-repair-cost/">Huaweicentral.com</a> a musíme povedať, že ide o naozaj veľké „pálky“.</p>
      <h3>Ceny náhradných dielov a ich výmena</h3>
      <p>Pochopiteľne, najdrahšou položkou na celom zozname je výmena poškodeného displeja, ktorý je najdrahšou súčiastkou samotného zariadenia. Nižšie si uvedieme všetky vymeniteľné komponenty a cenu za ich výmenu.</p>
      <ul>
        <li><b>Displej</b> – 905 eur – 7080 CNY</li>
        <li><b>Základná doska</b> – 460 eur – 3579 CNY</li>
        <li><b>Zadný fotoaparát</b> – 90 eur – 698 CNY</li>
        <li><b>Pravý / ľavý kryt batérie</b> – 45 eur – 361 CNY</li>
        <li><b>Batéria</b> – 35 eur – 278 CNY</li>
      </ul>
      <p>Ak sa bližšie zamyslíte nad cenou výmeny displeja, určite vás napadne, že za takúto cenu si môžete dopriať takmer akýkoľvek vlajkový smartfón. Jedinou záchranou v tomto prípade však môže byť <b>50% zľava na prvú výmenu displeja</b>, ktorú spoločnosť Huawei poskytuje na domácom čínskom trhu. Situácia v našich končinách však môže byť v prípade dostupnosti zariadenia diametrálne odlišná a tak sa radšej už teraz môžme pripraviť na to, že na výmenu moderných skladacích displej si musí človek šetriť aj niekoľko mesiacov vopred.</p>
      <p>Všetky informácie a novinky o skladacom smartfóne <b>Huawei Mate X nájdeš na <a href="https://vosveteit.sk//?s=huawei+mate+x">našom webe</a></b>.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>