<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742799"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T06:15:00+00:00"/>
    <meta property="og:title" content="แห่แชร์คลิปห้องข่าวช่อง3 ไฟสปอร์ตไลท์สั่นไหวทั้งสตู"/>
    <meta property="og:description" content="ชาวเน็ตแห่แชร์คลิปความยาว 55 วินาที เผยภาพห้องออกอากาศช่อง 3 ไฟสปอร์ตไลท์สั่นไหวทั้งสตู รับรู้ถึงแรงสั่นสะเทือนแผ่นดินไหวจากลาว"/>
  </head>
  <body>
    <article>
      <h1>แห่แชร์คลิปห้องข่าวช่อง3 ไฟสปอร์ตไลท์สั่นไหวทั้งสตู</h1>
      <address>
        <time datetime="2019-11-21T06:15:00+00:00">21 Nov 2019, 06:15</time>
      </address>
      <figure>
        <img src="https://www.dailynews.co.th/admin/upload/20191121/news_DJJiJzQtiO124005_533.jpg?v=20191121148"/>
      </figure>
      <p>
        <b>ชาวเน็ตแห่แชร์คลิปความยาว 55 วินาที เผยภาพห้องออกอากาศช่อง 3 ไฟสปอร์ตไลท์สั่นไหวทั้งสตู รับรู้ถึงแรงสั่นสะเทือนแผ่นดินไหวจากลาว</b>
      </p>
      <p>กรณีเหตุการณ์แผ่นดินไหวขนาด 5.9 ริกเตอร์ ที่เกิดขึ้นที่ประเทศลาวเมื่อเช้าที่ผ่านมาของวันที่ 21 พ.ย. 62 ส่งผลให้อาคารสูงหลายแห่งในกรุงเทพฯ ได้รับแรงสั่นสะเทือน และยังมีอาฟเตอร์ช็อกขนาด 6.4 ริกเตอร์ตามมาอีกหลายครั้ง ซึ่งห่างจากบ้านน้ำช้าง ต.ขุนน่าน อ.เฉลิมพระเกียรติ จ.น่าน ประมาณ 20 กม.เท่านั้น<br/> </p>
      <figure>
        <iframe data-src="https://twitter.com/js100radio/status/1197303201071951872?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> <br/>เกี่ยวกับเรื่องนี้ วันที่ 21 พ.ย. ชาวเน็ตได้แชร์คลิปจากทวิตเตอร์ @MorningNewsTV3 ปรากฏความยาว 55 วินาที พร้อมข้อความระบุว่า "เกิดแรงสั่นสะเทือนบนตึกสูงหลายแห่งใน กทม. ในห้องออกอากาศเรื่องล่าเช้านี้ รับรู้ถึงแรงสั่นสะเทือนแผ่นดินไหว" โดยภาพที่ปรากฏจะเห็นว่าไฟสปอร์ตไลท์ภายในห้องสตูโยกสั่นไหวอย่างชัดเจน ขณะเดียวกัน @js100radio ได้รีทวิต @GameBoy_Advance ระบุว่า "06.58 น. เห้ยยยย!!! แผ่นดินไหวชิดลม #แผ่นดินไหว"<br/> <br/>อย่างไรก็ตาม ศ.ดร.อมร พิมานมาศ นายกสมาคมวิศวกรโครงสร้างไทย ได้ออกมาเตือนให้เจ้าของอาคารภายในกรุงเทพฯ สำรวจผลกระทบที่อาจจะเกิดขึ้นได้ โดยระบุว่าแผ่นดินไหวที่ลาวครั้งนี้เป็นระดับกลาง แต่สภาพของดินที่กรุงเทพฯ เป็นชั้นดินเหนียวอ่อน จึงเอื้อต่อคลื่นแผ่นดินไหวทำให้รุนแรงขึ้น 3-4 เท่า โดยเฉพาะอาคารสูง 10 ชั้นตั้งแต่ปี 50 ที่ไม่รองรับการสั่นไหว.<br/><br/><b>อ่านข่าวที่เกี่ยวข้อง...</b><br/><br/><b>- <a href="https://www.dailynews.co.th/regional/742740">แผ่นดินไหวขนาด5.9ที่ลาว รู้สึกได้ในพื้นที่9จว.ของไทย</a></b><br/><br/><b>- <a href="https://www.dailynews.co.th/regional/742774">'TSEA'เตือนอาคารสูงก่อนปี50 ตรวจสอบโครงสร้างด่วน!</a></b><br/><br/> </p>
      <figure>
        <iframe data-src="https://twitter.com/MorningNewsTV3/status/1197305185049034752?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>