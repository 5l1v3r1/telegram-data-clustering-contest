<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23504432-conflict-comercial-chinezii-nu-isi-fac-datoria-acuza-donald-trump.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T06:59:00+00:00"/>
    <meta property="og:title" content="Conflict comercial: &quot;Chinezii nu îşi fac datoria&quot;, acuză Donald Trump"/>
    <meta property="og:description" content="Preşedintele american, Donald Trump, a afirmat miercuri că nu a semnat încă un acord comercial cu China deoarece Beijingul nu este dispus &quot;să-şi facă datoria&quot;, scrie Agerpress,"/>
  </head>
  <body>
    <article>
      <h1>Conflict comercial: "Chinezii nu îşi fac datoria", acuză Donald Trump</h1>
      <address><time datetime="2019-11-21T06:59:00+00:00">21 Nov 2019, 06:59</time> by <a rel="author">A.Z.</a></address>
      <p><b>Preşedintele american, Donald Trump, a afirmat miercuri că nu a semnat încă un acord comercial cu China deoarece Beijingul nu este dispus "să-şi facă datoria", scrie Agerpress, citând AFP.</b><br/><br/>În cursul unei vizite la o fabrică Apple din apropiere de Austin, în Texas, Donald Trump a declarat în legătură cu acordul comercial parţial aşteptat cu China: "Nu am vrut să fac asta până în prezent pentru că ei nu-şi fac datoria".<br/><br/>El a ţinut să sublinieze că Beijingul îşi doreşte mai mult decât Statele Unite să încheie un acord comercial cu Washingtonul. Cu o zi înainte, omul de afaceri republican a promis o nouă creştere a tarifelor vamale vizând produsele chineze dacă nu se va ajunge la niciun acord cu Beijingul. <br/><br/>"Dacă nu ajungem la un acord cu China, pur şi simplu voi majora şi mai mult taxele vamale", a declarat el de la Casa Albă. <br/><br/>China şi Statele Unite sunt implicate într-un război comercial de aproape doi ani. Ambele părţi au dat asigurări că s-au făcut progrese notabile, iar preşedintele Trump a vorbit despre semnarea unui acord de "fază unu" în noiembrie, care nu a fost confirmat.</p>
    </article>
  </body>
</html>