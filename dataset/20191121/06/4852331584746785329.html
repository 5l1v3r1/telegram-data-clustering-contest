<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/amazon-acquisti-in-skill-alexa-come-funziona/"/>
    <meta property="og:site_name" content="Webnews"/>
    <meta property="article:published_time" content="2019-11-21T06:30:00+00:00"/>
    <meta property="og:title" content="Amazon, acquisti In-Skill per Alexa: come funziona"/>
    <meta property="og:description" content="Amazon ha portato in Italia il programma di acquisto In-Skill dedicato ad Alexa attraverso il quale gli sviluppatori potranno offrire extra a pagamento."/>
  </head>
  <body>
    <article>
      <h1>Amazon, acquisti In-Skill per Alexa: come funziona</h1>
      <h2>Amazon ha portato in Italia il programma di acquisto In-Skill dedicato ad Alexa attraverso il quale gli sviluppatori potranno offrire extra a pagamento.</h2>
      <address><time datetime="2019-11-21T06:30:00+00:00">21 Nov 2019, 06:30</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/amazon/">Amazon</a> ha annunciato l’arrivo in Italia degli <b>acquisti In-Skill</b>. Questo significa che gli utenti saranno in grado di acquistare nuove e coinvolgenti esperienze all’interno delle <b>Skill Alexa</b>. Un vantaggio che si estende anche agli sviluppatori italiani che potranno disporre di un modo per guadagnare grazie alle proprie Skill pubblicate sullo Store delle Skill di <a href="https://www.webnews.it/speciale/amazon-alexa/">Alexa</a> di Amazon.it.</p>
      <p>Infatti, gli acquisti In-Skill danno la possibilità agli sviluppatori delle Skill di ricavare un guadagno attraverso la <b>vendita di contenuti premium digitali</b> come nuove funzionalità, o veri e propri contenuti esclusivi allo scopo di arricchire e diversificare l’esperienza offerta dalle Skill da loro realizzate. Ovviamente, le Skill di Alexa continuano a rimanere un’esperienza gratuita per tutti.</p>
      <p>Tuttavia, da adesso in poi, gli <b>sviluppatori</b> saranno in grado di rendere disponibili acquisti singoli o consumabili, per sbloccare l’accesso a funzionalità aggiuntive della Skill o prolungare l’esperienza di gioco, oppure abbonamenti, che offrono l’accesso a esperienze premium per un determinato periodo di tempo. I clienti possono acquistare nuove esperienze e contenuti semplicemente interagendo con la Skill.</p>
      <p>Gli sviluppatori potranno dunque offrire tre diverse categorie di prodotti In-Skill. Potranno offrire <b>acquisti singoli</b>. Questo significa che sarà possibile sbloccare l’accesso a funzionalità o contenuti all’interno di una Skill. Gli acquisti singoli non hanno una data di scadenza.</p>
      <p>Potranno offrire pure <b>acquisti consumabili</b>. Dunque, trattasi di contenuti o funzionalità che possono essere acquistati, esauriti e acquistati nuovamente, come ad esempio suggerimenti e valuta di gioco o vite extra.</p>
      <p>Infine, gli sviluppatori potranno offrire veri e propri <b>abbonamenti</b> per offrire l’accesso a contenuti o funzionalità premium per un periodo di tempo definito. Il costo viene addebitato agli utenti su base ricorrente fino a quando l’abbonamento non viene annullato.</p>
      <p>Se vuoi aggiornamenti su <i>Amazon Alexa</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>