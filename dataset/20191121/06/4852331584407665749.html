<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/eni-call-digital-hr-innovare/"/>
    <meta property="og:site_name" content="Webnews"/>
    <meta property="article:published_time" content="2019-11-21T06:45:00+00:00"/>
    <meta property="og:title" content="Eni lancia la call Digital HR Innovare"/>
    <meta property="og:description" content="Eni ha annunciato il lancio della call Digital HR Innovare per crescere con Cariplo Factory, un progetto di open innovation nel campo delle risorse umane."/>
  </head>
  <body>
    <article>
      <h1>Eni lancia la call Digital HR Innovare</h1>
      <h2>Eni ha annunciato il lancio della call Digital HR Innovare per crescere con Cariplo Factory, un progetto di open innovation nel campo delle risorse umane.</h2>
      <address><time datetime="2019-11-21T06:45:00+00:00">21 Nov 2019, 06:45</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/flusso/eni/">Eni</a> lancia la call “<b>Digital HR Innovare per crescere</b>” con <b>Cariplo Factory</b>. Coinvolgere le persone in un percorso di conoscenza e crescita, alimentare la qualità delle relazioni tra le persone e tra le persone e l’azienda, individuare strumenti innovativi per la loro gestione e la formazione continua. Questi sono i principali elementi su cui l’azienda italiana ha deciso di lanciare questa call in collaborazione con l’hub di innovazione che dal 2016 accompagna la crescita di talenti, innovatori e <b>startup italiane</b> a elevato potenziale.</p>
      <p>L’obiettivo di questa nuova iniziativa è quello di selezionare idee innovative su tre aree di interesse per Eni, che riguardano il processo di engagement e feedback, le soluzioni digitali per la gestione delle relazioni e il settore della formazione continua. Da sempre Eni si è contraddistinta per il suo DNA innovativo e, adesso, l’azienda italiana ha deciso di di essere tra le prime a lanciare un progetto di <b>open innovation</b> nel campo delle <b>risorse umane</b>.</p>
      <p>Tre sono le aree di interesse del progetto: “<b>ENGAGE YOURSELF, GIVE AND RECEIVE FEEDBACK</b>“, “<b>LET THE OTHERS KNOW MORE ABOUT YOU</b>” e “<b>LEARNING and TRAINING</b>“.</p>
      <p>Per quanto riguarda la prima, a questo ambito fanno riferimento soluzioni digitali per innovare il processo di engagement e feedback in un’ottica di continuous process. Tali soluzioni supporteranno valutazioni e decisioni in ambito HR grazie alla misurazione e all’analisi della qualità delle relazioni interne, del network organizzativo e della vita professionale, e alla raccolta e analisi dei feedback su comportamenti e performance.</p>
      <p>Relativamente alla seconda area di interesse del progetto, a questo ambito fanno riferimento soluzioni digitali volte al miglioramento delle relazioni tra persona e azienda e persona/persona attraverso la raccolta e una più efficace analisi e rappresentazione di informazioni relative a esperienze e competenze professionali e non, motivazioni e ambiti di interesse formativo e lavorativo. Lo scopo è quello di migliorare la relazione con altri colleghi e con l’azienda, anche per la promozione di percorsi di sviluppo professionale e personale.</p>
      <p>Infine, per quanto concerne la terza area di interesse del progetto, trattasi di proposte di soluzioni digitali nel settore della formazione continua, volte ad ottimizzare e innovare i tradizionali processi di learning e training aziendali (es. soluzioni relative a “learning in the flow of work”, soluzioni di micro-learning per l’apprendimento continuo per supportare upskilling e reskilling delle persone, piattaforme di apprendimento e soluzioni digitali che sfruttano tecnologie innovative, come VR e AR, AI, Chatbot, voice/image recognition).</p>
      <p>Per aderire alla <b>call</b>, “Digital HR: Innovare per crescere”, le startup hanno tempo fino al 21 dicembre 2019 e devono effettuare la richiesta online al sito <a href="https://www.f6s.com/enicallforstartuphrdigital/apply">enicallforstartuphrdigital</a>. Dopo la fase preliminare di screening, le startup saranno coinvolte in un <b>Selection Day</b> che si svolgerà a Milano, in Cariplo Factory, il giorno 3 marzo 2020. Nel corso di questo evento Eni avrà l’occasione di valutare le soluzioni più adatte alle proprie esigenze e si riserverà la possibilità di attivare un percorso di collaborazione congiunta.</p>
      <p>Se vuoi aggiornamenti su <i>Eni</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>