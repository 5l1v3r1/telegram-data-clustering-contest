<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/galatasarayda-belhanda-krizi-yonetime-olay-cevap"/>
    <meta property="og:site_name" content="FotoMaç"/>
    <meta property="article:published_time" content="2019-11-21T06:08:28+00:00"/>
    <meta property="og:title" content="Galatasaray'da Belhanda krizi! Yönetime olay cevap"/>
    <meta property="og:description" content="Galatasaray'da bu sezon işler istenildiği gibi gitmiyor. İlk 11 hafta sonunda 19 puanla kendisine 6. sırada yer bulabilen sarı-kırmızılılarda oyuncuların performansları tartışılıyor. Son günlerde ise en çok eleştirilen isimlerden biri Younes Belhanda olmuştu. Faslı yıldız geçtiğimiz haftalarda Real Madrid karşısında oynanan Şampiyonlar Ligi maçında oldukça etkisiz bir performans sergilemiş, oyundan alındığı esnada ise taraftarla sert bir şekilde tartışmıştı. Fatih Terim'in kararı sonrasında Belhanda'nın takımdan gönderilmesine onay vermişti fakat yıldız futbolcudan yönetime olay cevap geldi. İşte ayrıntılar..."/>
  </head>
  <body>
    <article>
      <h1>Galatasaray'da Belhanda krizi! Yönetime olay cevap</h1>
      <address>
        <time datetime="2019-11-21T06:08:28+00:00">21 Nov 2019, 06:08</time>
      </address>
      <p>
        <b>Galatasaray'da bu sezon işler istenildiği gibi gitmiyor. İlk 11 hafta sonunda 19 puanla kendisine 6. sırada yer bulabilen sarı-kırmızılılarda oyuncuların performansları tartışılıyor. Son günlerde ise en çok eleştirilen isimlerden biri Younes Belhanda olmuştu. Faslı yıldız geçtiğimiz haftalarda Real Madrid karşısında oynanan Şampiyonlar Ligi maçında oldukça etkisiz bir performans sergilemiş, oyundan alındığı esnada ise taraftarla sert bir şekilde tartışmıştı. Fatih Terim'in kararı sonrasında Belhanda'nın takımdan gönderilmesine onay vermişti fakat yıldız futbolcudan yönetime olay cevap geldi. İşte ayrıntılar...</b>
      </p>
      <figure>
        <img src="https://iaftm.tmgrup.com.tr/6140b4/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316347163.jpg&amp;mw=1000&amp;l=1"/>
        <figcaption>Galatasaray'da işler bu sezon beklenildiği gibi gitmiyor.</figcaption>
      </figure>
      <figure>
        <img src="https://iaftm.tmgrup.com.tr/412122/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316351138.jpg&amp;mw=1000&amp;l=1"/>
        <figcaption>Sezon başında yaptığı yıldız transferlerle kadrosunu güçlendiren Sarı-Kırmızılılar, şampiyonluk parolasıyla başladığı Cemil Usta Sezonu'nda henüz düzgün bir görüntü sergileyemedi.</figcaption>
      </figure>
      <figure>
        <img src="https://iaftm.tmgrup.com.tr/8b8d46/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316344736.jpg&amp;mw=1000&amp;l=1"/>
        <figcaption>Üst üste alınan yenilgiler sonrası morallerin bozulduğu Aslan'da özellikle 10 numaralı formayı giyen Faslı yıldız Younes Belhanda'nın performansı tartışılmıştı.</figcaption>
      </figure>
      <figure>
        <img src="https://iaftm.tmgrup.com.tr/a81e0a/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316352551.jpg&amp;mw=1000&amp;l=1"/>
        <figcaption>Younes Belhanda son olarak Real Madrid maçında protestolarla oyundan alınırken taraftarlara küfür edip silah işareti yapmıştı.</figcaption>
      </figure>
      <figure>
        <img src="https://iaftm.tmgrup.com.tr/3d5672/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316355016.jpg&amp;mw=1000&amp;l=1"/>
        <figcaption><b>TERİM'İN DE SABRINI TAŞIRMIŞTI<br/></b>Terim'in, "Gerçek özrünü iyi futbol oynayarak dileyebilirsin" diyerek Beşiktaş maçında 11'de oynattığı Belhanda, performansıyla hayal kırıklığı yaratmıştı.</figcaption>
      </figure>
      <figure>
        <img src="https://iaftm.tmgrup.com.tr/919b91/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316356434.jpg&amp;mw=1000&amp;l=1"/>
        <figcaption>Beşiktaş deplasmanında da takımlarının yanında yer alan Galatasaray taraftarı, maç öncesinde tüm oyuncuları tek tek çağırırken, Belhanda'yı çağırmamıştı.</figcaption>
      </figure>
      <figure>
        <img src="https://iaftm.tmgrup.com.tr/f45f5e/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316357594.jpg&amp;mw=1000&amp;l=1"/>
        <figcaption>Belhanda Real Madrid maçının ardından sosyal medya hesabından bir paylaşım yapmış ve taraftardan özür dilemişti.</figcaption>
      </figure>
      <figure>
        <img src="https://iaftm.tmgrup.com.tr/3343de/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316359273.jpg&amp;mw=1000&amp;l=1"/>
        <figcaption>Fakat bu özür de işe yaramadı. Galatasaray Belhanda'yı devre arasında satma kararı aldı.</figcaption>
      </figure>
      <figure>
        <img src="https://iaftm.tmgrup.com.tr/ea479e/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316353168.jpg&amp;mw=1000&amp;l=1"/>
        <figcaption><b>BELHANDA'DAN CEVAP GECİKMEDİ<br/></b>Yönetimin menajer D'Avilla'ya, "Belhanda'ya kulüp bul" demesi üzerine isyan bayrağı açan yıldız oyuncunun, "Burada çok mutluyum. Kadro dışı bıraksanız bile bir yere gitmiyorum" diye konuştuğu öğrenildi.</figcaption>
      </figure>
      <figure>
        <img src="https://iaftm.tmgrup.com.tr/cbcbf5/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316355007.jpg&amp;mw=1000&amp;l=1"/>
        <figcaption>Devre arasında Fatih Terim'in istediği transfer operasyonunu yapmak için Younes Belhanda'yı satmayı planlayan Galatasaray'da büyük kriz patladı. Sarı-kırmızılılar geçtiğimiz günlerde menajer William D'Avilla ile görüşerek Faslı yıldıza kulüp bulmasını istemişti.</figcaption>
      </figure>
      <figure>
        <img src="https://iaftm.tmgrup.com.tr/e12966/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316356404.jpg&amp;mw=1000&amp;l=1"/>
        <figcaption>Ancak bu gelişme sonrası Belhanda'dan şok bir tepki geldiği ortaya çıktı. Yıldız futbolcu, yönetime "Hiçbir yere gitmiyorum" mesajı yolladı.</figcaption>
      </figure>
      <figure>
        <img src="https://iaftm.tmgrup.com.tr/1467d0/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316361879.jpg&amp;mw=1000&amp;l=1"/>
        <figcaption><b>BÜTÜN PLANLAR ALT ÜST OLDU<br/></b>Belhanda'nın, "Kadro dışı bıraksalar bile ayrılığı düşünmüyorum. Burada ailemle beraber çok mutluyum. Sözleşmemin bitimine kadar 1.5 yıl daha buradayım" dediği öğrenildi.</figcaption>
      </figure>
      <figure>
        <img src="https://iaftm.tmgrup.com.tr/22f4e3/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316361121.jpg&amp;mw=1000&amp;l=1"/>
        <figcaption>Bu tavır, yönetimin de tüm planlarını alt üst etti. Şimdi Sarı-Kırmızılılar'ın ne yapacağı merak konusu.</figcaption>
      </figure>
      <figure>
        <img src="https://iaftm.tmgrup.com.tr/d22d94/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316366360.jpg&amp;mw=1000&amp;l=1"/>
        <figcaption><b>3.3 MİLYON EURO MAAŞ ALIYOR<br/></b>Belhanda'nın Galatasaray'dan ayrılmak istememe nedenlerinden birisi de 3 milyon 350 bin Euro'luk maaşı... Faslı futbolcu özellikle Avrupa'da hiçbir kulüpte bu parayı kazanamadığını düşünüyor.</figcaption>
      </figure>
      <figure>
        <img src="https://iaftm.tmgrup.com.tr/3650c6/0/0/0/0/0/0?u=https://iftm.tmgrup.com.tr/album/2019/11/21/galatasarayda-belhanda-krizi-yonetime-olay-cevap-1574316363153.jpg&amp;mw=1000&amp;l=1"/>
        <figcaption><b>FATİH TERİM ARTIK DÜŞÜNMÜYOR<br/></b>Fatih Terim daha önce arkasında durduğu Belhanda'yı defterden silmiş durumda. Faslı yıldız bunu bilmesine rağmen kalmak istiyor.</figcaption>
      </figure>
    </article>
  </body>
</html>