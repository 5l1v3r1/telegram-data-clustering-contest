<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/sardine-contro-salvini-1.4898034"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-21T06:51:00+00:00"/>
    <meta property="og:title" content="In piazza più spontaneismo che militanza di partito"/>
    <meta property="og:description" content="La lettera. Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>In piazza più spontaneismo che militanza di partito</h1>
      <h2><b>La lettera.</b> Risponde il condirettore de 'il Resto del Carlino', Beppe Boni</h2>
      <address><time datetime="2019-11-21T06:51:00+00:00">21 Nov 2019, 06:51</time> by <a rel="author">il Resto del Carlino</a></address>
      <p>Bologna, 21 novembre 2019 - Con la scelta tra due manifestazioni pacifiche, in <b>piazza Maggiore</b> organizzata da 4 ragazzi e il Palazzo dello Sport con <b>Matteo Salvini</b>, c’è stata una serata di democrazia e confronto civile. Un po’ rovinata dall’azione di <b>teppisti </b>che volevano impedire l’evento della <b>Lega </b>provocando disordini e devastazioni. <br/><b>Stefano Serafini, Bologna </b></p>
      <p>
        <i>Risponde il condirettore de 'il Resto del Carlino', Beppe Boni</i>
      </p>
      <p>La piazza rimane l’espressione classica della politica. Nella piazza ci sono il contatto fisico, il senso di appartenenza, l’emozione, il brivido della folla. Sono elementi che generano <b>entusiasmo</b>. Ci sono partiti che riempivano le piazze nella preistoria politica, come la Dc e il Pci. La prima non esiste più e il secondo si è trasformato. Le piazze oggi si riempiono, spesso attraverso il tam tam dei social, ma più svincolate dalla militanza dei partiti. La gente affolla gli spazi per protesta, per entusiasmo, guidata dallo spontaneismo. Uno come <b>Salvini </b>sa risvegliare queste emozioni, idem le <b>Sardine </b>nate a Bologna.<br/><a href="mailto:beppe.boni@ilcarlino.net"><b>beppe.boni@ilcarlino.net</b></a></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>