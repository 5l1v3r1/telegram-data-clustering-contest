<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473925-pawlowicz-i-piotrowicz-przeszkadzaja-rpo-zlamanie-przepisu"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T06:54:22+00:00"/>
    <meta property="og:title" content="Bodnar krytykuje kandydatury Pawłowicz i Piotrowicza: &quot;Jawne złamanie przepisu ustawowego&quot;. Powołuje się na... Chmaja i Matczaka!"/>
    <meta property="og:description" content="&quot;Jedyne co będę mógł robić, to składać wnioski o wyłączanie takich osób ze spraw&quot;."/>
  </head>
  <body>
    <article>
      <h1>Bodnar krytykuje kandydatury Pawłowicz i Piotrowicza: "Jawne złamanie przepisu ustawowego". Powołuje się na... Chmaja i Matczaka!</h1>
      <address><time datetime="2019-11-21T06:54:22+00:00">21 Nov 2019, 06:54</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Nie można pozwalać na głosowanie kandydatur, które nie spełniają wymogów ustawowych. (…) Mamy jawne złamanie przepisu ustawowego — powiedział w TVN24 Adam Bodnar, Rzecznik Praw Obywatelskich.</b>
      </p>
      <p>Sejmowa komisja sprawiedliwości i praw człowieka pozytywnie zaopiniowała w środę wieczorem kandydatury Krystyny Pawłowicz i Stanisława Piotrowicza na sędziów Trybunału Konstytucyjnego.</p>
      <p>CZYTAJ RÓWNIEŻ: <a href="https://wpolityce.pl/polityka/473890-kandydatury-pawlowicz-i-piotrowicza-z-pozytywna-opinia">Komisja pozytywnie zaopiniowała kandydatury Pawłowicz i Piotrowicza. Opozycja wściekła! „To głosowanie ze złamaniem regulaminu”</a></p>
      <p>CZYTAJ TAKŻE: <a href="https://wpolityce.pl/polityka/473911-prof-pawlowicz-obrazano-mnie-i-p-piotrowicza-przerywano">Prof. Pawłowicz o zachowaniu opozycji podczas posiedzenia o komisji: Obrażano mnie i p. Stanisława Piotrowicza, przerywano</a></p>
      <p>Na antenie TVN24 RPO Adam Bodnar krytykował wspomniane kandydatury. Prowadzący zapytał swojego gościa, czy będzie „wspierał prawo Piotrowicza i Pawłowicz do wyboru na sędziego TK”.</p>
      <blockquote>Chyba niespecjalnie, bo wątpliwości jest tyle. Nie ma czegoś takiego jak prawo obywatelskie do bycia sędzią TK</blockquote>
      <p>— odparł Bodnar.</p>
      <blockquote>Wiek uprawniający (…) to lat 65. Nie można pozwalać na głosowanie kandydatur, które nie spełniają wymogów ustawowych. (…) Mamy jawne złamanie przepisu ustawowego</blockquote>
      <p>— dodał, powołując się na opinie… mec. Chmaja i Matczaka.</p>
      <blockquote>Już od dłuższego czasu TK jest w stanie rozedrgania prawnego. Nie ma znaczenia co robi, byle pomagał, a na co dzień nie przeszkadzał</blockquote>
      <p>— dramatyzował RPO.</p>
      <blockquote>Jedyne co będę mógł robić, to składać wnioski o wyłączanie takich osób ze spraw. Jeśli zostanę takie osoby wybrane do składu TK, to będę składał takie wnioski</blockquote>
      <p>— zapowiedział Adam Bodnar.</p>
      <p>kpc</p>
    </article>
  </body>
</html>