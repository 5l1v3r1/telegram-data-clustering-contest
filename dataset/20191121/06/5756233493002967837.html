<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622603/%D8%AA%D8%B1%D8%A7%D9%85%D9%BE-%D8%A7%D8%B2-%DA%A9%D9%88%D8%B1%D9%87-%D8%AF%D8%B1-%D8%B1%D9%81%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T06:00:00+00:00"/>
    <meta property="og:title" content="ترامپ از کوره در رفت"/>
    <meta property="og:description" content="رئیس جمهور آمریکا در شرایطی که نسبت به نشست‌های علنی تحقیقات استیضاح خود بسیار ناراحت و عصبانی به نظر می‌رسید، در جملاتی کوتاه گفت من هیچ چیزی از رئیس جمهوری اوکراین نخواسته‌ام."/>
  </head>
  <body>
    <article>
      <h1>ترامپ از کوره در رفت</h1>
      <address>
        <time datetime="2019-11-21T06:00:00+00:00">21 Nov 2019, 06:00</time>
      </address>
      <p>
        <i>رئیس جمهور آمریکا در شرایطی که نسبت به نشست‌های علنی تحقیقات استیضاح خود بسیار ناراحت و عصبانی به نظر می‌رسید، در جملاتی کوتاه گفت من هیچ چیزی از رئیس جمهوری اوکراین نخواسته‌ام.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دونالد ترامپ بعدازظهر چهارشنبه و در شرایطی که گوردن ساندلند سفیر آمریکا در اتحادیه اروپا برای ادای شهادت درباره ماجرای "اوکراین گیت" به کمیته اطلاعات مجلس نمایندگان آمریکا رفته بود و اعلام کرد که کاخ سفید و وزارت خارجه آمریکا از ارائه اسناد مربوط به این موضوع امتناع ورزیده اند؛ این مطلب را در جمع خبرنگاران مطرح کرد.</p>
      <p>گوردن مدعی شد وزیر انرژی سابق آمریکا، خودش و دیگران در موضوع اوکراین بنا به دستور رئیس جمهوری با رودی جولیانی کار می کردیم در حالی که نمی خواستیم.</p>
      <figure>
        <img src="https://aftabnews.ir/files/fa/news/1398/8/30/361789_695.jpg"/>
      </figure>
      <p>وی این سوال را مطرح کرد که نمی دانست سیاست ترامپ درباره اوکراین چیست و می خواهد چه کار کند.</p>
      <p>این سوال باعث خشم ترامپ شد و در حالی که می گفت تلویزیون را خاموش کرده است، به خبرنگاران افزود: من چیزی از اوکراین نمی خواستم، من هیچ بده بستانی با زلنسکی انجام نداده‌ام.</p>
      <p>وی که از روی نوشته‌ای می خواند، تکرار کرد: من هیچ چیزی نمی خواهم، هیچ بده بستانی نداشته ام که زلنسکی بخواهد آن را انجام دهد. این پاسخ رئیس جمهوری ایالات متحده آمریکا است.</p>
      <p>رئیس جمهوری ایالات متحده که شهادت امروز به عنوان یکی از نزدیکترین حلقه‌های اوکراین گیت محسوب می شود، به خشم آمده است، از رسانه ها که باز هم آنها را "فیک نیوز" نامید، خواست این اظهارات را پوشش دهند.</p>
    </article>
  </body>
</html>