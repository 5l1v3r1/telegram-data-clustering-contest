<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/bassa/cerea/sotto-al-materasso-4-chili-di-droga-arrestato-19enne-1.7790792"/>
    <meta property="og:site_name" content="L'Arena"/>
    <meta property="article:published_time" content="2019-11-21T06:15:44+00:00"/>
    <meta property="og:title" content="Sotto al materasso 4 chili di droga: arrestato 19enne"/>
    <meta property="og:description" content="Il giovane «grossista» scoperto dai carabinieri di Legnago"/>
  </head>
  <body>
    <article>
      <h1>Sotto al materasso <br/>4 chili di droga: <br/>arrestato 19enne</h1>
      <address><time datetime="2019-11-21T06:15:44+00:00">21 Nov 2019, 06:15</time> by <a rel="author">Stefano Nicoli</a></address>
      <p>La Mini One verde con un giovane a bordo, ferma nella zona scolastica di Porto mentre erano in procinto di terminare i corsi serali, ha insospettito i carabinieri del Nucleo operativo e Radiomobile di Legnago. I quali hanno deciso di vederci chiaro. Non fosse altro perché il quartiere di sinistra Adige, che ospita diversi istituti superiori frequentati da 3mila ragazzi, sembra diventato ormai la piazza preferita dagli spacciatori come confermano i quattro arresti eseguiti negli ultimi mesi. E, anche in questo caso, l’esperienza non ha tradito gli uomini del maresciallo maggiore Roberto Zanoli.</p>
      <p>Il ragazzo - Y.E.H., un 19enne di origine marocchina residente a Cerea - è stato trovato infatti in possesso, dopo un controllo sul posto, di un etto di marijuana, 2,20 grammi di hashish e 1.600 euro in contanti. Ma la sorpresa più grossa i militari l’hanno avuta durante la perquisizione estesa all’abitazione della città del mobile che il giovane divide con i genitori. <b>Il 19enne, incensurato, dormiva praticamente su un «materasso» di droga:</b> i militari hanno infatti rinvenuto <b>sotto il suo letto altri 4,2 chili, sempre di marijuana,</b> conservati in buste sigillate occultate in alcuni borsoni. E per il ragazzo, di giorno operaio modello al di sopra di ogni sospetto e di sera «grossista» di sostanze stupefacenti destinate con tutta probabilità ai giovani della Bassa, si sono spalancate così le porte del carcere di Montorio.</p>
      <p>
        <i>
          <b>L'articolo completo su L'Arena oggi in edicola</b>
        </i>
      </p>
    </article>
  </body>
</html>