<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/te-olsz-vagy-teged-olnek-meg-verfagyaszto-magyarazatot-adott-tettere-a-csantaveri-bergyilkos/187061"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T06:05:00+00:00"/>
    <meta property="og:title" content="Te ölsz, vagy téged ölnek meg - vérfagyasztó magyarázatot adott tettére a csantavéri bérgyilkos"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Te ölsz, vagy téged ölnek meg - vérfagyasztó magyarázatot adott tettére a csantavéri bérgyilkos</mark>
      </h1>
      <address><time datetime="2019-11-21T06:05:00+00:00">21 Nov 2019, 06:05</time> by <a rel="author">Bors</a></address>
      <p>Március legelején fogták el, nyár közepén pedig <a href="http://www.borsonline.hu/aktualis/hazahoztak-pragabol-d-csabat/179239">kiadták Magyarországnak</a> a csantavéri bérgyilkosként elhíresült D. Csabát. A férfi - aki az elfogása előtt is <a href="http://www.borsonline.hu/aktualis/ujabb-verontasra-keszulhetett-az-elfogott-magyar-bergyilkos/170479">újabb vérontásra készülhetett</a> - számos országban ténykedett. A hírek szerint idén Szerbiában is gyilkolt, és egy barcelonai lövöldözést is a számlájára írnak, valamint egy <a href="http://www.borsonline.hu/aktualis/egy-uriember-es-egy-halaloszto-lakozik-d-csababan/183211">magyarországi és egy amszterdami gyilkossággal gyanúsították meg</a>. Hazai áldozatát - egy vállalkozót - a Pólus Center közelében találták meg.</p>
      <figure>
        <img src="http://media.borsonline.hu/cikk/20/192670/big-lead/650x360/2030715_1976157-kepernyofoto-2019-09-22-113703-1.jpg"/>
        <figcaption>A férfit március elsején fogták el Prágában, később pedig Magyarországra szállították</figcaption>
      </figure>
      <p>D. a <a href="https://ripost.hu/politik/insider/megszolalt-a-ripostnak-a-magyar-bergyilkos-olsz-vagy-teged-olnek-meg-2168501/">Ripostnak</a> nyilatkozva rideg magyarázatot adott tettére: ha nem ő gyilkol, őt ölik meg. Mint mondta: ezzel áldozata is pontosan tisztában volt.<br/><i>"Az alvilágban nincs olyan, hogy leülünk és beszélgetünk, mert vannak olyan helyzetek, amikor <b>vagy te ölsz, vagy téged ölnek meg</b>"</i> - magyarázta a lapnak.</p>
      <p>
        <i>"Akik a szervezett alvilágban élnek, mind olyan emberek, akik benne vannak a sűrűjében, tudják, hogy bármikor megtörténhet velük bármi. Az ököl az úr! Mindenki kerülhet olyan helyzetbe, amikor tudja: valaki meg fog halni. Vagy az egyik, vagy a másik. (...) <b>Az a helyzet és eseménysor, ami ott a Pólus Centernél történt, pont ilyen.</b> Olyan emberekkel találkoztam, akik ezt az életet élték, akik ennek az életnek a szabályait vállalták."</i>
      </p>
      <p>Egyébként a férfi ügyvédje, dr. Tran Dániel is arra építi a védelmet, hogy D. Csaba tette jogos önvédelem volt. "<i>Ha védencem tényleg megölt valakit, akkor az biztosan úgy történt, ahogy mondja: vagy ő öli meg az illetőt, vagy őt ölik meg" -</i></p>
    </article>
  </body>
</html>