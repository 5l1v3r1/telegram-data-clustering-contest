<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121123/jestescie-tworcami-podziemia-aborcyjnego-ostra-wymiana-zdan-w-studiu-tvn24.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T06:15:00+00:00"/>
    <meta property="og:title" content="&quot;Jesteście twórcami podziemia aborcyjnego&quot;. Ostra wymiana zdań w studiu TVN24"/>
    <meta property="og:description" content="– Nikt nie chce aborcji, ale życie jest różne – mówiła w programie „Kropka nad i” poseł Lewicy Barbara Nowacka."/>
  </head>
  <body>
    <article>
      <h1>"Jesteście twórcami podziemia aborcyjnego". Ostra wymiana zdań w studiu TVN24</h1>
      <address>
        <time datetime="2019-11-21T06:15:00+00:00">21 Nov 2019, 06:15</time>
      </address>
      <h4>– Nikt nie chce aborcji, ale życie jest różne – mówiła w programie „Kropka nad i” poseł Lewicy Barbara Nowacka.</h4>
      <p>Poseł Lewicy Barbara Nowacka i wiceminister sprawiedliwości, poseł PiS Sebastian Kaleta rozmawiali w studiu TVN24 o przepisach dot. aborcji i braku nierozstrzygnięciu przez Trybunał Konstytucyjny wniosku o stwierdzenie niezgodności z Konstytucją przesłanki eugenicznej zawartej w ustawie antyaborcyjnej z 1993 roku. <a href="https://www.dorzeczy.pl/kraj/120446/wraca-sprawa-aborcji-jest-deklaracja-winnickiego.html"><b>CZYTAJ WIĘCEJ</b></a></p>
      <p>– Uważam, że ta sprawa powinna być rozstrzygnięta przez Trybunał, jeżeli wniosek został złożony. Uciekanie przed rozstrzygnięciem nie jest rozwiązaniem – podkreślał Sebastian Kaleta.</p>
      <p>– Na pewno nie jest tak, że w naszym klubie boimy się projektów „<a href="https://www.dorzeczy.pl/kraj/52605/sejm-odrzucil-obywatelski-projekt-komitetu-ratujmy-kobiety-2017.html">Ratujmy kobiety</a>" (<a href="https://www.dorzeczy.pl/kraj/52605/sejm-odrzucil-obywatelski-projekt-komitetu-ratujmy-kobiety-2017.html">obywatelski projekt ustawy</a>, <a href="https://www.dorzeczy.pl/kraj/52605/sejm-odrzucil-obywatelski-projekt-komitetu-ratujmy-kobiety-2017.html">zakładający liberalizację przepisów ws. aborcji</a> – red.). Mamy jasne zasady, że w sprawach tego typu jest wolność sumienia, nie ma dyscypliny głosownia, ale w zdecydowany sposób posłowie Prawa i Sprawiedliwości, którzy szanują życie, nie są zwolennikami aborcji – tłumaczył polityk.</p>
      <p>W odpowiedzi Nowacka atakowała PiS, zarzucając partii rządzącej, że ta nie chce zajmować się prawami kobiet. – Doskonale wiecie, że problemy dotyczące praw kobiet są problemami wyjątkowo istotnymi i że jeżeli chcemy mieć dobrze zbudowane państwo, to trzeba słuchać głosów wszystkich i zadbać na dzisiaj chociażby (o to - red.), żeby Polki mogły być bezpiecznie i zdrowo matkami – mówiła Nowacka do Kalety. – Nikt nie chce aborcji, ale życie jest różne i można czasami zrozumieć, że są sytuacje, w których kobiety będą potrzebowały tego czy innego rozwiązania – dodała polityk.</p>
      <p>– Jeżeli prawo jest nieskuteczne, to trzeba się zastanowić, co z nim dalej zrobić. Dzisiaj wy paraliżujecie jedno z najbardziej restrykcyjnych praw w Europie, a podziemie aborcyjne działa. Jesteście twórcami podziemia aborcyjnego i niech pan o tym pamięta każdego dnia, kiedy pan mówi o szanowaniu rodziny – stwierdziła dalej Nowacka zwracając się do wiceministra.</p>
      <footer>/ Źródło: <a href="http://www.tvn24.pl/">TVN24</a> / 300polityka.pl <br/>/ zma</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121105/pawlowicz-i-piotrowicz-z-pozytywna-opinia-sejmowej-komisji-opozycja-krytykuje-przebieg-przesluchania.html"/>
        <a href="https://www.dorzeczy.pl/kraj/121044/obiecaliscie-apel-do-pis-ws-ochrony-zycia-poczetego-i-rodziny.html"/>
      </related>
    </article>
  </body>
</html>