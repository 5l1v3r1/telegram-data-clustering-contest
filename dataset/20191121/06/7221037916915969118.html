<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/irem-derici-saplantili-hayranindan-korkup-ailesinin-yanina-yerlesti/927361"/>
    <meta property="og:site_name" content="medya faresi"/>
    <meta property="article:published_time" content="2019-11-21T06:17:00+00:00"/>
    <meta property="og:title" content="İrem Derici saplantılı hayranından korkup ailesinin yanına yerleşti"/>
    <meta property="og:description" content="İrem Derici, kendisine sürekli mesaj atarak rahatsız eden saplantılı hayranından korktuğu için ailesinin yanına yerleşti. Sapığı hakkında savcılığa şikayette bulunan Derici yaşadıklarının etkisinden kurtulamadı ve oturduğu evden taşındı..."/>
  </head>
  <body>
    <article>
      <h1>İrem Derici saplantılı hayranından korkup ailesinin yanına yerleşti</h1>
      <h2>İrem Derici, kendisine sürekli mesaj atarak rahatsız eden saplantılı hayranından korktuğu için ailesinin yanına yerleşti. Sapığı hakkında savcılığa şikayette bulunan Derici yaşadıklarının etkisinden kurtulamadı ve oturduğu evden taşındı...</h2>
      <address>
        <time datetime="2019-11-21T06:17:00+00:00">21 Nov 2019, 06:17</time>
      </address>
      <p>Ünlü şarkıcı İrem Derici’nin başı, bir süredir saplantılı hayranıyla dertte.</p>
      <p>Hatırlarsanız Erol K. isimli şahıs 3 Haziran 2019 ile 6 Haziran 2019 tarihleri arasında, Derici’ye, “Günaydın aşkım, seviyorum seni, iyi geceler aşkım” gibi mesajlar göndermiş, ağustos ayında ise şarkıcının evine gitmişti.</p>
      <p>İrem Derici de yaşananlardan sonra şahıs hakkında savcılığa şikayette bulunmuş, sapık gözaltına alınmıştı.</p>
      <figure>
        <img src="http://i.medyafaresi.com/uploads/content/takintili-hayran-erol-kdan-korkan-irem-derici-ailesinin-yanina-yerlesti-21112019jpg.jpg?v=1574317203"/>
      </figure>
      <p>Takıntılı hayran Erol K.’dan korkan İrem Derici ailesinin yanına yerleşti.</p>
      <p>Sulh Ceza Mahkemesi’ne çıkarılan şüpheli, ifadesinin alınmasının ardından Derici’nin yanına 50 metreden fazla yaklaşmama ve haftada bir kez imza atmak suretiyle adli kontrol şartıyla serbest bırakılmıştı.</p>
      <p>Erol K.’nın serbest kalmasından sonra, yaşadığı olayın etkisinden kurtulamayan İrem Derici’nin, oturduğu evden taşınıp ailesinin yanına yerleştiği iddia ediliyor.</p>
      <p>Saplantılı hayranından korkan Derici, çareyi oturduğu evden taşınıp, ailesinin yanına taşınmakta bulmuş.</p>
    </article>
  </body>
</html>