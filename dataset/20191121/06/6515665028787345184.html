<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361695/i-albanska-mafija-kupovala-nezavisnost-kosova-bivsi-sef-diplomatije-maldiva-primio-mito-od-2-miliona-dolara"/>
    <meta property="og:site_name" content="kurir.rs"/>
    <meta property="article:published_time" content="2019-11-21T06:33:00+00:00"/>
    <meta property="og:title" content="I ALBANSKA MAFIJA KUPOVALA NEZAVISNOST KOSOVA: Bivši šef diplomatije Maldiva primio mito od 2 MILIONA DOLARA!?"/>
    <meta property="og:description" content="Da pretpostavimo da su Pacolijeve pare legalne, da li je plaćano novcem iz kriminalnih krugova?, pitaju sagovornici Kurira"/>
  </head>
  <body>
    <article>
      <h6 class="kicker">Sumnjivo: KO JE POLITIČARU S MALDIVA DAO MILIONSKI MITO</h6>
      <h1>I ALBANSKA MAFIJA KUPOVALA NEZAVISNOST KOSOVA: Bivši šef diplomatije Maldiva primio mito od 2 MILIONA DOLARA!?</h1>
      <address>
        <time datetime="2019-11-21T06:33:00+00:00">21 Nov 2019, 06:33</time>
      </address>
      <p>
        <b>Da pretpostavimo da su Pacolijeve pare legalne, da li je plaćano novcem iz kriminalnih krugova?, pitaju sagovornici Kurira</b>
      </p>
      <p>Veliki broj zemalja priznao je nezavisnost Kosova u zamenu za novac, pa se nameće pitanje da li je ta nezavisnost kupovana parama albanske mafije, navodi predsednik skupštinskog Odbora za Kosovu i Metohiju Milovan Drecun!</p>
      <p>On je tako reagovao na navode medija da je bivši ministar spoljnih poslova Maldiva Ahmet Šahed osumnjičen da je primio mito u iznosu od dva miliona dolara za priznanje nezavisnosti Kosova.</p>
      <p>
        <b>Pritisak</b>
      </p>
      <p>- Imali ste, s jedne strane, pritisak Zapada, pre svega SAD, na te manje zemlje da priznaju Kosovo kao nezavisnu državu, a s druge strane, tu je bio i ovakav način lobiranja i kupovine priznanja. To se, evo, sad i pokazuje - kaže Drecun i dodaje:</p>
      <p>- Malo zemalja je imalo interes da prizna Kosovo, jer je to kršenje i u suprotnosti je sa međunarodnim pravom. Ali, hajde sad da odemo dalje - čijim parama je kupovana nezavisnost Kosova? Da pretpostavimo da su Pacolijeve pare legalne, da li je nezavisnost kupovana i novcem od albanske mafije? Da li će to neko da istraži?</p>
      <p>
        <b>Lobiranje</b>
      </p>
      <p>Podsetimo, prištinski Zeri piše da su mediji na Maldivima preneli da je poslanik Muhamet Našed podneo zahtev tamošnjem parlamentu da sprovede istragu i utvrdi činjenice o ovom slučaju. U zahtevu se traži i da se odluka o priznavanju Kosova preispita, kao i da li je taj postupak u skladu sa međunarodnim standardima. U predlogu podnetom parlamentu navedena je i izjava odlazećeg šefa kosovske diplomatije Bedžeta Pacolija u kojoj, kako se navodi, priznaje da je trošio novac lobirajući kako bi povećao broj zemalja koje će priznati Kosovo. Maldivi su priznali nezavisnost Kosova u februaru 2009, skoro godinu dana nakon proglašenja nezavisnosti.</p>
      <blockquote><b>Ostao bez komentara <br/></b><b>RAMA IPAK ISPRAVIO MAPU<br/></b>Nekoliko sati nakon objavljivanja mape na kojoj je kosovska teritorija u granicama Srbije i oštrih reakcija iz Prištine, albanski premijer Edi Rama je korigovao video-zapis na svom Fejsbuk profilu, ali se nije oglasio tim povodom, iako se to od njega očekivalo.<br/>Video u kojem je prikazana mapa kosovske teritorije u granicama Srbije na zvaničnoj Fejsbuk stranici albanskog premijera stajala je duže od pet sati.</blockquote>
      <figure>
        <img src="https://www.kurir.rs/data/images/2014/11/10/14/588668_edi-rama-beograd_ff.jpg?ver=1574281064"/>
        <figcaption>
          <cite>foto: Tanjug</cite>
        </figcaption>
      </figure>
      <p>
        <b>Kurir.rs/ K. B. Foto: Zorana Jevtić, BETA/STA/Tamino Petelinsek/DS</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3347899/prvo-vam-prete-onda-vas-otmu-prebiju-i-ubiju-bivsi-sef-unmik-otkrio-kako-su-albanci-ubijali-srpske-novinare-na-kosovu-amrikanci-su-znali-za-sve-okretali-su-glavu"/>
        <a href="https://www.kurir.rs/vesti/politika/3345491/zaigrala-mecka-pokrenuta-istraga-zbog-osvedocenog-haskog-srbomrsca-dzefrija-najsa-albancima-prodavao-poverljive-informacije"/>
        <a href="https://www.kurir.rs/vesti/politika/3217733/pristina-podvila-rep-bedzet-pacoli-takse-ce-biti-suspendovane-naredne-sedmice"/>
        <a href="https://www.kurir.rs/vesti/politika/3127451/sve-radi-protiv-srbije-a-nedostaje-mu-beograd-titov-gardista-bedzet-pacoli-ciji-su-preci-pravoslavci-bio-je-ozenjen-i-ovom-italijanskom-pevacicom-i-superzvezdom-foto"/>
      </related>
    </article>
  </body>
</html>