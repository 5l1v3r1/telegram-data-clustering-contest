<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/cybercriminelen-hebben-steeds-vaker-gemunt-mkbers"/>
    <meta property="og:site_name" content="Emerce"/>
    <meta property="article:published_time" content="2019-11-21T06:45:00+00:00"/>
    <meta property="og:title" content="‘Cybercriminelen hebben het steeds vaker gemunt op MKB-ers’"/>
    <meta property="og:description" content="Cybercriminelen hebben het steeds vaker gemunt op MKB-ers. Ruim de helft van alle MKB-organisaties is het afgelopen jaar een of meermaals slachtoffer geworden van cybercrime. Dit blijkt uit internationaal onderzoek van verzekeraar Hiscox onder 5392 professionals die betrokken zijn bij de cyberbeveiliging van hun organisatie."/>
  </head>
  <body>
    <article>
      <h1>‘Cybercriminelen hebben het steeds vaker gemunt op MKB-ers’</h1>
      <address><time datetime="2019-11-21T06:45:00+00:00">21 Nov 2019, 06:45</time> by <a rel="author">Redactie Emerce</a></address>
      <p>
        <b>Cybercriminelen hebben het steeds vaker gemunt op MKB-ers. Ruim de helft van alle MKB-organisaties is het afgelopen jaar een of meermaals slachtoffer geworden van cybercrime. Dit blijkt uit internationaal onderzoek van verzekeraar Hiscox onder 5392 professionals die betrokken zijn bij de cyberbeveiliging van hun organisatie.</b>
      </p>
      <p>Grote multinationals lopen nog altijd het meeste risico; 74 procent van de bedrijven met meer dan 1000 werknemers kreeg te maken met digitale aanvallen.</p>
      <p>Bedrijven worden vaak meerdere malen aangevallen. 16 procent krijgt zelfs vijf keer of vaker te maken met internetcriminelen. De meest voorkomende attacks worden gedaan met computervirussen/wormen (24 procent), ransomware (17) en DDos aanvallen (15).</p>
      <p>Van alle bedrijven in Nederland gaf 68 procent aan slachtoffer te zijn geworden van cybercriminelen. Daarmee staan we op de tweede plaats in vergelijking met de belangrijkste handelspartners van Nederland. België voert met 71 procent de lijst aan.</p>
      <p>De VS telt de minste slachtoffers: 53 procent.</p>
      <p>Het gemiddelde totale schadebedrag per bedrijf ligt op 340.500 euro.</p>
      <p>De gezondheidssector is het afgelopen jaar het hardst getroffen met een gemiddelde schadepost van 650.600 euro gevolgd door de vrijetijdssector (630.000 euro) en de financiële dienstverlening (505.000 euro).</p>
      <p>Criminelen wisten het meest buit te maken in Duitsland, waar het gemiddelde schadebedrag neerkomt op 811.900 euro.</p>
      <p>In Nederland liggen deze bedragen beduidend lager; één aanval brengt gemiddeld 163.000 euro op. Het gemiddelde totale schadebedrag per bedrijf ligt op 340.500 euro.</p>
      <p>
        <i>Foto Pixabay</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/drie-kwart-cybercrimedelicten-gemeld"/>
        <a href="https://www.emerce.nl/nieuws/digitale-weerbaarheid-nederland-blijft-achter-groeiende-dreiging"/>
        <a href="https://www.emerce.nl/nieuws/654286"/>
      </related>
    </article>
  </body>
</html>