<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1828286-svedciada-pterinde-s-zyl-bojy-li-kjinde-zatkan-er-adam-tabyldy.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-21T06:44:00+00:00"/>
    <meta property="og:title" content="Швецияда пәтерінде үш жыл бойы өлі күйінде жатқан ер адам табылды"/>
    <meta property="og:description" content="Шведцияның Седермальм аралында полиция қызметкерлері тұрғын үй пәтерінен үш жыл бұрын қайтыс болған ер адамның мәйітін тапты деп хабарлайды KAZ.NUR.KZ Lenta.ru-ға сілтеме жасап."/>
  </head>
  <body>
    <article>
      <h1>Швецияда пәтерінде үш жыл бойы өлі күйінде жатқан ер адам табылды</h1>
      <address><time datetime="2019-11-21T06:44:00+00:00">21 Nov 2019, 06:44</time> by <a rel="author">Нариман Бекболат</a></address>
      <p>
        <b>Швецияның Седермальм аралында полиция қызметкерлері тұрғын үй пәтерінен үш жыл бұрын қайтыс болған ер адамның денесін тапты деп хабарлайды <a href="https://kaz.nur.kz/">KAZ.NUR.KZ</a> <a href="https://lenta.ru/news/2019/11/21/tri_goda/">Lenta.ru</a>-ға сілтеме жасап.</b>
      </p>
      <p>Жергілікті тұрғындар бірнеше жыл бойы егде жастағы көршілерін көрмегендерін айтып, полицияға хабарлаған. Тәртіп сақшылары пәтерді тексеріп, ер адамның мәйітін тапты.</p>
      <blockquote>"Кіреберіс есігінде хаттар көптеп жиналып қалған. Болжам бойынша, ол үш жыл бұрын қайтыс болған. Пәтердің ішінде жарық жанып, радио жұмыс істеп тұрды", – деп мәлімдеді полиция қызметкері Виктор Адольфсон өзінің Twitter парақшасында.</blockquote>
      <p>Енді ер адамның нақты неден қайтыс болғанын сот-медициналық сараптама анықтайтын болады.</p>
      <p>Айта кетейік, осыған ұқсас оқиға Германияда болғанын <a href="https://kaz.nur.kz/1820170-pterinde-8-zyl-bojy-li-kjinde-zatkan-er-adam-tabyldy.html">хабарлаған едік</a>.</p>
      <p>Белігіл болғандай елдің батысындағы Зенден қаласында көппәтерлі үйдің бірінің жертөлесінен өрт шыққан.</p>
      <p>Соған байланысты өрт сөндірушілер тұрғындарды қауіпсіз жерге көшіру мақсатында пәтерлерді аралап, ескерту жұмыстарын жүргізген.</p>
      <p>Алайда пәтерлердің бірінде ешкім жауап бермегендіктен олар есікті бұзып кіруге мәжбүр болады. Өрт сөндірушілер іштен ер адамның қаңқасы мен иттің өлігін тапты.</p>
      <p>Болжам бойынша, пәтер иесі сегіз жыл бұрын қайтыс болған.</p>
    </article>
  </body>
</html>