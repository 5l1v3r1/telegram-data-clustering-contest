<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-nastupnogo-roku-hochut-vidloviti-1200-bezpritulnih-sobak"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T06:00:00+00:00"/>
    <meta property="og:title" content="У Кременчуці наступного року хочуть відловити 1200 безпритульних собак"/>
    <meta property="og:description" content="На ці цілі проситимуть на понад 1 млн грн більше, ніж на фактичні витрати цього року."/>
  </head>
  <body>
    <article>
      <h1>У Кременчуці наступного року хочуть відловити 1200 безпритульних собак</h1>
      <address>
        <time datetime="2019-11-21T06:00:00+00:00">21 Nov 2019, 06:00</time>
      </address>
      <p>
        <b>На ці цілі проситимуть на понад 1 млн грн більше, ніж на фактичні витрати цього року.</b>
      </p>
      <p>Депутатам Кременчуцької міськради запропонують на сесії внести зміни до міської Програми «Охорона тваринного світу та регулювання чисельності безпритульних тварин в м. Кременчуці на 2016-2020 роки».</p>
      <p>Серед іншого запропонують збільшити відрахування з міського бюджету на потреби КП «Спецсервіс-Кременчук».</p>
      <p>Зокрема сума, яка передбачена на витрати на відлов безпритульних тварин складає – 2 млн 254 тис грн, що на  1 млн 71 тис грн більше фактичних витрат поточного року.</p>
      <blockquote><i>«Це зумовлено ростом споживчих цін та збільшенням витрат на заробітну плату. На 2020 році закладено відлов 1200 собак/рік. У витрати на відлов безпритульних тварин включено: заробітна плата водіїв автотранспортних засобів, ловців – 767 тис грн. Збільшення заробітної плати  відбулося в зв’язку  із введенням змін та доповнень до Галузевої угоди та зростанням прожиткового мінімуму для працездатних осіб. Всього з/п та нарахування на неї на відлов безпритульних тварин (з пропорційним урахуванням адміністративних та загальногосподарських витрат) складає – 1 млн 691 тис грн»,</i> - йдеться в повідомленні.</blockquote>
      <p>Серед іншого передбачають гроші з міського бюджету на утримання і обслуговування спец автомобілів в межах 350 тис грн.</p>
      <p>На медикаменти та спецзасоби для гуманного відлову тварин на комунальному підприємстві хочуть витратити 185 тис 756 грн. Рушниці – шприцемети зі снодійним вмістом, які дають змогу вводити препарат на відстані, таким чином відлов стає менш безпечнішим для ловців  та менш травматичним та стресовим для собаки.</p>
      <p>За розрахунками фахівців комунального підприємства витрати для функціонування Спецсервісу-Кременчука потрібно приблизно 10 млн грн.</p>
      <p>Найбільші витрати з утримання тварин. Після відлову їх за потребою лікують, стерилізують і відпускають у місця постійного проживання.</p>
      <p>Нагадаємо, <b><a href="https://kg.ua/news/u-kremenchuci-volieri-specservisu-kremenchuka-perepovneni-za-prognozami-nastupnogo-roku">у Кременчуці вольєри Спецсервісу-Кременчука переповнені - за прогнозами наступного року ситуація не зміниться </a></b></p>
      <p> </p>
      <p>Світлана Павленко</p>
    </article>
  </body>
</html>