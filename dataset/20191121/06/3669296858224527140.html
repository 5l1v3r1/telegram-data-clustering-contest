<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/playstation-5-fiyati-ile-turkiyede-cep-yakacak"/>
    <meta property="og:site_name" content="CNN Türk"/>
    <meta property="article:published_time" content="2019-11-21T06:49:36+00:00"/>
    <meta property="og:title" content="PlayStation 5 fiyatı ile Türkiye'de cep yakacak"/>
    <meta property="og:description" content="Sony, 2020 yılının ortalarına doğru merakla..."/>
  </head>
  <body>
    <article>
      <h1>PlayStation 5 fiyatı ile Türkiye'de cep yakacak</h1>
      <h2>Sony, 2020 yılının ortalarına doğru merakla beklenen yeni nesil konsolu PlayStation 5’i tanıtacak. Sony cephesinden gelen açıklamalara göre; PlayStation 5, 2020 yılının sonlarına doğru satışa sunulacak. Bugün ise PlayStation 5’in fiyatı ve çıkış tarihi hakkında çok güvenilir bir kaynaktan sızıntılar geldi.</h2>
      <address><time datetime="2019-11-21T06:49:36+00:00">21 Nov 2019, 06:49</time> by <a rel="author">Ali Yavuz Şahin</a></address>
      <p>The Last of Us Part II’nin çıkış tarihini sızdıran ve nokta atışları yapan PSErobus isimli <a href="https://www.cnnturk.com/haberleri/twitter">Twitter</a> kullanıcısı, PS5 için önemli açıklamalarda bulundu. PSErobus’un iddiasına göre; PS5, 20 Kasım 2020 tarihinde Kuzey Amerika ve belli başlı Avrupa ülkelerinde satışa sunulacak. Konsolun fiyatı ise 499 <a href="https://www.cnnturk.com/haberleri/dolar">dolar</a> olacak.</p>
      <p>Yeni Xbox’ın da 499 dolar <a href="https://www.cnnturk.com/haberleri/fiyat">fiyat</a> etiketine sahip olacağını belirten PSErobus, PS5’in çıkış oyunları arasında yeni Gran Turismo’nun da olacağını belirtiyor. 2 TB SSD ile gelecek olan PS5, geriye uyumluluk sayesinde PS4 oyunlarını da oynatabilecek. İster dijital satın alın ister fiziki disk sahibi olun, PS5 muhtemelen tüm PS4 oyunlarını çalıştıracak.</p>
      <p>Tabii bunun yanında The Last of Us Part II ve Death Stranding de PS5’te çalışacak. Sony muhtemelen bu oyunların Remastered sürümlerini yapmak yerine güncelleme ile grafik kalitesini yükseltecektir.</p>
      <p><a href="https://www.cnnturk.com/haberleri/turkiye">Türkiye</a>’de 399 dolarlık PS4 Pro’nun resmi satış fiyatının 3.800 TL banında olduğunu düşünürsek, PS5’in Türkiye fiyatının 5.000 TL bandınız zorlayacağını söyleyebiliriz. PS5’in ayarında PC toplamaya çalıştığınızda yaklaşık 7.000 TL – 8.000 TL arasında bütçe ayırmanız gerekecek. Bunu ve 2 TB SSD’yi göz önünde bulundurursak, PS5’in fiyatının mevcut kurlara göre oldukça normal olduğunu söyleyebiliriz.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/turkiye/cektigi-buyuleyici-goruntulerle-turkiyeyi-tanitiyor"/>
        <a href="https://www.cnnturk.com/teknoloji/android-lisansini-90-gun-daha-uzatti"/>
        <a href="https://www.cnnturk.com/teknoloji/the-game-awards-icin-geri-sayim-basladi"/>
      </related>
    </article>
  </body>
</html>