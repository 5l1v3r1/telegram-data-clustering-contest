<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019428/%DB%B2%DB%B3-%D8%B7%D8%B1%D8%AD-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%DA%A9%D8%A7%D9%86%D8%AF%DB%8C%D8%AF-%D8%B7%D8%B1%D8%AD-%D8%A7%D9%82%D8%AF%D8%A7%D9%85-%D9%85%D9%84%DB%8C-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T06:24:13+00:00"/>
    <meta property="og:title" content="۲۳ طرح در مازندران کاندید طرح اقدام ملی شد"/>
    <meta property="og:description" content="ایسنا/مازندران مدیر کل راه و شهرسازی مازندران گفت: با توجه به اراضی که در اختیار راه و شهرسازی بود،۲۳ طرح در مازندران کاندید طرح اقدام ملی قرار گرفته است."/>
  </head>
  <body>
    <article>
      <h6 class="kicker">مدیر کل راه و شهرسازی مازندران: </h6>
      <h1>۲۳ طرح در مازندران کاندید طرح اقدام ملی شد</h1>
      <address><time datetime="2019-11-21T06:24:13+00:00">21 Nov 2019, 06:24</time> by <a rel="author">بهناز مقدس</a></address>
      <p>ایسنا/مازندران مدیر کل راه و شهرسازی مازندران گفت: با توجه به اراضی که در اختیار راه و شهرسازی بود،۲۳ طرح در مازندران کاندید طرح اقدام ملی قرار گرفته است.</p>
      <p><b>سید محمد نظری در حاشیه نمایشگاه مطبوعات ساری در گفت وگو با ایسنا</b> با اشاره به اینکه راه و شهرسازی در مازندران خدمات گسترده ای را ارائه می دهد، اظهار کرد: بر اساس دستور مقام عالی وزارت چند پروژه در ۶ ماهه نخست سال در حوزه راه از اهمیت بالایی برخوردار بوده است.</p>
      <p>وی تصریح کرد: تعریض، چهارخطه و جداسازی محور جویبار به سمت کیا کلا و کیا کلا به سمت بهنمیر  انجام شد و همچنین شتاب‌دهی پروژه تعریض و چهار خطه کردن مرزن‌آباد به سمت دزبن، پیگیری در خصوص استارت پل بزرگ پل سفید و تقویت محور ساری تاکام و تقاطع غیر هم سطح شهرستان فریدونکنار از جمله این پروژه‌های مهم است.</p>
      <p>مدیر کل راه و شهر سازی مازندران خاطر نشان کرد: امیدواریم در گام دوم یا همان ۶ ماهه دوم سال با حضور مقام عالی وزارت محور ساری تاکام به بهره‌برداری برسد.</p>
      <p>
        <b>نظری در ادامه از افتتاح و بهره‌برداری تقاطع غیر همسطح فریدونکنار( تقاطع ولیعصر) در ایام الله دهه فجر خبر داد. </b>
      </p>
      <p>وی در خصوص راه‌های روستایی گفت: روستای برنصر، سوخته سرا و روستای محمدآباد در شهرستان بهشهر و روستای شیخ کلا به سمت یخکش عملیات بیس و آسفالت به طول ۴۰ کیلومتر انجام شد و در صورت مناسب بودن شرایط آب و هوایی تا پایان سال ۸ کیلومتر دیگر به این آمار اضافه می‌شود.</p>
      <p>مدیر کل راه و شهر سازی مازندران با اشاره به  طرح اقدام ملی افزود: وزارت راه و شهرسازی این طرح را  با تاکید مقام معظم رهبری و ریاست جمهور استارت زده است.</p>
      <p>نظری بیان کرد: با توجه به اراضی که در اختیار راه و شهرسازی بود ۲۳ شهر در مازندران به عنوان کاندید انتخاب شدند که از هفته اول آذر ثبت نام‌ها آغاز می‌شود.</p>
      <p>وی ادامه داد : افرادی که فاقد مسکن و سامانه مالکیت ندارند و همچنین افرادی که سرپرست خانوار هستند و  توان باز پرداخت وام ۴۰ میلیونی را ندارند، می‌توانند دراین طرح ثبت نام کنند.</p>
      <p>مدیر کل راه و شهرسازی یادآورشد: با توجه به اینکه این طرح برای دهک‌های ۴ تا ۷ در نظر گرفته شده،۳۰ میلیون تومان هم خود شخص باید آورده در حساب داشته باشد تا ما بتوانیم با یک شتاب مناسب کار را آغاز و تا پایان این دولت آماده و در اختیار افراد قرار دهیم.</p>
      <p>انتهای پیام</p>
    </article>
  </body>
</html>