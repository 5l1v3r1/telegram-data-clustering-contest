<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/mercati/614474/blackrock-perde-il-genio-di-aladdin"/>
    <meta property="og:site_name" content="bluerating"/>
    <meta property="article:published_time" content="2019-11-21T06:56:48+00:00"/>
    <meta property="og:title" content="BlackRock perde il genio di Aladdin"/>
    <meta property="og:description" content="Se ne va Kochansky, capo della piattaforma tecnologica del colosso americano dell’asset management"/>
  </head>
  <body>
    <article>
      <h1>BlackRock perde il genio di Aladdin</h1>
      <h2>Se ne va Kochansky, capo della piattaforma tecnologica del colosso americano dell’asset management</h2>
      <address><time datetime="2019-11-21T06:56:48+00:00">21 Nov 2019, 06:56</time> by <a rel="author">Andrea Giacobino</a></address>
      <figure>
        <img src="https://www.bluerating.com/wp-content/uploads/2019/11/Kochansky-e1574319236498.jpg"/>
      </figure>
      <p><b>BlackRock</b> perde il genio di <b>“Aladdin”</b>. Dopo trent’anni passati nel grande asset manager americano guidato da <b>Laurence (“Larry”) Fink</b>, <b>Jody Kochansky</b> (nella foto)</p>
      <p>ha lasciato il gruppo dov’era presidente dei prodotti legati ad Aladdin e per i quali ha condotto le operazioni che impiegano mille 300 addetti dal 2014 a fine del 2018.</p>
      <p>Aladdin è la piattaforma tecnologica proprietaria di BlackRock,acronimo di <b>“Asset liability and debt derivatives investment network”</b>. Un sistema informatico sofisticato che elabora dati per tradurli nelle scelte di investimento di 170 fondi pensione di tutto il pianeta, più fondi sovrani e banche. Aladdin tiene sott’occhio <b>17 mila miliardi di dollari</b>, cioè il 7% degli asset globali, calcolando l’impatto di vicende monetarie e politiche sulla sicurezza degli investimenti, valutail rischio e prende le decisioni di acquisto-vendita, facendolo così bene che BlackRock lo concede, in cambio di una commissione, ad altri investitori e oggi è usato da 85 asset manager in tutto il mondo. In Italia Aladdin è stata adottato per la prima volta da <b>Cordusio Sim (Unicredit) </b>nel 2017 e qualche giorno fa da <b>Bper</b>. Il memo interno di BlackRock spiega che Kochansky ha lasciato il gruppo per perseguire altre opportunità professionali. “Lo stile di Jody – ha detto <b>Rob Goldstein</b>, chief operating officer di BlackRock – guiderà la cultura tecnologica della nostra azienda per gli anni a venire”.</p>
    </article>
  </body>
</html>