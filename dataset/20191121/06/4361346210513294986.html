<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/birkakkal-aludt-gaspar-zsolti/187047"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T06:00:00+00:00"/>
    <meta property="og:title" content="Birkákkal aludt Gáspár Zsolti"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Birkákkal aludt Gáspár Zsolti</mark>
      </h1>
      <address><time datetime="2019-11-21T06:00:00+00:00">21 Nov 2019, 06:00</time> by <a rel="author">K. K.</a></address>
      <p>
        <b>Olyan haragra gerjedt Gáspár Zsolti felesége, hogy férjét kizárta a házból, így az a birkaólban volt kénytelen meghúzni magát három éjszakán át. Győzike öccse bevallotta, hogy ez nem egyedi eset náluk, ha rossz fát tesz a tűzre, asszonya gyakran űzi az állatai közé, hogy elgondolkodjon azon, mit is csinált. </b>
        <b>Olyan haragra gerjedt Gáspár Zsolti felesége, hogy férjét kizárta a házból, így az a birkaólban volt kénytelen meghúzni magát három éjszakán át. Győzike öccse bevallotta, hogy ez nem egyedi eset náluk, ha rossz fát tesz a tűzre, asszonya gyakran űzi az állatai közé, hogy elgondolkodjon azon, mit is csinált.</b>
      </p>
      <p>A nyilvánosság előtt most derült ki, hogy Gáspár Zsolt három napig fetrengett a szalmába a birkák között, mert felesége először felpofozta, majd kizárta a házból. Győzike egy évvel fiatalabb öccse a Life TV Nyugi, köztünk marad! című műsorában mesélt minderről Szulák Andreának. A hétfő esti adásban Zsolt részletesen ki is fejtette, hogy pontosan mi történt. Minden akkor kezdődött, amikor a férfi felesége megnézte a TV2 Ázsia Expressz című műsorát, amiben Zsolti, unokahúgával, Gáspár Evelinnel alkotott egy párt. Az ifjabb Gáspár fivér a műsor alatt többször is bókolt versenytársának, Demcsák Zsuzsának, sőt a csinos műsorvezető ágyába is be akart kéredzkedni, amit Zsolti felesége otthon, a tévé előtt kényszerült végignézni. Gáspárné türelme akkor fogyott el, amikor csalfa férje a kamerák előtt megjegyezte, „cukor kis bulája van Zsuzsának”.</p>
      <p>A Bors arra kérte Zsoltit, hogy mesélje el pontosan, hogy hogyan került a birkaólba.</p>
      <p>– Az adás után az egész család rámförmedt. Teljesen ki voltak akadva a rokonaim, hogy mit műveltem, miket mondtam az Ázsia Expressz alatt. Tilos flörtölnöm, nem sérthetem meg a feleségemet, én pedig ezt a kártyát jócskán kijátszottam a távollétem alatt. Tényleg nem kellett volna megdicsérnem Zsuzsika buláját, de hát mit tehet az ember fia. Így gondoltam – vallja be.</p>
      <figure>
        <img src="http://media.borsonline.hu/cikk/20/192654/big-lead/650x360/2029985_gaspar-zsolti-nyaraloja-hajduszoboszlo-23-vt.jpg"/>
        <figcaption>Gáspár Zsolt három éjszakát töltött az ólban © Vaskó Tamás</figcaption>
      </figure>
      <p>– Először kaptam egy nagy sallert, amitől előre buktam, aztán kitett a házból. Azt mondta, most jó darabig nem léphetem át a ház küszöbét, gondolkozzak el magamon, és azzal együtt kidobott a birkaólba. Előfordul, hogy az álla­tok között, az istállóban alszom. De végül is nincs bajom ezzel. Nagyon szeretem az állatokat, főleg a kis Bécit, a koromfekete birkát, akinek minden búmat, bajomat elmesélem. Ő a lelki társam már 14 éve – magyarázza Zsolti, aki ezúttal három napig aludt az állatok között.</p>
      <p>– Vittem ki takarót, azt magamra húztam, amikor fáztam, de egyébként a szalma is jól melegít. Még jól is éreztem magam Bécikével. Különben is, a kis Jézus is egy istállóban született. Nem lehet akkor ez olyan rossz dolog. Meggyóntam a bűneimet, aztán vissza- kéredzkedtem a házba – mondja a férj, aki ezúton, lapunk hasábjain is szeretne bocsánatot kérni a családjától. – Sajnálom, amit tettem. Nem akartam megsérteni a feleségemet. Legközelebb lakatot teszek a számra. Tizennyolc éve vagyunk házasok, nem állt szándékomban bántani őt. Jogosan rakott ki az istállóba!</p>
    </article>
  </body>
</html>