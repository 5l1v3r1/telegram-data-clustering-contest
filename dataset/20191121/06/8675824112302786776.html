<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/pollard-unfollow-rohit-sharma-ahead-of-series-against-india-143431"/>
    <meta property="og:site_name" content="Wah Cricket"/>
    <meta property="article:published_time" content="2019-11-21T06:11:08+00:00"/>
    <meta property="og:title" content="क्या किरोन पोलार्ड और रोहित शर्मा की दोस्ती में आई दरार?"/>
    <meta property="og:description" content="पोलार्ड ने रोहित शर्मा को इंडिया के खिलाफ 6 दिसंबर से शुरू हो रही सीरीज से पहले अनफॉलो किया है."/>
  </head>
  <body>
    <article>
      <h1>क्या किरोन पोलार्ड और रोहित शर्मा की दोस्ती में आई दरार?</h1>
      <h2>पोलार्ड ने रोहित शर्मा को इंडिया के खिलाफ 6 दिसंबर से शुरू हो रही सीरीज से पहले अनफॉलो किया है.</h2>
      <address>
        <time datetime="2019-11-21T06:11:08+00:00">21 Nov 2019, 06:11</time>
      </address>
      <p><b>नई दिल्ली:</b> इंडियन प्रीमियर लीग के 13वें सीजन की शुरुआत होने में अभी 5 महीने का वक्त बाकी है. लेकिन मुंबई इंडियंस को दो खिलाड़ियों को लेकर बड़ी खबर सामने आ रही है. वेस्टइंडीज टीम के कप्तान किरोन पोलार्ड ने मुंबई इंडियंस के कप्तान रोहित शर्मा को ट्विटर पर अनफॉलो कर दिया है. रोहित शर्मा और किरोन पोलार्ड सालों के एक साथ मुंबई इंडियंस के लिए खेल रहे हैं और दोनों के बीच गहरी दोस्ती बताई जाती है.</p>
      <p>किरोन पोलार्ड ने रोहित शर्मा को ट्विटर पर क्यों अनफॉलो किया है इसकी वजह अब तक सामने नहीं आ पाई है. हालांकि इस खबर के सामने आने के बाद फैंस के मन में दोनों की दोस्ती में दरार आने को लेकर कई खबरें सामने आ रही है. फैंस भी सवाल कर रहे हैं कि कहीं दोनों की दोस्ती में दरार आने की वजह से तो किरोन पोलार्ड ने यह कदम उठाया.</p>
      <p>किरोन पोलार्ड को हाल ही में वेस्टइंडीज की लिमिटिड ओवर टीम का कप्तान बनाया गया है. पोलार्ड का नाम मुंबई इंडियंस द्वारा रिटेन किए गए खिलाड़ियों की लिस्ट में भी शुमार है. भारत के खिलाफ 6 दिसंबर से शुरू हो रही ट्वेंटी-ट्वेंटी सीरीज में भी पोलार्ड ही टीम की कमान संभालते हुए नज़र आएंगे.</p>
      <p>वहीं दूसरी ओर रोहित शर्मा की बात करें तो इस वक्त वो कोलकाता में है. टीम इंडिया कोलकाता में 22 नवंबर को अपना पहला डे नाइट मुकाबला खेलने की तैयारी कर रही है. रोहित शर्मा ने ओपनर की भूमिका मिलने के बाद टेस्ट क्रिकेट में शानदार वापसी की है. रोहित शर्मा ओपनर बनने के बाद 4 टेस्ट में 1 दोहरे शतक समेत तीन शतक लगा चुके हैं.</p>
    </article>
  </body>
</html>