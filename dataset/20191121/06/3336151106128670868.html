<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/erdoganla-ataturk-kiyaslanamaz-ama...-21111935.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T06:33:00+00:00"/>
    <meta property="og:title" content="Rockefeller bekçileri"/>
    <meta property="og:description" content="Erdoğan nefretiyle FETÖ, liboş, PKK/PYD çizgisine savrulmak doğru mu? Dün olduğu gibi bugün de “adamı” değil, Türkiye davasını savunmak doğru değil mi?"/>
  </head>
  <body>
    <article>
      <h1>Rockefeller bekçileri</h1>
      <h2>Erdoğan nefretiyle FETÖ, liboş, PKK/PYD çizgisine savrulmak doğru mu? Dün olduğu gibi bugün de “adamı” değil, Türkiye davasını savunmak doğru değil mi?</h2>
      <address><time datetime="2019-11-21T06:33:00+00:00">21 Nov 2019, 06:33</time> by <a rel="author" href="https://odatv.com/yazar/soner-yalcin" target="_blank">Soner Yalçın</a></address>
      <p>2000'ler başı…</p>
      <p><b>Cnntürk</b>'te çalışıyorum.</p>
      <p>Dünyanın gündeminde Irak'ta <b>kimyasal silah var mı yok mu</b> tartışması vardı!</p>
      <p>Haber toplantılarında ne zaman ağzımı açsam bana <b>“komplo teorisyeni”</b> gözüyle baktıklarını bilirdim.</p>
      <p>Gerçekten inandılar mı bilmem; ABD'nin Irak işgalini desteklediler; yayınlarda Ortadoğu'ya <b>özgürlük-demokrasi </b>getireceğini söylediler. Ekranı Amerikan sever liboşlara ardına kadar açtılar. Haber merkezinden kaçıp program bölümüne geçtim.</p>
      <p>
        <b>Aradan yıllar geçti…</b>
      </p>
      <p>ABD'nin Ortadoğu'da /Suriye'de niçin var olduğunu Trump ne güzel açıkladı:</p>
      <p>-“Petrolü alıyoruz, petrole sahibiz, petrol güvencedir, askerlerimizi sadece petrol için orada bırakıyoruz!”</p>
      <p>Muhteşem! Gel de Trump'u sevme!</p>
      <p><b>Tabii ki hemen…</b> ABD Genelkurmay Başkanı Yardımcısı Tuğamiral William D. Byrne gibi ABD'li üst düzey komutanlar ve <b>Pentagon</b>, kendileri ile Trump'ın “petrol işgali” mesajı arasına mesafe koydu.</p>
      <p><b>ABC televizyonunun </b>pazar günkü <b>“This Week”</b> haber programına katılan ABD Genelkurmay Başkanı Mark Milley petrole hiçbir şekilde değinmeden, Amerikan askerlerinin “IŞİD'in yeniden ortaya çıkmasını” engellemek için orada olduğunu iddia etti! <b>Meğer</b> Amerikan askerinin hedefi, “IŞİD'in kalıcı olarak yenilgiye uğratılması” imiş! Suriye'nin kuzeydoğusundaki Deyrizor'da bulunan petrol sahalarının olduğu bölgede <b>iki yeni askeri üs</b> kurmaları da IŞİD ile “mücadele” içinmiş!</p>
      <p>Trump bu “ince diplomatik” açıklamaları umursamıyor. Suriye petrolünü çıkarmak için –<b>Rockefeller'a ait</b>- ExxonMobil ile anlaşma yapmayı düşündüğünü açıkladı.</p>
      <p>Trump adamım yahu… Gerçeği sadece o açıklıyor!</p>
      <p>
        <b>GERÇEK DEVRİMCİDİR</b>
      </p>
      <p>Trump'ın söylediklerini yıllarca anlatmaya çalıştık; emperyalizmin gerçek yüzünü göstermek istedik. Duymak bile istemediler. Çünkü:</p>
      <p>Gerçek devrimcidir; ve devrimciliğe veda etmişlerdi, dönek olmuşlardı. Sığınacak “liman” arıyorlardı. Gerçeklerden kaçıyorlardı; ve gerçeği savunmakta inat edenlere düşmanlık yapıyorlardı.</p>
      <p><b>Biz hâlâ aynı yerdeyiz:</b> Mehmetçik'in Amerikan petrol kuyularına “bekçilik” yapmasına dün karşı çıktık. Hep çıkacağız…</p>
      <p><b>Bugün… ABD</b>, Mehmetçik'e bunu yaptıramadığından yeni “bekçi” buldu kendine: PKK-PYD!</p>
      <p>Yani arkadaş! Diyarbakır'daki anneler yavrularının ABD petrol kuyuları için ölmesini istemiyor. Politik saflaşmayı emperyalizme karşı tavır belirliyor:</p>
      <p>
        <b>Kimden yanasınız?</b>
      </p>
      <p>Erdoğan nefretiyle FETÖ, liboş, PKK/PYD çizgisine savrulmak doğru mu?</p>
      <p>Dün olduğu gibi bugün de “adamı” değil, Türkiye davasını savunmak doğru değil mi?</p>
      <p>Kimileri Erdoğan nefretiyle, Batı aşkıyla <b>emperyalizm kuklalarıyla </b>aynı kulvarda buluşmayı siyaset yapmak sanıyor.</p>
      <p>Biz: Dün olduğu gibi bugün de <b>tam bağımsız Türkiye şiarından</b> taviz vermeyeceğiz. Bu, <b>Atatürk'ten miras </b>ideolojimizin temel taşıdır.</p>
      <p>Hayatın/siyasetin zorlamasıyla birileri bu çizgiye yakınlaşma zorunda kaldıysa, kendimizden neden kuşku duyalım?</p>
      <p>
        <b>Biz Erdoğan'ı tanıyoruz.</b>
      </p>
      <p>
        <b>Biz Atatürk'ü tanıyoruz.</b>
      </p>
      <p>Aralarında kıyaslama yapılamaz. Ama Erdoğan günde iki kez doğruyu dile getiriyorsa “bu yanlıştır” diyemeyiz. Aksine dememiz meseleyi kişileştirdiğimiz anlamına gelir. Bu da halkla bütünleşmenizi engeller.</p>
      <p>
        <b>HATA KORKAKLIKTIR</b>
      </p>
      <p>Evet… Politik çizgimizi <b>emperyalizme karşı tavırla</b> belirleyeceğiz.</p>
      <p>Trump'ın petrol kuyularında gönüllü bekçilik yapan PKK/PYD'ye bakışımızı da bu belirlemelidir.</p>
      <p>Bu memleketin binlerce genç çocuğu “Kürdistan hayali” uğruna canını verdi. Sonuç ne oldu; <b>Rockefeller petrol kuyularının bekçiliği!</b></p>
      <p>Emperyalizm masaya yeni haritalar koyup sınırlar çiziyor ve “birileri” bu köleliğe destek veriyor.</p>
      <p>İngiliz emperyalizminin maşası <b>Kürt Şerif Paşa</b> ve MOSSAD'tan maaş alan <b>Kamuran Bedirhan</b> çizgisine geliverdiler.</p>
      <p>
        <b>Sözü şuraya getirmek istiyorum:</b>
      </p>
      <p>Yıllar önce ABD'nin Irak'ı işgal için “kimyasal silah” yalanına “gönüllü” olanların, bugün kuzey Suriye konusunda aynı tavrı göstermesi tesadüf değildir.</p>
      <p>FETÖ, liboş ve terör sever iş birliği yapmaktadır.</p>
      <p>Dün ABD'nin Irak işgaline gerekçe üretenler bugün PKK/PYD'nin taşeron örgüt olmasına gerekçe arıyor. Kafaları bulandırmalarına izin vermeyin.</p>
      <p>Türkiye'de <b>politik ayrışmayı</b> bu argüman üzerinden yapmalıyız. Yani… Mesele Türk-Kürt ayrışması değil; <b>emperyalizme karşı duruştur aslolan</b>… İdeolojik mücadelenin omurgası bu olmalıdır.</p>
      <p>Gerçekler cephesine gelenlere “neden geldiniz” demek hatadır.</p>
      <p>
        <a href="https://www.sozcu.com.tr/2019/yazarlar/soner-yalcin/rockefeller-bekcileri-5463348/">YAZININ TAMAMINI OKUMAK İÇİN TIKLAYINIZ.</a>
      </p>
      <p>
        <b>Odatv.com</b>
      </p>
      <related>
        <h4>İLGİLİ HABERLER</h4>
        <a href="https://odatv.com/en-karanlik-donemi-neden-yasadik-22111932.html"/>
        <a href="https://odatv.com/hava-neden-dondu-20111931.html"/>
        <a href="https://odatv.com/bana-hala-siz-erdogani-mi-destekliyorsunuz-diye-soruyorlar-19111936.html"/>
        <a href="https://odatv.com/erdogan-kimi-kandiriyor-08111928.html"/>
        <a href="https://odatv.com/bu-bir-soykirim-07111930.html"/>
        <a href="https://odatv.com/erdogan-abdye-gitmeli-mi-06111934.html"/>
        <a href="https://odatv.com/bu-yaziyi-yazma-sebebim-akplilere-seslenmek-05111933.html"/>
        <a href="https://odatv.com/yazmaktan-vazgectim-01111935.html"/>
        <a href="https://odatv.com/artik-inandiriciliklari-zerre-kalmadi-31101936.html"/>
        <a href="https://odatv.com/ataturkun-cagrildigi-bag-evinde-neler-konusuldu-29101938.html"/>
        <a href="https://odatv.com/ikiyuzlulugunuzu-bana-yutturamazsiniz-25101901.html"/>
        <a href="https://odatv.com/ne-erdogani-yahu-bu-200-yillik-mesele-18101945.html"/>
        <a href="https://odatv.com/kilicdaroglu-bunu-bilmez-mi-17101950.html"/>
        <a href="https://odatv.com/amasyali-sosyalist-garbis-16101929.html"/>
        <a href="https://odatv.com/tween-tehlikesinin-farkinda-miyiz-04101945.html"/>
        <a href="https://odatv.com/hadi-fransayi-anladik-sana-ne-oluyor-02101932.html"/>
        <a href="https://odatv.com/o-haritanin-icyuzu-gercekle-yuzlesin-01101940.html"/>
        <a href="https://odatv.com/bu-soruyla-karsilastigimda-aklima-buyuk-edebiyatci-geliyor-27091949.html"/>
        <a href="https://odatv.com/greta-thunberg-26091935.html"/>
        <a href="https://odatv.com/rehine-odulu-25091933.html"/>
      </related>
    </article>
  </body>
</html>