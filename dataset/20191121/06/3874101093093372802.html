<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/amd-49-dolar-fiyatli-athlon-3000g-cpu-satisa-sundu_85136.html"/>
    <meta property="og:site_name" content="CHIP Online"/>
    <meta property="article:published_time" content="2019-11-21T06:00:00+00:00"/>
    <meta property="og:title" content="AMD, 49 $ Fiyatlı Athlon 3000G CPU'yu Satışa Sundu"/>
    <meta property="og:description" content="AMD, yalnızca 49 Dolar fiyatlı ve Radeon Vega GPU'ya sahip yeni Athlon 3000G işlemcisini satışa sundu!"/>
  </head>
  <body>
    <article>
      <h1>AMD, 49 $ Fiyatlı Athlon 3000G CPU'yu Satışa Sundu</h1>
      <h2>AMD, yalnızca 49 Dolar fiyatlı ve Radeon Vega GPU'ya sahip yeni Athlon 3000G işlemcisini satışa sundu!</h2>
      <address><time datetime="2019-11-21T06:00:00+00:00">21 Nov 2019, 06:00</time> by <a rel="author">CHIP Online</a></address>
      <p><b>AMD</b>, yaptığı yeni duyuru ile ana akım masaüstü bilgisayar kullanıcılarına özel yeni Athlon 3000G işlemcisini satışa sunduğunu açıkladı. Zen mimarisine sahip ilk Athlon işlemci olma özelliği taşıyan 3000G, fiyatıyla ise şaşırtıcı.</p>
      <p>Yalnızca <b>49 Dolar</b> fiyat etiketine sahip olan <b>Athlon 3000G</b>, hız aşırtma işlemi için de uygun yapıda tasarlanmış.</p>
      <p>Çift çekirdekli olan Athlon 3000G, <b>35W TDP</b> ve <b>Radeon Vega 3</b> grafik birimi ile de dikkat çekiyor. <b>3.5 GHz</b> frekansına erişebilen işlemci, böylece ofis ve oyun olmak üzere her iki platformda da rahatlıkla kullanılabilecek gibi görünüyor.</p>
      <p>Intel tarafında Athlon 3000G'ye rakip olarak gösterilebilecek işlemci modeli <b>Core i3-9100T</b> olurken, bu işlemci de <b>122 Dolar</b> fiyat etiketine sahip. Bu anlamda Athlon 3000G, 49 Dolar fiyatı ile gerçek anlamda dikkat çekici duruyor.</p>
    </article>
  </body>
</html>