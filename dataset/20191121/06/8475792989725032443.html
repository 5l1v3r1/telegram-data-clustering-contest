<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/halland/fonsterruta-krossades-i-samband-med-inbrott"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T06:25:00+00:00"/>
    <meta property="og:title" content="Fönsterruta krossades i samband med inbrott på skola"/>
    <meta property="og:description" content="Vid elvatiden under onsdagskvällen kallades väktare och polis till Vittraskolan i Halmstad efter att inbrottslarmet gått."/>
  </head>
  <body>
    <article>
      <h1>Fönsterruta krossades i samband med inbrott på skola</h1>
      <address><time datetime="2019-11-21T06:25:00+00:00">21 Nov 2019, 06:25</time> by <a rel="author">Casper Sewerin</a></address>
      <p>
        <b>Vid elvatiden under onsdagskvällen kallades väktare och polis till Vittraskolan i Halmstad efter att inbrottslarmet gått.</b>
      </p>
      <p>När väktarna och polisen var på plats visade det sig vara skarpt larm då en fönsterruta var krossad och inifrån skolan fortsatte larmen att gå av i olika delar av byggnaden.</p>
      <p>– Man misstänkte därför att någon var kvar inne i byggnaden så man började söka av inne i skolans lokaler, säger Peter Adlersson.</p>
      <p>De som rört sig inne i byggnaden hade dock hunnit smita iväg men på golvet kunde man se spår från dem.</p>
      <p>– Man hittade datorsladdar som de tappat men vad exakt det är som är stulet vet vi inte men det är möjligt att det är datorer, säger Peter Adlersson.</p>
      <p>I nuläget finns ingen person misstänkt för vad som rubriceras som stöld genom inbrott.</p>
    </article>
  </body>
</html>