<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21889/5g-n-kommunikalo-okosgumit-csinalt-autokhoz-a-pirelli"/>
    <meta property="og:site_name" content="PC Forum"/>
    <meta property="article:published_time" content="2019-11-21T06:00:00+00:00"/>
    <meta property="og:title" content="5G-n kommunikáló okosgumit csinált autókhoz a Pirelli"/>
    <meta property="og:description" content="Az intelligens szerkezet segíthet majd a vezetőknek a baleseteket elkerülni"/>
  </head>
  <body>
    <article>
      <h1>5G-n kommunikáló okosgumit csinált autókhoz a Pirelli</h1>
      <address><time datetime="2019-11-21T06:00:00+00:00">21 Nov 2019, 06:00</time> by <a rel="author">Sting</a></address>
      <p>A Pirelli a napokban egy olyan új okos termék kifejlesztését <a href="https://press.pirelli.com/pirelli-the-worlds-first-company-to-develop-tyres-that-interact-with-the-5g-network/">jelentette be</a>, amit valószínűleg kevesen vártunk volna. A cég ugyanis közölte, hogy elkészített egy olyan gumit, ami nem elég, hogy "okos", de ráadásul még a legmodernebb, 5G-s mobilhálózatokon át is tud kommunikálni.<br/><br/>A Pirelli Cyber Tyre-t a gyártó egy rakás szenzorral látta el, amik számos adatok képesek gyűjteni. Ennek köszönhetően a gumi például nyilván tudja tartani, hogy hány kilométert tettek már meg vele, milyen terhelésnek volt kitéve - sőt, azt is, ha nem tapad meg rendesen az útfelületen.<br/><br/>Itt jön képbe az 5G-s kommunikáció - ugyanis a szóban forgó információt a Pirelli gumija az 5G-s hálózaton át akár egy távoli szerverre is fel tudja tölteni. Innen aztán az adott úton közlekedő más járművek vezetői is értesülhetnek a tapadási problémákról, így időben lassíthatnak majd a megcsúszás és a balesetek elkerülése végett.<br/><br/>A Pirelli közleményében arról egyelőre nincs szó, hogy a Cyber Tyre mikor és milyen áron kerülhet majd kereskedelmi forgalomba, illetve, hogy az okosgumik által biztosított információs hálózat és szolgáltatást milyen feltételek mellett majd igénybe venni.</p>
    </article>
  </body>
</html>