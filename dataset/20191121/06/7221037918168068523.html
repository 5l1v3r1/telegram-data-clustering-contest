<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/merkelden-turkiyeye-mali-yardim-sinyali-ben-hazirim/927363"/>
    <meta property="og:site_name" content="medya faresi"/>
    <meta property="article:published_time" content="2019-11-21T06:40:00+00:00"/>
    <meta property="og:title" content="Merkel'den Türkiye'ye mali yardım sinyali: Ben hazırım"/>
    <meta property="og:description" content="Almanya Başbakanı Merkel, 3.5 milyonun üzerinde sığınmacıya ev sahipliği yapan Türkiye’ye yeni mali yardım yapılabileceğine işaret etti. Merkel, mali yardıma hazır olduğunu söyledi."/>
  </head>
  <body>
    <article>
      <h1>Merkel'den Türkiye'ye mali yardım sinyali: Ben hazırım</h1>
      <h2>Almanya Başbakanı Merkel, 3.5 milyonun üzerinde sığınmacıya ev sahipliği yapan Türkiye’ye yeni mali yardım yapılabileceğine işaret etti. Merkel, mali yardıma hazır olduğunu söyledi.</h2>
      <address>
        <time datetime="2019-11-21T06:40:00+00:00">21 Nov 2019, 06:40</time>
      </address>
      <p><b>Almanya</b> Başbakanı <b>Angela Merkel</b>, Suriyeli sığınmacılar için <b>Türkiye</b>'ye yeni mali yardım yapılabileceğinin sinyalini verdi.</p>
      <p><b>Hırvatistan</b>Başbakanı<b>Andrej Plenkoviç</b>ile<b>Zagreb</b>'de düzenlenen ortak basın toplantısında konuşan Merkel, yaklaşık 3.5 milyon sığınmacıya ev sahipliği yapan Türkiye'ye bu sığınmacıların barınma masrafları için gerekirse bir kez daha mali yardım yapılması gerektiğini söyledi.</p>
      <p><b>Deutsche Welle Türkçe</b>'nin haberine göre; Merkel, "Örneğin ben buna hazırım" diye konuştu.</p>
      <p>Merkel, Plenkoviç ile görüşmesinde Avrupa Birliği (AB) sınırlarının korunması kapsamında, Türkiye ile AB arasında imzalanan mülteci mutabakatını da ele aldıklarını belirtti.</p>
      <h3>6 milyar euro'nun bir kısmı ödendi</h3>
      <p>Türkiye ile Avrupa Birliği arasında 2016 yılında varılan mülteci mutabakatında Türkiye'ye sığınmacılar için 6 milyar Euro’luk yardım teminatı verilmişti. AB verilerine göre bu meblağın 5 milyar 600 milyon Eurosu Türkiye'ye aktarıldı.</p>
      <p>Mutabakat, Türkiye'nin sığınmacıların Yunan adalarına geçişini engellemesinin yanı sıra, sığınma başvurusu reddedilenlerin de Türkiye'ye geri gönderilmesini öngörüyor.</p>
      <p>Ancak Türkiye'den Yunan adalarına sığınmacı geçişleri son dönemde hızlandı..</p>
      <p>Geçen cumadan pazartesi gününe kadar 730 kişinin Türkiye'nin Ege kıyılarından botla Yunan adalarına geçiş yaptığı açıklanmıştı.</p>
    </article>
  </body>
</html>