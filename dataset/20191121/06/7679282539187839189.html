<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/lucknow/story-up-major-accident-in-bahraich-one-killed-due-to-overturning-56-injured-2860895.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T06:46:09+00:00"/>
    <meta property="og:title" content="UP : बहराइच में बड़ा हादसा, बस पलटने से एक की मौत, 56 घायल"/>
    <meta property="og:description" content="यूपी के बहराइच जिले में नानपारा- लखीमपुर हाईवे पर प्राइवेट बस के चालक का नियंत्रण खो गया। जिससे बस रोड के नीचे खड्ड में जाकर पलट गई। इस हादसे में एक व्यक्ति की मौत हो गई जबकि महिलाओं, बच्चों..."/>
  </head>
  <body>
    <article>
      <h1>UP : बहराइच में बड़ा हादसा, बस पलटने से एक की मौत, 56 घायल</h1>
      <address><time datetime="2019-11-21T06:46:09+00:00">21 Nov 2019, 06:46</time> by <a rel="author">हिन्दुस्तान संवाद , बहराइच।</a></address>
      <p>यूपी के बहराइच जिले में नानपारा- लखीमपुर हाईवे पर प्राइवेट बस के चालक का नियंत्रण खो गया। जिससे बस रोड के नीचे खड्ड में जाकर पलट गई। इस हादसे में एक व्यक्ति की मौत हो गई जबकि महिलाओं, बच्चों सहित 56 लोग घायल हो गए। पुलिस ने सभी घायलों को नानपारा सीएचसी पहुंचाया। चिकित्सकों ने प्राथमिक इलाज के बाद 23 घायलों को  छुट्टी दे दी गई। शेष को प्राथमिक इलाज के बाद बहराइच मेडिकल कॉलेज रेफर कर दिया। सभी घायल पीलीभीत जिले के हैं। श्रमिक अपने परिवारजनों के साथ नेपाल जा रहे थे।</p>
      <p>नानपारा /बलहा संवाद के अनुसार नानपारा - लखीमपुर नानपारा हाईवे पर गुरुवार की भोर लगभग साढ़े पांच बजे लक्ष्मनपुर मटेही गांव के समीप नानपारा की ओर आ रही बस  चालक कोहरे के चलते नियंत्रण खो बैठा। बस सड़क से नीचे तीन बार पलटा खाते हुए गड्ढे में चली गई। इस हादसे में बस में सवार एक यात्री पीलीभीत जिले के सिखौला थाने के नैपुरिया निवासी 40 वर्षीय वीरपाल पुत्र कालीचरण की मौत हो गई। बस में पीलीभीत जिले के सिखौला थाने के नैपुरिया से 60 लोग सवार थे। इनमें 56 यात्री गंभीर रूप से घायल हो गए। </p>
      <p>सूचना मिलते ही नानपारा कोतवाल संतोष कुमार सिंह, निरीक्षक अपराध मृत्युंजय पाठक पुलिस बल व एम्बुलेंस के साथ मौके पर पहुंच गए। कोतवाल ने बताया कि इनमें दो लोग बदायूं जिले के थे, शेष सभी पीलीभीत जिले के हैं। जो टूरिस्ट बस बुक कराकर पीलीभीत से नेपाल के बांके जिला मुख्यालय नेपालगंज स्थित एक ईंट भट्ठे पर मजदूरी को परिवार के साथ जा रहे थे। सभी घायलों को नानपारा सीएचसी लाए जाने पर चिकित्सकों ने प्राथमिक इलाज के बाद शहर स्थित मेडिकल कालेज रेफर कर दिया है। शव पोस्टमार्टम के लिए भेज दिया है।</p>
    </article>
  </body>
</html>