<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-futsal-ukrajina-prodexim-liga-chempioniv/30283922.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-21T06:42:02+00:00"/>
    <meta property="og:title" content="Херсонський «Продексім» переміг у першому матчі футзальної Ліги чемпіонів"/>
    <meta property="og:description" content="Херсонський «Продексім» матчем проти білоруської «Столиці» розпочав свій виступ в елітному раунді футзальної Ліги чемпіонів УЄФА. Чемпіон України виявився сильнішим за команду із Білорусії. Матч завер"/>
  </head>
  <body>
    <article>
      <h1>Херсонський «Продексім» переміг у першому матчі футзальної Ліги чемпіонів</h1>
      <address>
        <time datetime="2019-11-21T06:42:02+00:00">21 Nov 2019, 06:42</time>
      </address>
      <p>Херсонський «Продексім» матчем проти білоруської «Столиці» розпочав свій виступ в елітному раунді футзальної Ліги чемпіонів УЄФА. Чемпіон України виявився сильнішим за команду із Білорусії. Матч завершився з рахунком 2:1 на користь херсонського клубу.</p>
      <p>Голами за «Продексім» відзначилися Річард Давід на 16-й хвилині та Михайло Волянюк – на 36-й. М’яч престижу за білорусів оформив Володимир Жигалко. <br/><br/>В іншому поєдинку групи D іспанська «Барселона» обіграла чеську «Спарту» – 2:1.</p>
      <p>Уже сьогодні, 21 листопада, херсонський «Продексім» зіграє проти «Барселони», а 23 листопада перевірить власні сили у матчі проти «Спарти».</p>
      <p>Переможець групи вийде до «Фіналу чотирьох» Ліги чемпіонів, який відбудеться наприкінці квітня 2020 року.</p>
    </article>
  </body>
</html>