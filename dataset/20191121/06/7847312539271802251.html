<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/473920-o-to-chodzilo-tusk-bedzie-zarabial-wiecej-niz-duda"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T06:00:17+00:00"/>
    <meta property="og:title" content="O to chodziło? Donald Tusk będzie zarabiał więcej niż Andrzej Duda. Gdyby został prezydentem Polski, straciłby fortunę"/>
    <meta property="og:description" content="Za kilka dni Tusk pożegna się ze stanowiskiem szefa Rady Europejskiej. Według &quot;SE&quot;, w ciągu pięciu lat zarobił tam niemal 7 mln zł."/>
  </head>
  <body>
    <article>
      <h1>O to chodziło? Donald Tusk będzie zarabiał więcej niż Andrzej Duda. Gdyby został prezydentem Polski, straciłby fortunę</h1>
      <address><time datetime="2019-11-21T06:00:17+00:00">21 Nov 2019, 06:00</time> by <a rel="author" href="https://wpolityce.pl/autorzy/817-co-w-tabloidach" target="_blank">Co w TABLOIDACH?</a></address>
      <p>
        <b>Donald Tusk będzie zarabiał 30 tys. zł miesięcznie, półtora raza więcej niż Andrzej Duda; gdyby został prezydentem, straciłby fortunę – poinformował czwartkowy „Super Express”.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/473568-ile-tusk-zarobil-bedac-szefem-re-kwota-robi-wrazenie">Ile Tusk zarobił będąc szefem RE? Kwota robi wrażenie, a czeka go jeszcze ogromna odprawa! „Fortuny nie za bardzo miał gdzie wydawać”</a></p>
      <p>CZYTAJ TAKŻE: <a href="https://wpolityce.pl/polityka/471146-donald-tusk-dostanie-najwyzsza-emeryture-w-polsce">I po co mu prezydentura? Donald Tusk dostanie najwyższą emeryturę w Polsce. Jego świadczenie wyniesie aż 30 tys. zł!</a></p>
      <p>Gazeta podała, że Tusk, który stanął na czele Europejskiej Partii Ludowej, będzie zarabiał niemal 30 tys. zł miesięcznie, czyli prawie 360 tys. rocznie. Jeśli były premier zostałby prezydentem Polski, zarabiałby zdecydowanie mniej, ok. 20 tys. zł miesięcznie.</p>
      <p>Tuskowi jako przewodniczącemu Europejskiej Partii Ludowej będą też – jak zauważył „SE” - przysługiwać m.in. limuzyna z szoferem, gabinet z sekretariatem czy pokaźny fundusz reprezentacyjny.</p>
      <p>Gazeta przypomniała, że za kilka dni Tusk pożegna się ze stanowiskiem szefa Rady Europejskiej. Według „SE”, w ciągu pięciu lat zarobił tam niemal 7 mln zł.</p>
      <p>kpc/PAP</p>
    </article>
  </body>
</html>