<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/198067/kratoymenos-evgale-ena-ekatommyrio-dolaria-mesa-apo-to-keli-toy"/>
    <meta property="og:site_name" content="CNN.gr"/>
    <meta property="article:published_time" content="2019-11-21T06:11:55+00:00"/>
    <meta property="og:title" content="Κρατούμενος έβγαλε ένα εκατομμύριο δολάρια μέσα από το... κελί του"/>
    <meta property="og:description" content="Ένας άντρας, ο οποίος εκτίει ποινή φυλάκισης 24 ετών σε φυλακή υψίστης ασφαλείας στη Νιγηρία , χρησιμοποίησε ένα δίκτυο συνεργών για να στήσει μια διεθνή..."/>
  </head>
  <body>
    <article>
      <h1>Κρατούμενος έβγαλε ένα εκατομμύριο δολάρια μέσα από το... κελί του</h1>
      <h2>Ένας άντρας, ο οποίος εκτίει ποινή φυλάκισης 24 ετών σε φυλακή υψίστης ασφαλείας στη Νιγηρία, χρησιμοποίησε ένα δίκτυο συνεργών για να στήσει μια διεθνή απάτη που του απέφερε κέρδη ενός εκατομμυρίου δολαρίων.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:11 , 21 November 2019</p>
      <p>Ο Hope Olusegun Aroke, καταδικάστηκε για απάτη πριν από τέσσερα χρόνια και οδηγήθηκε στα κρατητήρια υψίστης ασφαλείας στο Λάγος. Ενώ βρισκόταν στη φυλακή, δούλευε με συνεργούς <b>εξαπατώντας στοχευμένα θύματα σε διάφορες χώρες,</b> ανέφερε η επιτροπή οικονομικών εγκλημάτων της Νιγηρίας.</p>
      <p>Εκείνο το διάστημα, <b>μεταφέρθηκε στο νοσοκομείο</b> ως άρρωστος δήθεν, και αντί μετά από τη «νοσηλεία» του να επιστρέψει στη φυλακή,<b> βρέθηκε σε ξενοδοχεία,</b> όπου συνάντησε τη σύζυγο και τα παιδιά του, ενώ παραβρέθηκε και σε διάφορες κοινωνικές εκδηλώσεις, σύμφωνα με τις Αρχές.</p>
      <p>Η προκαταρκτική έρευνα έδειξε ότι ο κατάδικος, αντίθετα με την καθιερωμένη πρακτική, <b>είχε πρόσβαση στο διαδίκτυο και σε κινητό τηλέφωνο</b> στο κελί όπου θα έπρεπε να εκτίει την ποινή του. Οι συνθήκες υπό τις οποίες μεταφέρθηκε στο νοσοκομείο και εκείνοι που βοήθησαν την μετακίνησή του από το νοσοκομεία στα ξενοδοχεία και σε άλλες κοινωνικές εκδηλώσεις, ερευνώνται ήδη.</p>
      <p>Ο εκπρόσωπος της επιτροπής δεν ήταν σε θέση να δώσει λεπτομέρειες για το πώς ο Aroke κατόρθωσε να έχει τέτοια <b>προνόμια </b>στη φυλακή και αν πλήρωνε τους δεσμοφύλακες με αντάλλαγμα την σύντομη ελευθερία του.</p>
      <p>Για να κάνει τις συναλλαγές του, ο Aroke <b>χρησιμοποιούσε το ψεύτικο όνομα</b> Akinwunmi Sorinmade και κατάφερε να ανοίξει δύο λογαριασμούς. Αγόρασε σπίτια σε χλιδάτες γειτονιές αλλά και πολυτελή αυτοκίνητα στο όνομα της συζύγου του.</p>
      <p><b>Διαχειριζόταν επίσης τον τραπεζικό λογαριασμό της συζύγου του</b> μέσα από τη φυλακή, μέσω του οποίου μετέφερε ελεύθερα κεφάλαια.</p>
      <p>Ο Aroke συνελήφθη το 2012 για διαδικτυακή απάτη, μετά την επιστροφή του από την Μαλαισία. Παρίστανε στα θύματά του τον φοιτητή πληροφορικής σε πανεπιστήμιο της Κουάλα Λουμπούρ. Στην πραγματικότητα, όμως, ήταν ο επικεφαλής ενός περίπλοκου ιστού απάτης στο διαδίκτυο, που εκτεινόταν σε δύο ηπείρους.</p>
      <p>Καταδικάστηκε και φυλακίστηκε τρία χρόνια αργότερα.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/198185/poiniki-dioxi-kata-netaniaxoy-vary-to-katigoritirio-gia-ton-israilino-prothypoyrgo">Ποινική δίωξη κατά Νετανιάχου: Βαρύ το κατηγορητήριο για τον Ισραηλινό πρωθυπουργό</a>
        </li>
        <li>
          <a href="https://www.cnn.gr/news/ellada/story/198039/serres-ereyna-ton-arxon-gia-kratoymeno-poy-paraviase-oligoimeri-adeia">Σέρρες: Έρευνα των Αρχών για κρατούμενο που παραβίασε ολιγοήμερη αδεια</a>
        </li>
        <li>
          <a href="https://www.cnn.gr/news/ellada/story/198038/thessaloniki-50xronos-ellinas-dioketai-apo-ti-germaniki-dikaiosyni-gia-apati-mamoyth">Θεσσαλονίκη: 50χρονος Έλληνας διώκεται από τη γερμανική δικαιοσύνη για απάτη «μαμούθ»</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/4936/nigiria">ΝΙΓΗΡΙΑ</a>
        </li>
        <li>
          <a href="https://www.cnn.gr/eidhseis/tag/18224/kratoymenos">ΚΡΑΤΟΥΜΕΝΟΣ</a>
        </li>
        <li>
          <a href="https://www.cnn.gr/eidhseis/tag/13861/apati">ΑΠΑΤΗ</a>
        </li>
        <li>
          <a href="https://www.cnn.gr/eidhseis/tag/4644/fylaki">ΦΥΛΑΚΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/21/198203/snapshot/2749872.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198198/snapshot/2763154.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198171/snapshot/2681310.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198193/snapshot/2763011.jpg"/>
      </figure>
    </article>
  </body>
</html>