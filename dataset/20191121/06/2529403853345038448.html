<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/maxi-blitz-antidroga-dei-carabinieri-di-conegliano-arrestate-tre-persone-segnalati-130-consumatori"/>
    <meta property="og:site_name" content="Oggi Treviso"/>
    <meta property="article:published_time" content="2019-11-21T06:43:25+00:00"/>
    <meta property="og:title" content="Maxi blitz antidroga dei Carabinieri di Conegliano: arrestate tre persone, segnalati 130 consumatori"/>
    <meta property="og:description" content="CONEGLIANO - Stroncato dai Carabinieri un rilevante traffico e spaccio di droga a Conegliano con l'arresto di tre persone, tutte di nazionalità nigeriana, e la segnalazione di 130 consumatori."/>
  </head>
  <body>
    <article>
      <h1>Maxi blitz antidroga dei Carabinieri di Conegliano: arrestate tre persone, segnalati 130 consumatori</h1>
      <h2>Il blitz è scattato nella notte tra Conegliano e Belluno</h2>
      <address>
        <time datetime="2019-11-21T06:43:25+00:00">21 Nov 2019, 06:43</time>
      </address>
      <p><b>CONEGLIANO</b> - Stroncato dai Carabinieri un rilevante <b>traffico e spaccio di droga a Conegliano</b> con <b>l'arresto di tre persone, tutte di nazionalità nigeriana, e la segnalazione di 130 consumatori. </b><br/><br/> <br/><br/>Il blitz dei carabinieri di Conegliano è scattato nella notte tra il comune trevigiano e Belluno, dove sono stati ammanettati i tre indagati, di cui due irregolari, tutti destinatari di un ordine di custodia emessi dalla Procura di Treviso.<br/><br/> <br/><br/>L'attività di cessione di droga, secondo quanto emerso dalle <b>indagini iniziate a fine 2018</b>, era giunta ad avere centinaia di consumatori provenienti anche dalle province limitrofe a quella di Treviso nonché dal Friuli Venezia Giulia.<br/><br/> <br/><br/>I tre nigeriani avevano avviato una intensa attività di spaccio nel territorio del comune di Conegliano, che aveva come epicentro le rive del fiume monticano e le vie della città. Con l’operazione odierna il consorzio criminoso è stato disarticolato in toto.<br/><br/> <br/><br/>Durante gli arresti e le conseguenti perquisizioni nelle abitazioni dei tre stranieri è stata sequestrata droga e denaro contante, frutto dello spaccio.<br/><br/> </p>
      <figure>
        <img src="http://oggitreviso.it/sites/default/files/sites/default/files/2017/cc_0.jpg"/>
      </figure>
    </article>
  </body>
</html>