<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/halkbank-ilk-durusmaya-kat-lmad-g-icin-amerikal-savc-lar-n-firari-nitelemesini-reddetti"/>
    <meta property="og:site_name" content="euronews"/>
    <meta property="article:published_time" content="2019-11-21T06:34:40+00:00"/>
    <meta property="og:title" content="Halkbank, Amerikalı savcıların 'firari' nitelemesini reddetti"/>
    <meta property="og:description" content="Halkbank, Amerika Birleşik Devletleri'ndeki yasal sürece dahil olmadan önce Amerikan mahkemelerinin böyle bir davaya bakma yetkisine itiraz etme hakkına sahip olmak istiyor."/>
  </head>
  <body>
    <article>
      <h1>Halkbank, Amerikalı savcıların 'firari' nitelemesini reddetti</h1>
      <address><time datetime="2019-11-21T06:34:40+00:00">21 Nov 2019, 06:34</time> by <a rel="author">Euronews </a></address>
      <p>Hakkında İran yaptırımlarını delmeye yardımcı olmaktan iddianame hazırlanan Halkbank, Amerika Birleşik Devletleri'ndeki yasal sürece dahil olmadan önce Amerikan mahkemelerinin böyle bir davaya bakma yetkisine itiraz etme hakkına sahip olmak istiyor.</p>
      <p>Kamuya açılan mahkeme kayıtlarına göre ilk duruşmaya katılmadığı için Amerika'daki savcılığın 'firari' nitelemesini reddeden Halkbank'a göre Manhattan'daki geçtiğimiz haftalarda yapılan duruşmaya katılmanın suçlamaları kabul edeceği anlamına gelebilir.</p>
      <p>Kayıtlarda ayrıca Halkbank davasına bakan yargıç Richard Berman için de redd-i hakim talebinde bulunacağı belirtiliyor. Yargıç Berman, iş adamı Zarrab ile eski Halkbank Genel Müdürü <a href="https://tr.euronews.com/2018/05/16/hakan-atilla-ya-32-ay-hapis-cezas-verildi">Hakan Atilla</a>'nın yargılanma sürecinde de rol almıştı.</p>
      <p>Amerika'da Halkbank'a karşı 16 Ekim'de hazırlanan <a href="https://tr.euronews.com/2019/10/16/abd-de-halkbank-a-dolandiricilik-kara-para-aklama-iddianamesi-halk-bankasi-iran-yaptirim">iddianame</a>, bazı kesimlerce Türkiye'nin Suriye'nin kuzeyinde düzenlediği Barış Pınarı Harekatı'na karşı bir hamle olarak değerlendirilmişti.</p>
      <p>Türk bankasına yöneltilen suçlamalar arasında 'milyarlarca dolarlık dolandırıcılık çerçevesinde' kara para aklama, kara para aklamak için komplo, dolandırıcılık, yasaları ihlal için komplo ve ABD yaptırımlarını ihlal gibi altı ayrı başlık <a href="https://tr.euronews.com/2019/10/16/abd-de-halkbank-a-dolandiricilik-kara-para-aklama-iddianamesi-halk-bankasi-iran-yaptirim">bulunuyor</a>.</p>
      <p>Amerikalı savcılar tarafından İran yaptırımlarını delmeye yardım etmekle suçlanan Halkbank'ın avukatı Andrew Hruska daha önce tarafsızlığını yitirdiği gerekçesiyle davaya bakan hakim Richard Berman için redd-i hakim talep edeceğini <a href="https://tr.euronews.com/2019/11/05/amerikali-savcilar-halkbank-davasinda-redd-i-hakim-talebinde-bulundu">belirtmişti</a>.</p>
    </article>
  </body>
</html>