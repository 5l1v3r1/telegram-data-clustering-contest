<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/buzau/video-accident-provocat-fost-magistrat-buzau-i-a-intrat-fata-unui-sofer-baut-permis-circula-drumul-prioritate-1_5dd631bf5163ec42713ec493/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T06:57:46+00:00"/>
    <meta property="og:title" content="VIDEO Accident provocat de un fost magistrat din Buzău. I-a intrat în faţă unui şofer băut şi fără permis, care circula pe drumul cu prioritate"/>
    <meta property="og:description" content="Un fost judecător al Tribunalului Buzău, exclus din magistratură pentru abateri grave, a fost miecuri noapte protagonistul unui accident rutier în care au fost implicate trei maşini. Accidentul s-a produs într-o intersecţie din cartierul Micro 14."/>
  </head>
  <body>
    <article>
      <h1>VIDEO Accident provocat de un fost magistrat din Buzău. I-a intrat în faţă unui şofer băut şi fără permis, care circula pe drumul cu prioritate</h1>
      <address><time datetime="2019-11-21T06:57:46+00:00">21 Nov 2019, 06:57</time> by <a rel="author">Iulian Bunila</a></address>
      <h4>Un fost judecător al Tribunalului Buzău, exclus din magistratură pentru abateri grave, a fost miecuri noapte protagonistul unui accident rutier în care au fost implicate trei maşini. Accidentul s-a produs într-o intersecţie din cartierul Micro 14.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/buzau/video-victima-explozii-transferata-elicopterul-smurd-spital-bucuresti-1_5dd55ec15163ec42713aba72/index.html"/>
      </related>
      <p>Aflat la volanul unui SUV, fostul magistrat a intrat fără să se asigure dinspre o stradă secundară pe un drum cu prioritate iar ghinionul a făcut ca maşina sa să ajungă în faţa unui şofer de 23 de ani care conducea băut şi fără permis. </p>
      <p>În urma impactului violent, una dintre maşini a fost proiectată într-un alt autovehicul staţionat pe marginea drumului.</p>
      <p>Imediat după producerea accidentului, fostul judecător a cerut să fie transportat la spital, întrucât acuza dureri la cap şi în zona abdomenului. Din acest moment, accidentul a fost înregistrat cu victime şi nu ca o tamponare. </p>
      <p>Acest aspect l-ar putea scoate din culpă, întrucât şoferul maşinii care l-a lovit nu avea permis şi era şi sub influenţa alcoolului, poliţiştii descoperind la alcooltest 0,7 grame alcool pur în aerul respirat. </p>
      <p>Soţia fostului judecător, care s-a aflat pe scaunul din dreapta, şi o pasageră de pe bancheta din spate au scăpat doar cu o sperietură.</p>
      <figure>
        <img src="https://adevarul.ro/assets/adevarul.ro/MRImage/2016/05/19/573d82415ab6550cb8170157/646x404.jpg"/>
      </figure>
      <p>Protagonistul evenimentului este Eugen Irimia, în vârstă de 55 de ani, fost magistrat la Tribunalul Buzău care a fost acuzat în urmă cu 3 ani  că a furnizat informaţii compromiţătoare despre un coleg şi a participat la realizarea unor articole de presă denigratoare la adresa acestuia. După acest incident, a fost exclus din magistratură.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fadevarul.buzau%2Fvideos%2F538113896734768%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <hr/>
    </article>
  </body>
</html>