<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019423/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%AE%D9%88%D8%AF%D8%AC%D9%88%D8%B4-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D9%82%D8%AA%D8%AF%D8%A7%D8%B1-%D9%85%D9%84%DB%8C-%D8%AF%D8%B1-%DA%A9%D8%B1%D9%85%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-21T06:17:46+00:00"/>
    <meta property="og:title" content="راهپیمایی خودجوش حمایت از اقتدار ملی در کرمان"/>
    <meta property="og:description" content="ایسنا/کرمان راهپیمایی خودجوش مردم شهر کرمان در حمایت از رهبری و اقتدار ملی ساعت ۹.۳۰ صبح امروز در کرمان آغاز شد."/>
  </head>
  <body>
    <article>
      <h1>راهپیمایی خودجوش حمایت از اقتدار ملی در کرمان</h1>
      <address><time datetime="2019-11-21T06:17:46+00:00">21 Nov 2019, 06:17</time> by <a rel="author">فاطمه افضلی</a></address>
      <p>ایسنا/کرمان راهپیمایی خودجوش مردم شهر کرمان در حمایت از رهبری و اقتدار ملی ساعت ۹.۳۰ صبح امروز در کرمان آغاز شد.</p>
      <p>مردم کرمان در حمایت از بیانات مقام معظم رهبری و محکومیت اغتشاشات اخیر صبح امروز پنجشنبه ۳۰ آبان ماه از چهارراه ولیعصر(عج) تا میدان آزادی شهر کرمان راهپیمایی و تجمع کردند.</p>
      <p>شرکت کنندگان در این راهپیمایی در شعارهای خود حرکت اشرار، مخلان امنیت و اغتشاشگران را در سوء استفاده از اعتراض منطقی مردم برخی شهرهای کشور محکوم کردند.</p>
      <p>شرکت کنندگان در این راهپیمایی در عین حالیکه اغتشاش و آشوب را محکوم می‌کردند دخالت بیگانگان در امور داخلی را محکوم کردند.</p>
      <p>به گزارش ایسنا، شهرستان زرند و شهربابک در روز جمعه یکم آبان ماه و شهرستان سیرجان روز شنبه دوم آذرماه، پشتیبانی و حمایت خود را از انقلاب اسلامی و رهبر معظم انقلاب اعلام خواهند کرد.</p>
      <p>مردم غیور و ولایتمدار جیرفت نیز روز سه شنبه و شهرستان بم نیز روز چهارشنبه در اعتراض به عمل آشوبگران طی روزهای گذشته، راهپیمایی کردند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082918699/%D9%85%D8%B1%D8%AF%D9%85-%DA%A9%D8%B1%D9%85%D8%A7%D9%86-%D9%81%D8%B1%D8%AF%D8%A7-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%DB%8C-%DA%A9%D9%86%D9%86%D8%AF"/>
      </related>
    </article>
  </body>
</html>