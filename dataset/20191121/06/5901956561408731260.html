<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/sara-v-solzah-njena-mama-je-umrla-po-koncu-oddaje-252337"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T06:02:00+00:00"/>
    <meta property="og:title" content="Sara v solzah: Njena mama je umrla po koncu oddaje"/>
    <meta property="og:description" content="Na posestvu resničnostnega šova Kmetija je iz dneva v dan bolj napeto. Tekmovalci so v največji pripravljenosti, taktika se zaostruje, stopnjevanje napetosti pa vpliva tudi na udeležence šova. Č..."/>
  </head>
  <body>
    <article>
      <h1>Sara v solzah: Njena mama je umrla po koncu oddaje</h1>
      <h2>Sara Rutar je razkrila, kako zelo pogreša domače.</h2>
      <address><time datetime="2019-11-21T06:02:00+00:00">21 Nov 2019, 06:02</time> by <a rel="author">P. K.</a></address>
      <p>Na posestvu resničnostnega šova <a href="https://www.slovenskenovice.si/iskalnik?q=kmetija">Kmetija</a> je iz dneva v dan bolj napeto. Tekmovalci so v največji pripravljenosti, taktika se zaostruje, stopnjevanje napetosti pa vpliva tudi na udeležence šova. Čustva prihajajo na dan in spovednica je čedalje polnejša. Tokrat je svoje občutke izlila <b>Sara Rutar</b>, ki se je gledalci spomnijo iz kuharske oddaje <i>Masterchef</i>. Leta 2017 je postala prva ženska zmagovalka tega šova, zmago pa je takrat posvetila svoji materi. Kmalu po zmagi pa jo je izgubila zaradi hude bolezni. V izpovedi v Kmetiji so jo premagale solze: »Mamico sem izgubila 2017 prav po zmagi v Masterchefu. Posvetila sem jo njej, ker ji je to veliko pomenilo in jo je držalo pokonci.«</p>
      <hr/>
      <h3>Preberite tudi: <a href="https://www.slovenskenovice.si/bulvar/domaci-traci/clanek/tom-se-je-zlomil-solze-so-mu-vzele-besede-251813">Tom se je zlomil, solze so mu vzele besede</a></h3>
      <hr/>
      <h3> </h3>
      <p>Povedala je še, da jo neizmerno pogreša in da nikoli ni lažje, ko izgubiš enega od staršev. Ob tem je bridko zajokala. Verjame, da je vsak dan z njo. Najbolj pa si želi, da bi jo lahko še enkrat objela. Prav zaradi te boleče izgube še bolj ceni svojo družino in vsak trenutek z njo. Povedala je še, da se bo borila do konca.</p>
    </article>
  </body>
</html>