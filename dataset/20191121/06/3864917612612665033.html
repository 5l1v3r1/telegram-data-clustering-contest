<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2822473-prezident-vzav-slovo-z-mera-ocakova-so-toj-navesni-zbudue-dorogu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T06:41:00+00:00"/>
    <meta property="og:title" content="Президент взяв слово з мера Очакова, що той навесні збудує дорогу"/>
    <meta property="og:description" content="Президент України Володимир Зеленський, який у ніч на 21 листопада побував в Очакові на Миколаївщині, констатував повну відсутність доріг у цьому курортному місці та взяв слово з мера, що навесні вона буде."/>
  </head>
  <body>
    <article>
      <h1>Президент взяв слово з мера Очакова, що той навесні збудує дорогу</h1>
      <h2>Президент України Володимир Зеленський, який у ніч на 21 листопада побував в Очакові на Миколаївщині, констатував повну відсутність доріг у цьому курортному місці та взяв слово з мера, що навесні вона буде.</h2>
      <address>
        <time datetime="2019-11-21T06:41:00+00:00">21 Nov 2019, 06:41</time>
      </address>
      <p>Про це повідомляє кореспондент Укрінформу.</p>
      <p>«Я хочу запитати у мера Очакова, чому у вас немає доріг. Зовсім немає. Ми проїхалися по місту, і сюди, до порту. Не могли доїхати, доріг немає», - наголосив <a href="https://www.ukrinform.ua/tag-prezident">Президент</a>.</p>
      <p>Він у своїй звичній манері звернувся до мера Очакова Сергія Бичкова з питанням, коли будуть побудовані дороги. На що той відповів, що дороги до порту взагалі досі не існувало і тільки навесні, коли дозволить погода, її зроблять за два тижні.</p>
      <p>«Добре, після березня, два тижні, приїдемо перевіримо», - пообіцяв Зеленський.</p>
      <p>Місто Очаків з населенням у близько 15 тисяч людей знаходиться на Чорноморському узбережжі. В літній сезон ця цифра зростає у кілька разів користуючись з чималої кількості відпочивальників.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2822373-zelenskij-zustriv-povernuti-ukraini-korabli-v-portu-ocakova.html">Зеленський зустрів повернуті Україні кораблі в порту Очакова</a>
      </blockquote>
      <p>Як повідомляв Укрінформ, Президент Володимир Зеленський зустрів у порту Очакова українські військові кораблі "Бердянськ", "Нікополь" та буксир "Яни Капу", які повернулися 20 листопада з російського полону.</p>
    </article>
  </body>
</html>