<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/theominia-stin-kavala-epixeirisi-metaforas-dyo-paidion/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T06:08:12+00:00"/>
    <meta property="og:title" content="Θεομηνία στην Καβάλα – Επιχείρηση μεταφοράς δύο παιδιών"/>
    <meta property="og:description" content="Θεομηνία στην Καβάλα – Επιχείρηση μεταφοράς δύο παιδιών"/>
  </head>
  <body>
    <article>
      <h6 class="kicker">Κακοκαιρία</h6>
      <h1>Θεομηνία στην Καβάλα – Επιχείρηση μεταφοράς δύο παιδιών</h1>
      <h2>Σοβαρά προβλήματα από τη σφοδρή βροχόπτωση προκλήθηκαν αργά το βράδυ της Τετάρτης στον Νομό Καβάλας και ιδιαίτερα στα ηπειρωτικά του δήμου Παγγαίου, ενώ η πυροσβεστική χρειάστηκε να παρέμβει για την ασφαλή μεταφορά δύο παιδιών από το σπίτι τους.</h2>
      <address><time datetime="2019-11-21T06:08:12+00:00">21 Nov 2019, 06:08</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σοβαρά προβλήματα από τη σφοδρή βροχόπτωση προκλήθηκαν αργά το βράδυ της Τετάρτης στον Νομό Καβάλας και ιδιαίτερα στα ηπειρωτικά του δήμου Παγγαίου, ενώ η πυροσβεστική χρειάστηκε να παρέμβει για την ασφαλή μεταφορά δύο παιδιών από το σπίτι τους.</p>
      <h3>Μεταφορά δύο παιδιών</h3>
      <p>Σύμφωνα με την πυροσβεστική, οι γονείς ανησυχούσαν για την ασφάλεια των παιδιών και ζήτησαν τη συνδρομή της υπηρεσίας προκειμένου να μεταφερθούν σε συγγενικό τους σπίτι στο χωριό Πολύστυλο.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <figure>
        <img src="https://www.in.gr/wp-content/uploads/2019/11/kavala1.jpg"/>
      </figure>
      <p>Οπως μεταδίδει το kavalapost.gr (απ΄όπου και οι φωτογραφίες), τα σοβαρότερα προβλήματα από τη καταρρακτώδη βροχή εντοπίστηκαν στο Κοκκινόχωμα, όπου πλημμύρισαν δρόμοι και επιχειρήσεις.</p>
      <p>Συνεργεία του δήμου Παγγαίου με επικεφαλής τον αντιδήμαρχο Χρήστο Μποσμπότη και η Πυροσβεστική επιχείρησαν τα μεσάνυχτα να ανοίξουν δίοδο ώστε να υποχωρήσει ο συσσωρευμένος όγκος του νερού. Η πυροσβεστική δέχτηκε 25 κλήσεις για απάντληση υδάτων.</p>
      <h4>Διακοπή ρεύματος</h4>
      <p>Σημειώθηκε, επίσης, διακοπή ηλεκτροδότησης στις Ελευθερές και στο Ελαιοχώρι εξαιτίας βραχυκυκλώματος σε κολόνα της ΔΕΗ, με τα συνεργεία της ΔΕΔΔΗΕ να προσπαθούν να αποκαταστήσουν το πρόβλημα.</p>
      <figure>
        <img src="https://www.in.gr/wp-content/uploads/2019/11/kavala2.jpg"/>
      </figure>
      <p>Η διακοπή επηρέασε και το σήμα κινητής τηλεφωνίας, ενώ στην Ελευθερούπολη έπεσε μεγάλος όγκος νερού, χωρίς να έχουν αναφερθεί μέχρι τώρα σοβαρά προβλήματα.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>