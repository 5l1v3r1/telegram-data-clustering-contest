<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/copia-gioconda-la-licitatie-pictura-a-fost-vanduta-cu-jumatate-de-milion-de-euro_3059726.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T06:45:49+00:00"/>
    <meta property="og:title" content="Copia Gioconda, la licitaţie. Pictura a fost vândută cu jumătate de milion de euro"/>
    <meta property="og:description" content="O copie a vestitului tablou"/>
  </head>
  <body>
    <article>
      <h1>Copia Gioconda, la licitaţie. Pictura a fost vândută cu jumătate de milion de euro</h1>
      <address><time datetime="2019-11-21T06:45:49+00:00">21 Nov 2019, 06:45</time> by <a rel="author">PUBLIKA.MD</a></address>
      <p><b>O copie a vestitului tablou "Gioconda" a lui Leonardo da Vinci a fost vândută la licitaţie cu puţin peste jumătate de milion de euro. Licitaţia a fost organizată în Paris de compania Sotheby's.</b> <br/><br/>Înainte de a fi vândut, valoarea acestei copii a portretului Mona Lisei a fost estimată la cel mult 90 de mii de euro. Se presupune că tabloul ar fi fost pictat în secolul al 17-lea. Autenticul tablou Gioconda este expus la Muzeul Luvru din capitala Franţei.</p>
      <p>Marele pictor Leonardo Da Vinci s-a născut în data de 15 aprilie 1452 în orășelul Vinci din regiunea italiană Toscana. Acesta era fiul nelegitim al unui aristocrat local și al unei țărance. De mic copil, i-a fost oferită o educație aleasă.</p>
      <p>Talentul de pictor i-a fost descoperit după ce, la rugămintea unui țăran, a pictat pe un scut din lemn un monstru atât de înfricoșător, încât capodopera a fost cumpărată chiar de ducele de Milano.</p>
    </article>
  </body>
</html>