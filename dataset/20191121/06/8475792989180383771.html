<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jamtland/kvinna-jagades-av-man-i-ostersund-i-natt"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T06:09:52+00:00"/>
    <meta property="og:title" content="Kvinna jagades av man i Östersund i natt"/>
    <meta property="og:description" content="En kvinna i Östersund blev i natt jagad av en man vid Körfältet."/>
  </head>
  <body>
    <article>
      <h1>Kvinna jagades av man i Östersund i natt</h1>
      <address><time datetime="2019-11-21T06:09:52+00:00">21 Nov 2019, 06:09</time> by <a rel="author">Bengterik Busk</a></address>
      <p>
        <b>En kvinna i Östersund blev i natt jagad av en man vid Körfältet.</b>
      </p>
      <p>Kvinnan gick från Lillänge köpcentrum mot Körfältet och vid ett skogsområde stod en man som började följa efter henne. Kvinnan började då springa och mannen sprang då efter men kom inte i fatt.</p>
      <p>Kvinnan tog sig till en anhörig på Körfältet och polisen larmades vid halvtvå-tiden i natt. Polis åkte till platsen men kunde inte hitta någon misstänkt.</p>
      <p>– Ärendet är rubricerat som ofredande och vi är tacksamma för tips från dom som kan ha sett något av händelsen, säger Elisabeth Glaas som är kommunikatör vid polisens Regionledningscentral i Umeå.</p>
    </article>
  </body>
</html>