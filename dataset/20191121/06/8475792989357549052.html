<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/stokigt-i-orebro-under-onsdagskvallen-tva-fall-av-grov-misshandel"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T06:41:56+00:00"/>
    <meta property="og:title" content="Två fall av grov misshandel i Örebro – skedde inom loppet av en timme"/>
    <meta property="og:description" content="Under onsdagskvällen fick polisen rycka ut till två olika larm om grov misshandel. Larmen kom inom loppet av en timme. I båda fallen har stickvapen använts."/>
  </head>
  <body>
    <article>
      <h1>Två fall av grov misshandel i Örebro – skedde inom loppet av en timme</h1>
      <address><time datetime="2019-11-21T06:41:56+00:00">21 Nov 2019, 06:41</time> by <a rel="author">Samuel Boström</a></address>
      <p>
        <b>Under onsdagskvällen fick polisen rycka ut till två olika larm om grov misshandel. Larmen kom inom loppet av en timme. I båda fallen har stickvapen använts.</b>
      </p>
      <p>Klockan 21.30 kom första larmet från en adress i Vivalla i Örebro. När polisen kom till platsen visade det sig att en man hade blivit skadad i foten av ett stickvapen.</p>
      <p>Flera personer befann sig på adressen och två män frihetsberövades, misstänkta för grov misshandel.</p>
      <p>Mannen som fick skador på foten kördes till sjukhus, men det är oklart hur allvarliga skadorna är.</p>
      <h3>Flera personer slogs</h3>
      <p>En timme senare, 22.30, kom ett nytt larm till polisen. Den här gången handlade det om flera personer som slogs med varandra utomhus i Vivalla.</p>
      <p>En stund efter att polisen kom till platsen hittades två män i 20-års åldern med skador från stickvapen.</p>
      <p>Det är oklart hur allvarliga skador männen hade, men både fördes till sjukhus i ambulans.</p>
      <p>I detta ärendet finns ingen frihetsberövad.</p>
      <h3>”Verkar inte finnas något samband”</h3>
      <p>Enligt polisens presstalesperson, Christina Hallin, verkar det inte finnas något samband mellan händelserna.</p>
      <p>– Men vi kommer så klart utreda den saken, säger hon.</p>
    </article>
  </body>
</html>