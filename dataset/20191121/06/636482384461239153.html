<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/drama-prin-care-a-trecut-nadine-in-urma-cu-11-ani-putini-stiu-aceasta-poveste-dureroasa-m-am-dus-la-psiholog-20096793"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T06:48:06+00:00"/>
    <meta property="og:title" content="Drama prin care a trecut Nadine în urmă cu 11 ani. Puțini știu această poveste dureroasă: „M-am dus la psiholog”"/>
    <meta property="og:description" content="În urmă cu unsprezece ani, Nadine a trăit o adevărată dramă, pe care puțini o știu. Vedeta a primit veste dureroasă, sora ei, Ana Voindrouh, a murit după"/>
  </head>
  <body>
    <article>
      <h1>Drama prin care a trecut Nadine în urmă cu 11 ani. Puțini știu această poveste dureroasă: „M-am dus la psiholog”</h1>
      <address><time datetime="2019-11-21T06:48:06+00:00">21 Nov 2019, 06:48</time> by <a rel="author">Loredana T.</a></address>
      <p>În urmă cu unsprezece ani, Nadine a trăit o adevărată dramă, pe care puțini o știu. Vedeta a primit veste dureroasă, sora ei, Ana Voindrouh, a murit după ce s-a aruncat de la etajul zece al blocului unde locuia. Durerea trăită de actriță și familia ei este de nedescris, chiar dacă timpul a mai vindecat rănile, amintirile vor exista întotdeauna.</p>
      <p>„<i><b>Era un subiect delicat, acum înțeleg că a fost o situație de viață care mi-a aparținut tangențial. Am fost martorul vieții ei și i-am internalizat destinul. De aceea nu puteam vorbi pe această temă. Omul care am fost a colapsat atunci. Sistemul mi-a fost copleșit și am cedat. M-am dus imediat la psiholog, pentru că nu puteam metaboliza acea realitate.</b></i></p>
      <p>
        <i>
          <b>Terapia m-a ajutat enorm. Sunt recunoscătoare informației pe care am primit-o atunci la nivel intern de a mă duce la terapie. Terapia m-a ajutat să pun situație cu situație, una lângă cealaltă, ca să fac un fir logic al lucrurilor. Acum am înțeles că suntem martorii destinelor unor oameni pe care îi iubim dincolo de cuvinte, însă suntem doar martori.</b>
        </i>
      </p>
      <p><i><b>Fiecare ființă cu destinul ei. Venim separați, însă venim dintr-un întreg. În meditație, fac conexiunea cu întregul. Când faci conexiunea cu întregul, se schimbă narațiunea situați</b></i>ei”, a declarat Nadine pentru <a href="https://www.viva.ro/vedete-si-evenimente/drama-lui-nadine-prezentatoarea-tv-a-fost-nevoita-sa-faca-terapie-m-a-ajutat-enorm-2501444?fbclid=IwAR0Nbt2RQlyUvg0nK-gKnalIFaA8yJLCCBfCj33JwMcPBiAgp8HksKSFtRc">Viva.ro</a>.</p>
      <h3>Nadine este căsătorită și are un copil</h3>
      <p>Pe numele din buletin Nadine Voindrouh, vedeta a intrat în lumea mondenă după ce a participat la “Școala Vedetelor”. În urmă cu câțiva ani, carismatica artistă s-a căsătorit cu avocatul Dragoș Apostolescu, căruia i-a dăruit un băiețel.</p>
      <p>După o absență de aproape patru ani, Nadine a revenit în lumea televiziunii și, din 14 octombrie, ea moderează la TVR 1, de luni până vineri, de la 18:35, un show care îi poartă numele. Alături de cunoscuţi specialişti şi vedete, prezentatoarea a lansat tema săptămânii: “Cum scăpăm de ruşinile închipuite?”. Ultima emisiune prezentată de Nadine a fost “Vorbește lumea” de la Pro TV, alături de Sore, Vica și Cove. În ianuarie 2016, când proiectul de televiziune a început un nou sezon, cele trei prezentatoare au fost înlocuite cu Adela Popescu.</p>
    </article>
  </body>
</html>