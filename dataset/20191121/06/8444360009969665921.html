<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/oikoumenikos-patriarxis-vartholomaios-mystirio-me-ti-diarriksi-sto-spiti-tou/2920217/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T06:42:27+00:00"/>
    <meta property="og:title" content="Οικουμενικός Πατριάρχης Βαρθολομαίος: “Μυστήριο” με τη διάρρηξη στο σπίτι του"/>
    <meta property="og:description" content="Στο &quot;μικροσκόπιο&quot; των τουρκικών αρχών βρίσκεται η διάρρηξη του σπιτιού του Οικουμενικού Πατριάρχη Βαρθολομαίου, το βράδυ του περασμένου Σαββάτου (16.11.2019)."/>
  </head>
  <body>
    <article>
      <h1>Οικουμενικός Πατριάρχης Βαρθολομαίος: “Μυστήριο” με τη διάρρηξη στο σπίτι του</h1>
      <h2>Στο "μικροσκόπιο" των τουρκικών αρχών βρίσκεται η διάρρηξη του σπιτιού του Οικουμενικού Πατριάρχη Βαρθολομαίου, το βράδυ του περασμένου Σαββάτου (16.11.2019).</h2>
      <address><time datetime="2019-11-21T06:42:27+00:00">21 Nov 2019, 06:42</time> by <a rel="author">Newsit Newsroom</a></address>
      <p>Όπως μετέδωσε η ομογενειακή εφημερίδα «Ανατολή», ενώ ο <b>Οικουμενικός Πατριάρχης Βαρθολομαίος</b> ήταν σε κοινωνική εκδήλωση της ομογένειας, έγινε <b>διάρρηξη</b> στο σπίτι του. Την διάρρηξη κατέγραψαν κάμερες κλειστού κυκλώματος, που δείχνουν τρεις μασκοφόρους να εισβάλλουν στο σπίτι. Εκείνη την ώρα στο εσωτερικό του βρισκόταν η οικονόμος, η οποία και αντιλήφθηκε τους διαρρήκτες.</p>
      <p>Οι μασκοφόροι έψαξαν τους χώρους, αλλά τελικά <b>διέφυγαν χωρίς να κλέψουν κάποιο αντικείμενο ή χρήματα</b>, κάτι που έχει προκαλέσει εντύπωση στις αρχές. Επιπλέον, ένα σοβαρό ερώτημα που προκύπτει είναι πώς <b>οι διαρρήκτες δεν έγιναν αντιληπτοί από το προσωπικό ιδιωτικής ασφάλειας</b>, που φυλάσσει το συγκρότημα κατοικιών.</p>
      <p>Τέλος, προβληματισμός επικρατεί στις αστυνομικές αρχές για το γεγονός πως οι δράστες “χτύπησαν” την ώρα που ο Οικουμενικός Πατριάρχης Βαρθολομαίος βρισκόταν σε εκδήλωση στο κέντρο της Κωνσταντινούπολης. Συνεπώς, <b>προσπαθούν να διαλευκάνουν πώς είχαν τόσο καλή ενημέρωση για το πρόγραμμά του</b>.</p>
      <p>Πηγή: <a href="http://anatoliblog.blogspot.com/2019/11/blog-post.html#more">anatoliblogspot.com</a></p>
    </article>
  </body>
</html>