<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/zile-libere-2020-cate-minivacante-ar-putea-avea-romanii-anul-viitor-20096790"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T06:42:34+00:00"/>
    <meta property="og:title" content="Zile libere 2020. Câte minivacanțe ar putea avea românii anul viitor"/>
    <meta property="og:description" content="Mulți dintre români vor să știe deja ce zile libere și minivacanțe vor fi în 2020,  tocmai pentru a-și planifica din timp ieșirile și concediile. Află"/>
  </head>
  <body>
    <article>
      <h1>Zile libere 2020. Câte minivacanțe ar putea avea românii anul viitor</h1>
      <address><time datetime="2019-11-21T06:42:34+00:00">21 Nov 2019, 06:42</time> by <a rel="author">Alina S.</a></address>
      <p>
        <b>Mulți dintre români vor să știe deja ce zile libere și minivacanțe vor fi în 2020,  tocmai pentru a-și planifica din timp ieșirile și concediile. Află câte zile libere vor fi în 2020, legal, și când se vor decide toate minivacanțele de anul viitor</b>
      </p>
      <p>În anul 2020, există 15 zile libere legale, declarate prin lege, până în momentul de față. Din cele 15 zile libere legale, 11 zile pică în timpul săptămânii și 4 în weekend.</p>
      <h3>Zile libere 2020 legale</h3>
      <p>Românii s-ar putea bucura de o minivacanță încă de la începutul anului 2020, asta pentru că <b><a href="https://www.cancan.ro/zile-libere-revelion-2020-cate-libere-legale-vor-avea-romanii-20096351">zilele libere de Revelion 2020</a></b>, care va avea loc în noaptea de marți spre miercuri, vor fi pe 1 și 2 ianuarie, adică miercuri și joi, urmând ca vineri, pe 3 ianuarie, să se lucreze. Există însă posibilitatea ca Guvernul să dea liber și pentru ziua de 3 ianuarie. Acest lucru le-ar permite românilor să intre în 2020 cu o mini-vacanță și să se întoarcă la joburi abia pe 6 ianuarie.</p>
      <p>Iată când sunt sărbători legale în 2020:</p>
      <ul>
        <li>1 ianuarie – Anul Nou – zi liberă sărbătorită miercuri; 2 ianuarie</li>
        <li>A doua zi după Anul Nou – zi liberă sărbătorită joi; 24 ianuarie –</li>
        <li>Ziua Principatelor Române – zi liberă sărbătorită vineri; 17 aprilie –</li>
        <li>Vinerea mare – zi liberă sărbătorită vineri;</li>
        <li>19 aprilie – Paște Ortodox – zi liberă sărbătorită duminică; 20 aprilie –</li>
        <li>A doua zi de Paște Ortodox – zi liberă sărbătorită luni;</li>
        <li>1 mai – Ziua Muncii – zi liberă sărbătorită vineri;</li>
        <li>1 iunie – Ziua Copilului – zi liberă sărbătorită luni;</li>
        <li>7 iunie – Rusalii – zi liberă sărbătorită duminică;</li>
        <li>8 iunie – A doua zi de Rusalii – zi liberă sărbătorită luni;</li>
        <li>15 august – Adormirea Maicii Domnului – zi liberă sărbătorită sâmbătă;</li>
        <li>30 noiembrie – Sfântul Andrei – zi liberă sărbătorită luni;</li>
        <li>1 decembrie – Ziua Națională a României – zi liberă sărbătorită marți;</li>
        <li>25 decembrie –<b><a href="https://www.cancan.ro/cate-zile-libere-avem-de-craciun-si-revelion-20093154"> Crăciunul – zi liberă</a></b> sărbătorită vineri;</li>
        <li>26 decembrie – A doua zi de Crăciun – zi liberă sărbătorită sâmbătă</li>
      </ul>
      <p>Pentru salariații a căror activitate nu poate fi întreruptă din cauza caracterului procesului de producție sau specificului activității, cum ar fi unitatiile sanitare sau cele de alimentație publică, angajatorul este obligat să compenseze cu zile libere în următoarele 30 de zile. În cazul în care, din motive justificate, nu se acordă zile libere, salariații beneficiază, pentru muncă prestată în zilele de sărbătoare legală, de un spor la salariul de baza ce nu poate fi mai mic de 100% din salariul de baza corespunzător muncii prestate în programul normal de lucru. Angajatorii sunt obligați să le dea zile libere angajaților menționați mai sus, în mod contrar ei vor risca amenzi între 5.000 și 10.000 de lei.</p>
      <h3>Guvernul va decide perioada de minivacanțe 2020</h3>
      <p>Guvernul este obligat să stabilească anual, în primele 15 zile ale anului, ce zile libere suplimentare vor primi bugetarii în fiecare an, conform unui act normativ ce a fost oficializat recent.</p>
      <p>„Până la data de 15 ianuarie a fiecărui an, se stabilesc prin hotărâre a Guvernului, pentru personalul din sistemul bugetar, zilele lucrătoare pentru care se acordă zile libere, zile care preced și/sau care succed zilelor de sărbătoare legală în care nu se lucrează (…), precum și zilele în care se recuperează orele de muncă neefectuate”, se arată actul normativ.</p>
      <h3>Zile libere 2020. Calendar vacanțe pentru elevi 2019-2020</h3>
      <ul>
        <li> 21 decembrie – 12 ianuarie 2020 – vacanță de iarnă.</li>
        <li>Cursuri semestrul al II-lea (20 de săptămâni) – luni, 12 ianuarie – vineri, 3 aprilie 2020; 4</li>
        <li>aprilie – 21 aprilie – vacanța de primăvară;</li>
        <li>Cursuri – miercuri, 22 aprilie – vineri, 12 iunie;</li>
        <li>13 iunie vacanța de vară – până la data la care se va stabili începerea școlii în septembrie.</li>
        <li>Calendar Școala altfel – se desfășoară în perioada 7 octombrie 2019 – 29 mai 2020 – pe o perioadă de 5 zile lucrătoare, la decizia școlii.</li>
      </ul>
    </article>
  </body>
</html>