<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/16-inc-macbook-pro-modellerine-windows-10-yukleme-opsiyonu"/>
    <meta property="og:site_name" content="CNN Türk"/>
    <meta property="article:published_time" content="2019-11-21T06:34:18+00:00"/>
    <meta property="og:title" content="16 inç MacBook Pro modellerine Windows 10 yükleme opsiyonu"/>
    <meta property="og:description" content="Apple ile Microsoft arasındaki ilişki aslında çok..."/>
  </head>
  <body>
    <article>
      <h1>16 inç MacBook Pro modellerine Windows 10 yükleme opsiyonu</h1>
      <h2>Apple ile Microsoft arasındaki ilişki aslında çok eskiye dayanıyor. 2006 yılında Apple, Mac modellerine Windows yükleme imkanı sunan Boot Camp uygulamasını yayınlamıştı. Yıllar içerisinde güncellenerek yeni Windows sürümlerine destek veren bu uygulama, Apple’ın 16 inç MacBook Pro modelinde çalışmıyordu.</h2>
      <address><time datetime="2019-11-21T06:34:18+00:00">21 Nov 2019, 06:34</time> by <a rel="author">Ecevit Bıktım</a></address>
      <p><a href="https://www.cnnturk.com/haberleri/turkiye">Türkiye</a>’de 18.000 TL’ye satılan 16 inç MacBook Pro için bugün merakla beklenen destek geldi. 16 inç MacBook Pro sahipleri artık güncellenen Boot Camp uygulaması sayesinde Windows 10 yükleyebiliyor. Windows 10’un MacBook Pro modellerinde enterasan bir şekilde standart PC’lerden daha stabil ve performanslı bir şekilde çalıştığını söyleyebilirim.</p>
      <p>Mac’inize Windows 10 yüklemek istiyorsanız size tavsiyem; eğer 128 GB SSD‘li modele sahipseniz ilk önce SSD yükseltme yapmanız yönünde olacak. Diğer türlü iki işletim sisteminde de yetersiz disk uyarısı ile karşılaşabilirsiniz. Son olarak Mac’e Windows yüklediğinizde tüm driverların otomatik olarak yüklendiğini belirtelim. Bu sayede klavyedeki tüm kısayolları da ek bir işlem yapmadan kullanabilirsiniz.</p>
      <p>16 inç MacBook Pro özellikleri neler?</p>
      <p>MacBook Pro 16 inç giriş modelinde 2.6 GHz hızında çalışan 6 çekirdekli Intel’in 9. nesil i7 işlemcisi yer alıyor. 16 GB 2666 MHz hızında çalışan DDR4 RAM ile gelen bu modelde 4 GB VRAM’li AMD Radeon Pro 5300M ekran kartı yer alıyor.</p>
      <p>512 GB SSD ile gelen 16 inçlik modelin ekran çözünürlüğü ise 3072×1920 değerinde 226PPI değerinde olan bu ekran 500 nit parlaklık sunuyor. P3 geniş renk gamutunu destekleyen bu ekran True Tone özelliğine de sahip. 6 adet hoparlör ile gelen 16 inçlik MacBook Pro, Dolby Atmos ses teknolojisini de destekliyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/e-kitap-amazonun-kindle-urunune-rakip-olacak"/>
        <a href="https://www.cnnturk.com/teknoloji/alti-kamerasi-ile-dikkat-cekiyor"/>
        <a href="https://www.cnnturk.com/teknoloji/menajerlik-oyunu-sevenler-bu-oyunu-kacirmamali"/>
      </related>
    </article>
  </body>
</html>