<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019417/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AF%D9%88-%DA%A9%D8%B4%D8%AA%DB%8C-%D9%85%D8%B3%D8%A7%D9%81%D8%B1%D8%A8%D8%B1%DB%8C-%D8%AF%D8%B1-%D8%AC%D8%B1%DB%8C%D8%A7%D9%86-%D8%AC%D8%A7%D9%85-%D8%AC%D9%87%D8%A7%D9%86%DB%8C-%DB%B2%DB%B0%DB%B2%DB%B2-%D9%82%D8%B7%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-21T06:06:08+00:00"/>
    <meta property="og:title" content="استفاده از دو کشتی مسافربری در جریان جام جهانی ۲۰۲۲ قطر"/>
    <meta property="og:description" content="کمیته برگزاری جام جهانی ۲۰۲۲ قطر اعلام کرد برای جا به جایی هواداران از دو کشتی مسافربری استفاده خواهد کرد."/>
  </head>
  <body>
    <article>
      <h1>استفاده از دو کشتی مسافربری در جریان جام جهانی ۲۰۲۲ قطر</h1>
      <address><time datetime="2019-11-21T06:06:08+00:00">21 Nov 2019, 06:06</time> by <a rel="author">فرشته تقی‌زاده</a></address>
      <p>کمیته برگزاری جام جهانی ۲۰۲۲ قطر اعلام کرد برای جا به جایی هواداران از دو کشتی مسافربری استفاده خواهد کرد.</p>
      <p>به گزارش ایسنا و به نقل از آس، کمیته برگزاری جام جهانی ۲۰۲۲ قطر قصد دارد تحول عظیمی در بخش حمل و نقل این بازی ها داشته باشد. یکی از ایده هایی که مطرح شد استفاده از کشتی های مسافربری بود تا هواداران از طریق سفر دریایی بتوانند خود را به دوحه برسانند و از تماشای این رقابت ها لذت ببرند. به همین خاطر این کمیته با شرکت کشتیرانی MSC قرارداد امضا کرده است تا از دو کشتی بهره ببرد. ظرفیت یکی از آن ها ۴ هزار نفر است.</p>
      <p>جاسم بن سیف السولایتی (وزیر راه قطر)  نقش کمیته برگزاری جام جهانی را که مدیرش حسن الزواوی است برجسته کرد و گفت: وزارت در زمینه حمل و نقل پیشرفت های زیادی کرده است تا هواداران بتوانند در جریان جام جهانی به راحتی از وسایل حمل و نقل عمومی استفاده کنند. شرایط بندر دوحه را بهتر کردیم. انتظار داریم این بندر میزبان بزرگترین کشتی های توریستی جهان باشد تا مسافران در جریان جام جهانی از این تجربه خاص لذت ببرند.</p>
      <p>او در پایان اظهار کرد: برای هواداران استفاده از حمل و نقل عمومی در جریان بازی ها آسان خواهد بود. همچنین یک پورتال گسترده در دسترس خواهد بود و برنامه هایی برای جا به جایی وجود خواهد داشت.</p>
      <p>از طرفی الزواوی در رابطه با توافق انجام شده گفت: خیلی از توریست ها می توانند از تماشای چشم اندازهای خاص خلیج فارس لذت ببرند و به راحتی بتوانند خود را به ورزشگاه های میزبان جام جهانی برسانند.</p>
      <p>انتهای پیام</p>
    </article>
  </body>
</html>