<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/247034/crosspoint-bucuresti-printre-cele-zece-orase-europene-cu-cea-mai-rapida-crestere-a-pib.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T06:21:07+00:00"/>
    <meta property="og:title" content="Crosspoint Real Estate: Bucuresti, printre cele zece orase europene cu cea mai rapida crestere a PIB-ului in urmatorii 5 ani. Impactul va fi vizibil si in piata imobiliara locala"/>
    <meta property="og:description" content="O analiza Oxford Economics, companie specializata in prognoza si analiza cantitativa, citata in cadrul unui raport Savills, arata ca Varsovia (2), Budapesta (5), Praga (6) si Bucurestiul (9) vor fi printre cele zece orase europene cu cea mai rapida crestere in urmatorii cinci ani cu un avans mediu anual al Produsului Intern Brut (PIB) pe oras de 2,6%, comparativ cu media europeana de 1,9%. Aceasta evolutie se va traduce atat la nivel macro, in modul in care investitorii privesc Romania, cat si la nivel micro, in randul antreprenorilor, apreciaza Codrin Matei, managing partner Crosspoint Real Estate."/>
  </head>
  <body>
    <article>
      <h1>Crosspoint Real Estate: Bucuresti, printre cele zece orase europene cu cea mai rapida crestere a PIB-ului in urmatorii 5 ani. Impactul va fi vizibil si in piata imobiliara locala</h1>
      <address><time datetime="2019-11-21T06:21:07+00:00">21 Nov 2019, 06:21</time> by <a rel="author">Marius Alexandru Stanciu</a></address>
      <p>
        <b>O analiza Oxford Economics, companie specializata in prognoza si analiza cantitativa, citata in cadrul unui raport Savills, arata ca Varsovia (2), Budapesta (5), Praga (6) si Bucurestiul (9) vor fi printre cele zece orase europene cu cea mai rapida crestere in urmatorii cinci ani cu un avans mediu anual al Produsului Intern Brut (PIB) pe oras de 2,6%, comparativ cu media europeana de 1,9%. Aceasta evolutie se va traduce atat la nivel macro, in modul in care investitorii privesc Romania, cat si la nivel micro, in randul antreprenorilor, apreciaza Codrin Matei, managing partner Crosspoint Real Estate.</b>
      </p>
      <p>"Impactul este de la nivel macro la micro si influenteaza imaginea perceputa la nivel de oras, atat din punct de vedere al investitorilor straini, care sunt interesati sa faca plasamente importante in Bucuresti, cat si pentru cei care locuiesc si traiesc in Capitala la nivel de imbunatatire a puterii de cumparare", spune Codrin Matei.</p>
      <p>El adauga ca atat timp cat puterea de cumparare creste, exista un efect de multiplicator al banilor in momentul in care acestia sunt facuti sa circule prin investitii. "Cel putin acest aspect de diversificare a investitiilor il vedem din ce in ce mai mult in randul antreprenorilor si nu ma refer la cei care deja sunt consacrati, ci la cei care vor sa isi diversifice plasamentele in zona imobiliara".</p>
      <p>Activitatea de investitii in proprietati imobiliari in Polonia, Republica Ceha, Slovacia, Ungaria si Romania a depasit 8 miliarde de euro, in primele trei trimestre ale anului curent, cu 54% peste media ultimilor cinci ani, potrivit ultimului raport de cercetare Savills, ceea ce reflecta cresterea increderii investitorilor in regiune, sustinut de avansul economic peste media UE, scaderea ratei somajului si consumul in crestere.</p>
      <p>Polonia a atras o pondere de 56% din investitiile mentionate, cu peste 4,5 miliarde euro, urmata de Republica Ceha cu 2,36 miliarde euro, o treime din total, in timp ce Ungaria si Romania au atras cate 6%, iar Slovacia 3%.</p>
      <p>
        <a href="https://www.wall-street.ro/articol/Real-Estate/245995/crosspoint-un-investitor-din-orientul-mijlociu-cumpara-cladirea-day-tower-din-bucuresti.html">Citeste si:<br/>Un investitor din Orientul Mijlociu intra pe piata imobiliara locala</a>
      </p>
      <figure>
        <img src="https://img.wall-street.ro/image_thumbs/thumbs/1ba/1badc61f11cdc9fab7a2a4fad54ebf1f-400x250-00-65.jpg?v=1571749889"/>
      </figure>
      <p>Istoric, investitorii transfrontalieri au fost cei mai puternici jucători din regiune. Investitorii germani, britanici si austrieci domina in mod traditional aceste piete cu peste jumatate din activitate. In ultimii trei ani, desi ponderea investitorilor americani si germani a scazut, in pietele mentionate au fost intrari semnificative din Africa de Sud (14% în 2018) si Asia (12% în 2018). In primele noua luni ale anului 2019, investitorii coreeni, de exemplu, si-au crescut ponderea plasamentelor de la 4% anul trecut la 14%. Una dintre ofertele recente care a implicat capital sud-coreean a inclus vanzarea unui depozit Amazon in Praga.</p>
      <figure>
        <img src="https://img.wall-street.ro/image_thumbs/thumbs/206/20673bc85078a8ca3b1044a6873a8407-822x0-00-65.jpg?v=1574264840"/>
      </figure>
      <p>Dar, competitia pentru cele mai bune active a provocat o compresie rapida a randamentelor din regiune in ultimele trimestre. Randamentul mediu in cele mai importante centre de afaceri (Central Business District) in cele cinci tari a scazut la 5,24% in trimestrul al treilea din 2019, cu 30 puncte procentuale mai redus decat anul trecut si cu 14 puncte procentuale sub trimestrul precedent.</p>
      <p>Randamentele aferente cladirilor de spatii de birouri in CBD sunt cele mai scazute in Praga, la 3,9%, urmate de Varsovia cu 4,5% si Budapesta cu 4,9%, in timp ce randamente mai ridicate de 5,75% si 7% pot fi inca obtinute in Bratislava si, respectiv, in Bucuresti.</p>
      <p>
        <a href="https://www.wall-street.ro/articol/Real-Estate/232134/romania-in-topul-celor-mai-atractive-tari-din-europa-investitii-centre-de-date.html">Citeste si:<br/>Romania, printre cele mai atractive tari pentru noi centre de date</a>
      </p>
      <figure>
        <img src="https://img.wall-street.ro/image_thumbs/thumbs/8ec/8ecc61c38f7efa5f7ff3d5f1919a8eec-400x250-00-65.jpg?v=1529401316"/>
      </figure>
      <p>Cu toate acestea, "randamentele vor cunoaste, cel mai probabil, comprimare destul de importanta in urmatoarea perioada, intr-un ritm mult mai rapid decat ne asteptam, in prezent", conchide Codrin Matei.</p>
      <footer>Sursa foto: Augustin Lazaroiu / Shutterstock</footer>
    </article>
  </body>
</html>