<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/redmi-k30-pry-dostane-120hz-displej-a-60mpx-fotak"/>
    <meta property="og:site_name" content="Mobilizujeme"/>
    <meta property="article:published_time" content="2019-11-21T06:55:44+00:00"/>
    <meta property="og:title" content="Redmi K30 prý dostane 120Hz displej a 60Mpx foťák"/>
    <meta property="og:description" content="Telefon Redmi K30 by mohl u zákazníků celkem dobře zabodovat. Po nedávném úniku zde totiž máme další, který nám poodhaluje pár dalších specifikací, a rozhodně se máme na co těšit. TIP: Redmi láká na"/>
  </head>
  <body>
    <article>
      <h1>Redmi K30 prý dostane 120Hz displej a 60Mpx foťák</h1>
      <address><time datetime="2019-11-21T06:55:44+00:00">21 Nov 2019, 06:55</time> by <a rel="author">Tomáš Richter</a></address>
      <p>Telefon Redmi K30 by mohl u zákazníků celkem dobře zabodovat. Po nedávném úniku zde totiž máme další, který nám poodhaluje pár dalších specifikací, a rozhodně se máme na co těšit.</p>
      <figure>
        <img src="https://mobilizujeme.cz/wp-content/uploads/2019/10/Redmi-K30-obr.1.jpg"/>
      </figure>
      <blockquote>TIP: <a href="https://mobilizujeme.cz/clanky/redmi-laka-na-novy-topmodel-redmi-k30-s-dvojitym-prustrelem">Redmi láká na nový topmodel Redmi K30 s dvojitým průstřelem a 5G</a></blockquote>
      <p>Před několika dny jsme vás informovali o úniku v souvislosti s telefonem s označením “M1911U2E”. Podle dřívějších indícií jde o smartphone <a href="https://mobilizujeme.cz/stitky/redmi-K30">Redmi K30</a>, který by měl zamířit do nejvyšších pater. Pomoct by mu k tomu mělo hned několik taháků. Prvním z nich je očekávaná podpora sítí 5G, které mají být v příštím roce výrazně na vzestupu.</p>
      <p>S dalšími možnými novinkami přišli kolegové z oblíbeného portálu XDA-Developers. Podařilo se jim totiž ve zdrojovém kódu objevit několik stringů pro zařízení s krycím jménem “Phoenix”, a obecně se má za to, že jde právě o zmíněný telefon Redmi K30. Rozborka kódu ukazuje, že smartphone by měl dostat 120Hz panel, nejnovější 60Mpx fotočip IMX686 od Sony a také netradičně čtečku otisků na boku.</p>
      <p>Rovněž se spekuluje, že bezrámečkový displej dostane stejný dvojitý průstřel na selfie kameru jako má například <a href="https://mobilizujeme.cz/stitky/samsung-galaxy-s10-plus">Galaxy S10+</a> od konkurenčního Samsungu.</p>
      <figure>
        <img src="https://mobilizujeme.cz/wp-content/uploads/2019/11/Redmi-K30-further-specs.jpg"/>
      </figure>
      <p>Podle aktuálních zpráv telefon poběží na high-endovém čipsetu od MediaTeku, ale ponovu je ve hře prý i Kirin od Huawei. A aby toho nebylo málo, portál India Today dnes přispěchal s tvrzením, že novinka se dočká slavnostního odhalení v Indii už příští měsíc, tak jsme zvědaví!</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/redmi-note-8-nakonec-dostane-snapdragon-chybet-nebude-ani-48mpx-fotak">Redmi Note 8 nakonec dostane SD665, chybět nebude ani 48Mpx foťák</a>
        </li>
        <li>
          <a href="https://mobilizujeme.cz/clanky/chystane-oneplus-8-pro-dostane-plynuly-120hz-displej">Chystané OnePlus 8 Pro dostane plynulý 120Hz displej</a>
        </li>
        <li>
          <a href="https://mobilizujeme.cz/clanky/vyskakovaci-fotak-serie-redmi-k20-garantuje-300-tisic-provoznich-cyklu">Vyskakovací foťák série Redmi K20 garantuje 300 tisíc provozních cyklů</a>
        </li>
      </ol>
    </article>
  </body>
</html>