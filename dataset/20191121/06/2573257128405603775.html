<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/smartphone-alcuni-emettono-piu-radiazioni-ecco-i-modelli-incriminati-627779"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T06:10:38+00:00"/>
    <meta property="og:title" content="Smartphone: alcuni emettono più radiazioni, ecco i modelli incriminati"/>
    <meta property="og:description" content="Utilizzare gli smartphone per ogni evenienza è diventato sempre più solito, ma questo uso compulsivo comporta anche dei pericoli per l'uomo? Ecco la verità in merito alle radiazioni emesse da tali dispositivi"/>
  </head>
  <body>
    <article>
      <h1>Smartphone: alcuni emettono più radiazioni, ecco i modelli incriminati</h1>
      <address><time datetime="2019-11-21T06:10:38+00:00">21 Nov 2019, 06:10</time> by <a rel="author">Paola Carioti</a></address>
      <p>
        <i>Utilizzare gli smartphone per ogni evenienza è diventato sempre più solito, ma questo uso compulsivo comporta anche dei pericoli per l'uomo? Ecco la verità in merito alle radiazioni emesse da tali dispositivi</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/smartphone-radioattivi-radiazioni-emesse-dagli-smartphone.jpg"/>
      </figure>
      <p><i>L’utilizzo degli smartphone</i> è aumentato a dismisura: se solo ci si concentra a pensare quale fosse l’uso dei telefonini appena dieci anni fa, subito appare evidente come questi dispositivi siano diventati <b>veri e propri compagni dell’uomo</b>. Nel corso del tempo, grazie anche all’avanzamento tecnologico, ogni smartphone ha iniziato ad essere utile per sempre più operazioni, non a caso, oggi con questo si può pagare, acquistare, prendere un aereo, fare la lista della spese e comandare la<a href="https://www.tecnoandroid.it/2019/11/15/smart-home-ecco-una-serie-di-dispositivi-a-basso-costo-per-averne-una-624329"> propria smart home. </a>Insomma, l’uomo ha deciso di dare sempre più importanza ad alcuni mezzi tecnologici, ma col passare del tempo l’utilizzo sempre più sfrenato è stato accostato anche da altri dettagli: tra questi le preoccupazioni per i rischi derivanti.</p>
      <p>Come noto, ogni smartphone produce<b> una serie di radiazioni</b> che viene assorbita dal corpo umano: quali sono i probabili problemi derivanti da questo fenomeno?</p>
      <h3>Smartphone: le radiazioni emesse favoreggiano l’insorgenza dei tumori?</h3>
      <p>Negli ultimi anni l’allarmismo cieco sembra essere diventato una nuova moda: ogni utente legge qualcosa e la condivide senza neanche<b> verificare le fonti.</b> Il risultato di questa condivisione frenetica non è altro che la <a href="https://www.tecnoandroid.it/2019/11/18/5g-fra-fake-news-e-verita-ecco-quali-notizie-false-girano-in-web-623914">diffusione di fake news</a>, le quali finiscono col preoccupare un ingente quantità di consumatori senza reali fondamenta.</p>
      <p>Tra le ultime notizie che hanno riguardato il mondo della tecnologia, ad esempio, vi è quella che <i>le radiazioni emesse dagli smartphone favoreggino l’insorgenza di Tumori</i>. Per poter smentire radicalmente questa fake news, oggi ci avvaliamo delle ricerche effettuate <a href="https://www.airc.it/cancro/informazioni-tumori/corretta-informazione/luso-dei-cellulari-puo-causare-un-tumore-al-cervello">dall’AIRC. </a>Grazie all’operato dell’associazione appena citata, è possibile affermare che non vi è una correlazione tra le radiazioni emesse dagli smartphone e queste malattie; in realtà, proprio in merito alle mutazioni genetiche vi è da fare una precisazione: le emissioni generate da questi dispositivi sono di tipo non ionizzante e quindi<b> non possono generare alterazioni del DNA. </b></p>
      <p>Alternativamente all’insorgenza di gravi malattie vi è un rischio reale: il surriscaldamento dei tessuti muscolari. Affinché questo avvenga, però, il corpo dovrebbe essere esposto ad un ingente quantità di radiazioni. Tutto ciò è possibile? La risposta è no, visto che ogni smartphone per essere ritenuto sicuro ed essere immesso sul mercato deve superare dei test e rispettare delle soglie, tra queste i<b> valori SAR</b> (<i>2 watt per chilogrammo</i>).</p>
      <p>Cogliamo l’occasione, infine, per smentire anche la classifica dei modelli più pericolosi: nonostante questi abbiano dei valori SAR molto elevati, rispettano comunque il massimo consentito.</p>
      <figure>
        <img src="https://t4m7p5j6.stackpathcdn.com/wp-content/uploads/2019/08/radiazioni_smartphone-393x400-2.jpg"/>
      </figure>
    </article>
  </body>
</html>