<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/skoki-narciarskie/855445/skoki-narciarskie-nie-ma-watpliwosci-puchar-swiata-rozstrzygnie-sie-miedzy-kobay"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T06:00:06+00:00"/>
    <meta property="og:title" content="Skoki narciarskie. Nie ma wątpliwości. Puchar Świata rozstrzygnie się między Kobayashim i Kubackim"/>
    <meta property="og:description" content="Rafał Kot, Jakub Kot i dziennikarze WP SportoweFakty nie mają wątpliwości. W tym sezonie faworytami do wygrania klasyfikacji generalnej Pucharu Świata są Ryoyu Kobayashi i Dawid Kubacki. Zdecydowanie więcej kandydatów jest do tzw. czarnego konia."/>
  </head>
  <body>
    <article>
      <h1>Skoki narciarskie. Nie ma wątpliwości. Puchar Świata rozstrzygnie się między Kobayashim i Kubackim</h1>
      <address><time datetime="2019-11-21T06:00:06+00:00">21 Nov 2019, 06:00</time> by <a rel="author" href="https://sportowefakty.wp.pl/autor/szymon-lozynski" target="_blank">Szymon Łożyński</a></address>
      <h4>Rafał Kot, Jakub Kot i dziennikarze WP SportoweFakty nie mają wątpliwości. W tym sezonie faworytami do wygrania klasyfikacji generalnej Pucharu Świata są Ryoyu Kobayashi i Dawid Kubacki. Zdecydowanie więcej kandydatów jest do tzw. czarnego konia.</h4>
      <related>
        <a href="https://sportowefakty.wp.pl/skoki-narciarskie/855375/skoki-narciarskie-nowy-japonski-latawiec-i-rewelacyjny-nastolatek-to-moze-byc-ic"/>
      </related>
      <p>Już w piątek w Wiśle rozpocznie się kolejna edycja walki skoczków o Kryształową Kulę, którą otrzymuje triumfator klasyfikacji generalnej . Z tej okazji, w zimowej redakcji WP SportoweFakty przeprowadziliśmy ankietę, w której dziennikarze odpowiedzieli na najważniejsze pytania przed sezonem 2019/2020. O swoje typy poprosiliśmy również , byłego fizjoterapeutę polskich skoczków i , byłego skoczka.</p>
      <p><b>Pytania z ankiety:</b><br/>1) Kto wygra klasyfikację generalną Pucharu Świata 2019/2020?<br/>2) Który z Polaków będzie najlepszy w Pucharze Świata 2019/2020?<br/>3) Która drużyna wygra klasyfikację generalną Pucharu Narodów 2019/2020?<br/>4) Który ze skoczków będzie tzw. czarnym koniem Pucharu Świata 2019/2020?</p>
      <p>Odpowiedzi na pierwsze pytanie nie pozostawiają wątpliwości. Faworytów do Kryształowej Kuli jest dwóch - obrońca trofeum Japończyk <a href="https://sportowefakty.wp.pl/skoki-narciarskie/ryoyu-kobayashi">Ryoyu Kobayashi</a> oraz aktualny mistrz świata ze skoczni normalnej i triumfator tegorocznego Letniego Grand Prix <a href="https://sportowefakty.wp.pl/skoki-narciarskie/dawid-kubacki">Dawid Kubacki</a>. Obaj zebrali po 5 głosów. </p>
      <p>
        <b>Czytaj także: <a href="https://sportowefakty.wp.pl/skoki-narciarskie/854783/skoki-narciarskie-puchar-swiata-uczen-przerosnie-mistrza-dolezal-kontynuatorem-p">uczeń przerośnie mistrza? "Doleżal kontynuatorem pracy trenerskiej Horngachera"</a></b>
      </p>
      <p>- Król lata musi w końcu potwierdzić swoją dyspozycję na przestrzeni całego sezonu zimowego - zapowiada nasz redakcyjny kolega Adrian Nuckowski, który postawił własnie na Dawida Kubackiego. </p>
      <p>- Gdy był w szczytowej formie, rywale nawet się do niego nie zbliżyli, a teraz będzie podbudowany pewnością siebie po ostatnim sezonie - to już natomiast opinia redaktora Dawida Góry, który zdecydował się postawić na Kobayashiego. </p>
      <p>Zgodność panowała przy odpowiedzi na pytanie nr 2. Zarówno dziennikarze WP SportoweFakty jak i Rafał Kot uważają, że najlepszym polskim skoczkiem w sezonie 2019/2020 będzie Dawid Kubacki. - Jest mocny, świadomy swoich możliwości, nie ma dużych wahań formy, a w perspektywie całych sezonów, wydaje się krok po kroku coraz lepszy. Wystarczy wyeliminować kilka niedociągnięć, a zmieni się lider w kadrze - tłumaczy Dawid Góra. Wyłamał się tylko Jakub Kot, zdaniem którego najlepszym z Polaków będzie Piotr Żyła. </p>
      <p>W ankiecie nie było jednomyślności przy pytaniu o wskazanie triumfatora Pucharu Narodów. Trofeum będą bronić Polacy, ale - tak przynajmniej wynika z naszej sondy - nie mogą być pewni drugiego takiego sukcesu z rzędu. Na Biało-Czerwonych postawiła trójka dziennikarzy i Jakub Kot. Tyle samo głosów zebrali Niemcy, których od kwietnia 2019 roku prowadzi <a href="https://sportowefakty.wp.pl/skoki-narciarskie/stefan-horngacher">Stefan Horngacher</a>. Redaktor Piotr Szarwark postawił natomiast na Japończyków, a Szymon Łożyński na Norwegów. </p>
      <p>
        <b>Czytaj także: <a href="https://sportowefakty.wp.pl/skoki-narciarskie/854576/ps-w-skokach-adam-malysz-jestesmy-potega">Adam Małysz mówi wprost: Jesteśmy potęgą</a></b>
      </p>
      <p>Z największym zróżnicowaniem w głosach mamy do czynienia wśród typów na czarnego konia sezonu. Najwięcej... po dwa głosy zebrali <a href="https://sportowefakty.wp.pl/skoki-narciarskie/gregor-schlierenzauer">Gregor Schlierenzauer</a> i <a href="https://sportowefakty.wp.pl/skoki-narciarskie/yukiya-sato">Yukiya Sato</a>. Tego lata Austriak miał przebłyski swojej dawnej formy, a w powrocie na szczyt ma mu pomóc trenowanie pod okiem Wernera Schustera. </p>
      <p>- Kiedyś stawiano go wśród murowanych faworytów, ale w ostatnich latach był cieniem samego siebie. Wszystko wskazuje jednak na to, że wraca do gry i nie powiedział jeszcze ostatniego słowa. Już latem było widać pierwsze efekty jego współpracy z Wernerem Schusterem. Ma obok szkoleniowca z najwyższej półki, z którym doskonale się rozumie, ale również wielki niedosyt i chęć ponownej rywalizacji o najwyższe cele - twierdzi redaktor Piotr Szarwark.</p>
      <p>Z kolei Sato był o krok od wygrania Letniego Grand Prix 2019. Dopiero w finałowym konkursie cyklu stracił żółtą koszulkę na rzecz Dawida Kubackiego. - Już w zeszłym sezonie pokazał, że stać go na bardzo wiele. Potwierdził to m.in. zajmując trzecie miejsce w Zakopanem. Tegoroczne zmagania w LGP ukończył jedynie za plecami Dawida Kubackiego. Wśród mocnej ekipy kraju Kwitnącej Wiśni to właśnie ten zawodnik może być ich tajną bronią - zapowiada dziennikarz Adrian Nuckowski. </p>
      <p>Wśród typów na czarnego konia sezonu padły także nazwiska Niemca <a href="https://sportowefakty.wp.pl/skoki-narciarskie/david-siegel">Davida Siegela</a>, który wraca do skoków po poważnej kontuzji zerwania więzadeł krzyżowych, młodego Austriaka <a href="https://sportowefakty.wp.pl/skoki-narciarskie/jan-hoerl">Jana Hoerla</a>, Słoweńca <a href="https://sportowefakty.wp.pl/skoki-narciarskie/timi-zajc">Timiego Zajca</a>, Norwega <a href="https://sportowefakty.wp.pl/skoki-narciarskie/marius-lindvik">Mariusa Lindvika</a> oraz <a href="https://sportowefakty.wp.pl/skoki-narciarskie/piotr-zyla">Piotra Żyły</a> na którego postawił redaktor Dawid Góra. - Wybór wolicjonalny, ale mam dużą nadzieję, że człowiek z takimi warunkami i po uporządkowaniu życia prywatnego może wystrzelić. To jeden z ostatnich momentów - podkreśla nasz redakcyjny kolega. </p>
      <p>Początek nowej edycji Pucharu Świata w piątek 22 listopada w Wiśle. Tego dnia, o godzinie 18:00, na skoczni narciarskiej im. Adama Małysza odbędą się kwalifikacje do niedzielnego indywidualnego konkursu. Relacje na żywo z eliminacji oraz wszystkich serii w Wiśle na WP SportoweFakty.</p>
      <p>
        <u>Typy na sezon 2019/2020 Pucharu Świata w skokach narciarskich:</u>
      </p>
      <p>Kategorie:<br/>1) Kto wygra klasyfikację generalną Pucharu Świata 2019/2020?<br/>2) Który z Polaków będzie najlepszy w Pucharze Świata 2019/2020?<br/>3) Która drużyna wygra klasyfikację generalną Pucharu Narodów 2019/2020?<br/>4) Który ze skoczków będzie tzw. czarnym koniem Pucharu Świata 2019/2020?</p>
      <table bordered="">
        <tr>
          <th>Eksperci/dziennikarze WP</th>
          <th>1</th>
          <th>2</th>
          <th>3</th>
          <th>4</th>
        </tr>
        <tr>
          <td>Rafał Kot</td>
          <td>Dawid Kubacki</td>
          <td>Dawid Kubacki</td>
          <td>Niemcy</td>
          <td>młody Słoweniec</td>
        </tr>
        <tr>
          <td>Jakub Kot</td>
          <td>Ryoyu Kobayashi</td>
          <td>Piotr Żyła</td>
          <td>Polska</td>
          <td>Marius Lindvik</td>
        </tr>
        <tr>
          <td>Dawid Góra</td>
          <td>Ryoyu Kobayashi</td>
          <td>Dawid Kubacki</td>
          <td>Polska</td>
          <td>Piotr Żyła</td>
        </tr>
        <tr>
          <td>Grzegorz Wojnarowski</td>
          <td>Ryoyu Kobayashi</td>
          <td>Dawid Kubacki</td>
          <td>Niemcy</td>
          <td>David Siegel</td>
        </tr>
        <tr>
          <td>Piotr Szarwark</td>
          <td>Dawid Kubacki</td>
          <td>Dawid Kubacki</td>
          <td>Japonia</td>
          <td>Gregor Schlierenzauer</td>
        </tr>
        <tr>
          <td>Mateusz Kozanecki</td>
          <td>Dawid Kubacki</td>
          <td>Dawid Kubacki</td>
          <td>Polska</td>
          <td>Yukiya Sato</td>
        </tr>
        <tr>
          <td>Marcin Górczyński</td>
          <td>Ryoyu Kobayashi</td>
          <td>Dawid Kubacki</td>
          <td>Niemcy</td>
          <td>Timi Zajc</td>
        </tr>
        <tr>
          <td>Barbara Toczek</td>
          <td>Ryoyu Kobayashi</td>
          <td>Dawid Kubacki</td>
          <td>Polska</td>
          <td>Jan Hoerl</td>
        </tr>
        <tr>
          <td>Adrian Nuckowski</td>
          <td>Dawid Kubacki</td>
          <td>Dawid Kubacki</td>
          <td>Niemcy</td>
          <td>Yukiya Sato</td>
        </tr>
        <tr>
          <td>Szymon Łożyński</td>
          <td>Dawid Kubacki</td>
          <td>Dawid Kubacki</td>
          <td>Norwegia</td>
          <td>Gregor Schlierenzauer</td>
        </tr>
      </table>
      <p>WP SportoweFakty</p>
    </article>
  </body>
</html>