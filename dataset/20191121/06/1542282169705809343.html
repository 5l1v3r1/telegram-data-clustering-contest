<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/21/synantisi-mitsotaki-plenkovits-kroatia"/>
    <meta property="og:site_name" content="euronews"/>
    <meta property="article:published_time" content="2019-11-21T06:41:31+00:00"/>
    <meta property="og:title" content="Συνάντηση Μητσοτάκη-Πλένκοβιτς στην Κροατία"/>
    <meta property="og:description" content="Με τη συνάντησή του με τον Κροάτη ομόλογό του, αρχίζει η δεύτερη ημέρα του Έλληνα πρωθυπουργού στο Ζάγκρεμπ"/>
  </head>
  <body>
    <article>
      <h1>Συνάντηση Μητσοτάκη-Πλένκοβιτς στην Κροατία</h1>
      <address><time datetime="2019-11-21T06:41:31+00:00">21 Nov 2019, 06:41</time> by <a rel="author">euronews </a></address>
      <p>Με τη συνάντησή του με τον Κροάτη ομόλογό του, Αντρέι Πλένκοβιτς, αρχίζει η δεύτερη ημέρα του Έλληνα πρωθυπουργού Κυριάκου Μητσοτάκη στο Ζάγκρεμπ, στο πλαίσιο της συμμετοχής του <a href="https://gr.euronews.com/2019/11/20/neos-proedrow-tou-elk-o-donald-tusk">στο συνέδριο του ΕΛΚ</a>.</p>
      <p>Τον κ. Μητσοτάκη υποδέχθηκε στις 08:00 (09:00 ώρα Ελλάδας) στο γραφείο του ο πρωθυπουργός της Κροατίας. Στη συνέχεια, ο κ. Μητσοτάκης θα επιστρέψει στη Ζάγκρεμπ αρένα για να συμμετάσχει στις εργασίες του συνεδρίου του ΕΛΚ και να ψηφίσει στις εκλογές για τους αντιπροέδρους του κόμματος, στις οποίες μεταξύ των υποψηφίων είναι και ο πρόεδρος του Δημοκρατικού Συναγερμού της Κύπρου Αβέρωφ Νεοφύτου.</p>
      <p>Στις 10:00 (11:00 ώρα Ελλάδος) ο κ. Μητσοτάκης θα συμμετάσχει σε πάνελ του συνεδρίου με θέμα τις πρωτοβουλίες του ΕΛΚ για την αντιμετώπιση της κλιματικής αλλαγής.</p>
      <p>Λίγα λεπτά πριν από το μεσημέρι, στις 11:50 ο πρωθυπουργός θα εκφωνήσει την κεντρική ομιλία του στην ολομέλεια του συνεδρίου του ΕΛΚ, κατά την οποία αναμένεται να αναφερθεί εκτενώς στο προσφυγικό-μεταναστευτικό.</p>
    </article>
  </body>
</html>