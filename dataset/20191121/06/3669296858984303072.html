<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/e-kitap-amazonun-kindle-urunune-rakip-olacak"/>
    <meta property="og:site_name" content="CNN Türk"/>
    <meta property="article:published_time" content="2019-11-21T06:39:07+00:00"/>
    <meta property="og:title" content="E-Kitap Amazon’un Kindle ürününe rakip olacak"/>
    <meta property="og:description" content="Akıllı telefonları, giyilebilir ürünleri ve..."/>
  </head>
  <body>
    <article>
      <h1>E-Kitap Amazon’un Kindle ürününe rakip olacak</h1>
      <h2>Akıllı telefonları, giyilebilir ürünleri ve aksesuarları ile tüm dünyada olduğu gibi ülkemizde de popüler olan Xiaomi, bugün sürpriz bir şekilde karşımıza Mi Reader modeli ile çıktı. E-Kitap okuyucusu olan Mi Reader, tasarımı, taşınabilirliği ve özellikler ile dikkatleri üzerine çekiyor.</h2>
      <address><time datetime="2019-11-21T06:39:07+00:00">21 Nov 2019, 06:39</time> by <a rel="author">Ecevit Bıktım</a></address>
      <p>Mi Reader modeli 6 inç büyüklüğünde 1024 x 768 piksel çözünürlüğünde ekran ile geliyor. E-Ink ekran sayesinde kağıt hissiyatı veren bu ekranın PPI değeri ise 212 olarak belirlenmiş. Yüksek PPI değeri sayesinde okuma deneyimini üst seviyelere çıkaran e-kitap okuyucusunda 24 ayarlı arka aydınlatmalı LED yer alıyor.</p>
      <p>178 gram ağırlığındaki e-kitap okuyucusu dört çekirdekli Allwinner B300 yonga setinden besleniyor. Bu yonga setinin çekirdekleri 1.8 GHz hızında çalışıyor. Kutusundan Android 8.1 Oreo ile çıkan Xiaomi’nin e-kitap okuyucusu, 1 GB RAM ve 16 GB dahili depolama birimi ile geliyor. Xiaomi’nin dediğine göre 16 GB’a tam 5.000 adet e-kitap sığabiliyor.</p>
      <p>Mi Reader, .xtx, .epub, .pdf ve office dosyalarını açabiliyor. 1.800 mAh kapasiteli batarya ile gelen e-kitap okuyucusu, tam dolu şarj ile birkaç hafta kullanım süresi sunuyor. Type-C ile şarj olan bu model yaklaşık olarak 80 <a href="https://www.cnnturk.com/haberleri/dolar">dolar</a> gibi inanılmaz derecede uygun fiyatla satışa sunulacak.</p>
      <p>Eğer e-kitap okuyucusu almak istiyorsanız, biraz daha beklemenizi ve tercihinizi Xiaomi’den yana kullanmanızı tavsiye ediyoruz. Tabii para konusu sizin için bir engel değilse tartışmasız olarak Amazon Kindle’ı satın almanız en mantıklı tercih olacaktır.</p>
      <p> </p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/huawei-watch-gt-2-sik-tasarim-ve-kullanislilik"/>
        <a href="https://www.cnnturk.com/teknoloji/alti-kamerasi-ile-dikkat-cekiyor"/>
        <a href="https://www.cnnturk.com/teknoloji/menajerlik-oyunu-sevenler-bu-oyunu-kacirmamali"/>
      </related>
    </article>
  </body>
</html>