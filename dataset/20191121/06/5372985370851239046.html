<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/schio/la-centenaria-fa-festa-con-il-gdv-e-il-micio-coetaneo-1.7790821"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-21T06:00:57+00:00"/>
    <meta property="og:title" content="La centenaria fa festa con il GdV e il micio &quot;coetaneo&quot;"/>
    <meta property="og:description" content="."/>
  </head>
  <body>
    <article>
      <h1>La centenaria fa <br/>festa con il GdV <br/>e il micio "coetaneo"</h1>
      <address>
        <time datetime="2019-11-21T06:00:57+00:00">21 Nov 2019, 06:00</time>
      </address>
      <p><b>SCHIO.</b> Che coincidenza! Il bicentenario di Alessandro Rossi che cade oggi, celebrato due giorni dopo il centenario di Stella Zanotelli Allari, “Stellina” per familiari ed amici, che alla Lanerossi entrò nel 1933, ad appena 14 anni, e vi rimase per più di 40 anni. </p>
      <p>L’ironia e il sorriso sono rimasti nel volto della centenaria abbonata al nostro giornale. Un anno fa i figli Remerez e Fiorisa le regalarono un anno di Gdv con l’auspicio che la consegna a casa del quotidiano arrivasse fino al traguardo dei 100. Detto fatto. Ed ora le hanno rinnovato l’abbonamento. Guai a toccarle il giornale: con lo sguardo lo cerca sempre e lo vuole a portata di mano. </p>
      <p>Ma la sua storia va in parallelo con quella di Veleno, un micio soriano rossiccio, da lei preso al mercato di Schio nei primi mesi del 2000, come ha annotato nell'agenda. Potrebbe aver compiuto i 20 anni assieme ai suoi 100.</p>
    </article>
  </body>
</html>