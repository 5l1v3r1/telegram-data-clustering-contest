<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/koncertai/vilniuje-lankysis-kylanti-house-muzikos-zvaigzde-is-tel-avivo/"/>
    <meta property="og:site_name" content="Made in vilnius"/>
    <meta property="article:published_time" content="2019-11-21T03:30:00+00:00"/>
    <meta property="og:title" content="Vilniuje lankysis kylanti house muzikos žvaigždė iš Tel Avivo"/>
    <meta property="og:description" content="Penktadienį Lietuvoje pirmą kartą pasirodys iš Izraelio kilusi, šiuo metu Berlyne reziduojanti didžėjė DASCO, kurios muzika tokia pat spalvinga, kaip ir jos asmenybė. Tiek muzikoje, tiek ir asmeniniame gyvenime DASCO (tikras vardas Dasco Cohen) akcentuoja įvairovę, todėl jos muzikinis stilius kupinas dažnai netikėtų bei įdomių atspalvių. D. Cohen drąsiai maišo house, disco, techno, afro, tribal ir acid stiliaus..."/>
  </head>
  <body>
    <article>
      <h1>Vilniuje lankysis kylanti house muzikos žvaigždė iš Tel Avivo</h1>
      <address><time datetime="2019-11-21T03:30:00+00:00">21 Nov 2019, 03:30</time> by <a rel="author">Made in Vilnius</a></address>
      <p>Penktadienį Lietuvoje pirmą kartą pasirodys iš Izraelio kilusi, šiuo metu Berlyne reziduojanti didžėjė DASCO, kurios muzika tokia pat spalvinga, kaip ir jos asmenybė.</p>
      <p>Tiek muzikoje, tiek ir asmeniniame gyvenime DASCO (tikras vardas Dasco Cohen) akcentuoja įvairovę, todėl jos muzikinis stilius kupinas dažnai netikėtų bei įdomių atspalvių. D. Cohen drąsiai maišo <i>house</i>, <i>disco</i>, <i>techno</i>, <i>afro</i>, <i>tribal</i> ir <i>acid</i> stiliaus muziką. Atlikėja teigia, kad jos kūrybai didelę įtaką daro vintažinis iš Detroito bei Čikagos priemiesčių kilęs <i>house</i> muzikos stilius bei tokie žanrą apibrėžiantys kultiniai muzikantai kaip Larry‘is Heard‘as, Theo‘as Parrish‘as ir grupė „Underground Resistance”.</p>
      <p>Cohen – tarptautiniame šokių muzikos pasaulyje sparčiai populiarėjanti didžėjė, kurios pasirodymai garsėja nuoširdumu, ryškiomis emocijomis bei klubinėtojus išjudinančiais ritmais. Vienas iš didžiausių DASCO pomėgių – ieškoti retų, išskirtinių įrašų, kuriuos atlikėja šokių muzikos mylėtojams sugeba pateikti unikaliai. Trindama ribas tarp skirtingų stilių, maišydama retus ir kartais netikėtus kūrinius, grodama atvira širdimi, atlikėja siekia sukurti ilgalaikius ir betarpiškus ryšius su savo klausytojais.</p>
      <p>DASCO muzika domisi nuo ankstyvos vaikystės, kuomet mokėsi groti vargonais ir būgnais. Šios žinios dar ir dabar jai suteikia pranašumo ieškant savito skambesio tarptautinėse šokių aikštelėse.</p>
      <figure>
        <iframe src="https://www.youtube.com/embed/?list=RDEMA7y91gCFMsbadCirTlOqQg" width="1400" height="788" data-service="Youtube" scrolling="no"/>
      </figure>
      <p>2017 metais debiutavusi su albumu „Memories“, kurį pristatė „Rawax” įrašų studijos dukterinė kompanija „Housewax”, o vieną iš <i>remiksų</i> sukūrė Čikagos <i>house</i> muzikos aristokratas Boo Williamsas, DASCO savo novatorišku garsu traukia vis daugiau ir daugiau klausytojų ir šokėjų iš viso pasaulio.</p>
      <p>Sparčiai kylančiai <i>house</i> muzikos žvaigždei 2019 m. buvo kaip niekada sėkmingi. DASCO pasirodė tokiuose klubuose, kaip „Watergate”, „://about blank”, „Motion”, „Tresor”, „The Block Club Tel Aviv”, festivaliuose „Under The Bridge Open Air” Helsinkyje, „Big Love” Prancūzijoje, o šį penktadienį koncertuos naujame klube Vilniuje „Pamella“. Šiuo metu didžėjė planuoja netrukus išleisti antrąjį albumą, kuriame tarp kitų kūrinių skambės ir atlikėjų „Trinidadian Deep” bei Anthony Nicholson‘o <i>remiksai</i>.</p>
      <p>Renginio pavadinimas: „Pamella’s dance room invites: DASCO“</p>
      <p>Renginio vieta: Klubas „Pamella“, Islandijos g. 6, Vilnius.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>2 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/koncertai/vilniu-pamiles-duetas-sofi-tukker-i-sostine-grizta-dar-vienam-koncertui/"/>
        <a href="https://madeinvilnius.lt/pramogos/koncertai/ypatinga-m-levickio-cinema-turo-viesnia-arianos-grande-ir-michaelo-buble-scenos-partnere-lizzie-ball/"/>
        <a href="https://madeinvilnius.lt/pramogos/koncertai/grammy-nominantai-bob-moses-vasari-kilnos-kablio-lubas/"/>
        <a href="https://madeinvilnius.lt/pramogos/koncertai/austrijos-ambasados-dovana-vilnieciams-nemokamas-koncertas/"/>
        <a href="https://madeinvilnius.lt/pramogos/koncertai/r-sciogolevaite-populiariausiu-dainu-kviecia-pasiklausyti-sv-kotrynos-baznycioje/"/>
        <a href="https://madeinvilnius.lt/pramogos/koncertai/grupe-bix-kviecia-i-akustini-koncerta-sv-kotrynos-baznycioje/"/>
      </related>
    </article>
  </body>
</html>