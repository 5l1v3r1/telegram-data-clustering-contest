<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lavozdegalicia.es/noticia/opinion/2019/11/21/diana-foi-asasinada/0003_201911G21P23991.htm"/>
    <meta property="og:site_name" content="La Voz de Galicia"/>
    <meta property="article:published_time" content="2019-11-21T03:00:00+00:00"/>
    <meta property="og:title" content="Diana foi asasinada"/>
  </head>
  <body>
    <article>
      <h1>Diana foi asasinada</h1>
      <address><time datetime="2019-11-21T03:00:00+00:00">21 Nov 2019, 03:00</time> by <a rel="author">María Canosa</a></address>
      <p>O tempo é mal aliado da memoria. A hemeroteca, nesta época tan veloz, é unha ferramenta necesaria.</p>
      <p>Estamos pendentes do mediático xuízo Diana Quer. Diría que nel se están a dar demasiados datos. Quizais algún depravado poida ocultar posibles delitos que hoxe inculpan ao Chicle de maneira evidente. Coas mentes perversas hai que ter moito coidado.</p>
      <p>Alén disto, hai algo que me preocupa moito, que estamos a esquecer que, nun principio, o caso de Diana xerou moitas dúbidas. Que se era unha rapaza conflitiva, que a fuxida puido ser voluntaria, que se quería chamar a atención, que se a familia, que se a anorexia, que se... Ela. Si, ela, a culpable.</p>
      <p>A medida que avanzaban os días, desprazouse o foco aos feirantes. Quizais eles... pero só quizais.</p>
      <p>Tiveron que pasarnos por riba os días, moitos días, para que o xuízo na rúa comezase a temer polo que finalmente foi: outra violencia machista. Outra vítima por ser muller. Non o esquezan: Diana foi asasinada.</p>
      <related>
        <a href="https://www.lavozdegalicia.es/noticia/galicia/2019/11/20/geolocalizacion-telefono-diana-tumba-version-chicle-sobre-muerte/00031574266071767436844.htm"/>
      </related>
    </article>
  </body>
</html>