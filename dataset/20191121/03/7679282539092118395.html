<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-e-challan-now-modern-device-will-cuts-your-challan-you-will-be-able-to-pay-penalty-on-the-spot-2860801.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T03:18:16+00:00"/>
    <meta property="og:title" content="अब आधुनिक डिवाइस से कटेगा ई-चालान, मौके पर ही जमा करा सकेंगे जुर्माना"/>
    <meta property="og:description" content="यातायात विभाग को ई-चालान के लिए अब 24 आधुनिक हैंड हेल्ड डिवाइस मिल गई हैं। अब आप चालान के बाद इलेक्ट्रॉनिक डिवाइस से मौके पर ही अपने डेबिट या क्रेडिट कार्ड से जुर्माना जमा कर सकेंगे। डिवाइस का एनआईसी..."/>
  </head>
  <body>
    <article>
      <h1>अब आधुनिक डिवाइस से कटेगा ई-चालान, मौके पर ही जमा करा सकेंगे जुर्माना</h1>
      <address><time datetime="2019-11-21T03:18:16+00:00">21 Nov 2019, 03:18</time> by <a rel="author">हिन्दुस्तान टीम, कानपुर।</a></address>
      <p>यातायात विभाग को ई-चालान के लिए अब 24 आधुनिक हैंड हेल्ड डिवाइस मिल गई हैं। अब आप चालान के बाद इलेक्ट्रॉनिक डिवाइस से मौके पर ही अपने डेबिट या क्रेडिट कार्ड से जुर्माना जमा कर सकेंगे। डिवाइस का एनआईसी से कनेक्ट होने के बाद इससे चालान शुरू हो जाएगा।</p>
      <p>एसपी ट्रैफिक सुशील कुमार ने बताया कि ई-चालान की हैंड हेल्ड डिवाइस में कैमरे के साथ ही प्रिंटर और कार्ड रीडर लगा है। इसी से फोटो खींचकर ई-चालान किया जाएगा। इसके बाद अगर कोई चालक मौके पर जुर्माने की राशि डेबिट या क्रेडिट कार्ड से देना चाहे तो जमा हो जाएगा। जुर्माना जमा करने की कंप्यूटराइज्ड स्लिप उसे मौके पर दी जाएगी।</p>
      <p>हेड कांस्टेबल और एचसीपी काटेंगे चालान : हेड कांस्टेबल से लेकर ट्रैफिक इंस्पेक्टर तक को चालान काटने को यह मशीनें दी जाएंगी। इस डिवाइस से जैसे ही ई-चालान कटेगा वैसे ही ट्रैफिक व आरटीओ के पास भी सूचना पहुंच जाएगी। चालक को थाने और कचहरी के चक्कर काटने की जरूरत नहीं पड़ेगी।</p>
    </article>
  </body>
</html>