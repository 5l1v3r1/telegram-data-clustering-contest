<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/592389/%E0%A6%96%E0%A7%81%E0%A6%B2%E0%A6%A8%E0%A6%BE%E0%A7%9F-%E0%A6%AC%E0%A6%BE%E0%A6%B8-%E0%A6%A7%E0%A6%B0%E0%A7%8D%E0%A6%AE%E0%A6%98%E0%A6%9F-%E0%A6%85%E0%A6%AC%E0%A7%8D%E0%A6%AF%E0%A6%BE%E0%A6%B9%E0%A6%A4"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T03:05:00+00:00"/>
    <meta property="og:title" content="খুলনায় আজও বাস চলাচল বন্ধ"/>
    <meta property="og:description" content="নতুন সড়ক পরিবহন আইন সংশোধনের দাবিতে খুলনায় চতুর্থ দিনের মতো ধর্মঘট পালন করছে বাসচালক ও শ্রমিকরা। বৃহস্পতিবার (২১ নভেম্বর) সকালে খুলনা থেকে কোনও দূরপাল্লার বাস ছেড়ে যায়নি। এছাড়া অভ্যন্তরীণ বেশিরভাগ রুটে বাস চলাচল বন্ধ ছিল। এতে সীমাহীন দুর্ভোগ পোহাচ্ছেন যাত্রীরা। এদিকে ৯ দফা দাবিতে..."/>
  </head>
  <body>
    <article>
      <h1>খুলনায় আজও বাস চলাচল বন্ধ</h1>
      <address><time datetime="2019-11-21T03:05:00+00:00">21 Nov 2019, 03:05</time> by <a rel="author">খুলনা প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/9fc26aeaba442969e9bef105e05ed3d3-5dd5ff0d8bf73.jpg"/>
      </figure>
      <p>নতুন সড়ক পরিবহন আইন সংশোধনের দাবিতে খুলনায় চতুর্থ দিনের মতো ধর্মঘট পালন করছে বাসচালক ও শ্রমিকরা। বৃহস্পতিবার (২১ নভেম্বর) সকালে খুলনা থেকে কোনও দূরপাল্লার বাস ছেড়ে যায়নি। এছাড়া অভ্যন্তরীণ বেশিরভাগ রুটে বাস চলাচল বন্ধ ছিল। এতে সীমাহীন দুর্ভোগ পোহাচ্ছেন যাত্রীরা।<br/>এদিকে ৯ দফা দাবিতে বুধবার (২০ নভেম্বর) থেকে শুরু হওয়া অনির্দিষ্টকালের কর্মবিরতি প্রত্যাহার করে নিয়েছে ট্রাক-কাভার্ডভ্যান পণ্য পরিবহন মালিক-শ্রমিক ঐক্য পরিষদ। এদিন রাত একটার দিকে স্বরাষ্ট্রমন্ত্রী আসাদুজ্জামান খান কামালের সঙ্গে বৈঠক করেন সংগঠনটির নেতারা। পরে দাবি মেনে নেওয়ার আশ্বাসে তারা কর্মবিরতি প্রত্যাহারের ঘোষণা দেন।</p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/fbeb27698d7648b19cc2f4dec2695de5-5dd5ff0dacdc6.jpg"/>
      </figure>
      <p>খুলনা মোটর শ্রমিক ইউনিয়নের সহকারী সম্পাদক মো. জিয়াউর রহমান মিঠু বাংলা ট্রিবিউনকে বলেন, ‘খুলনায় এখনও বাস চলাচল শুরু হয়নি। বুধবার রাতে মালিক ও শ্রমিক নেতারা ঢাকায় গেছেন। মন্ত্রণালয়ে ট্রাক মালিক শ্রমিকদের সঙ্গে সভা হয়েছে। আজ সকাল সাড়ে ১০টায় বৈঠক হবে। সেখান থেকে সিদ্ধান্ত হবে।’</p>
      <footer>/এআর/</footer>
    </article>
  </body>
</html>