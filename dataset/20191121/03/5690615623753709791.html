<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836947-futbolisti-dinamo-proveli-ochnu-zustrich-u-vidbori-na-yevro-2020"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T03:45:00+00:00"/>
    <meta property="og:title" content="Футболісти &quot;Динамо&quot; провели очну зустріч у відборі на Євро-2020"/>
    <meta property="og:description" content="КИЇВ. 21 листопада. УНН. Двоє &quot;динамівців&quot; – Томаш Кендзьора (Польща) та Беньямін Вербич (Словенія) зустрілися в матчі своїх національних збірних у грі …"/>
  </head>
  <body>
    <article>
      <h1>Футболісти "Динамо" провели очну зустріч у відборі на Євро-2020</h1>
      <address><time datetime="2019-11-21T03:45:00+00:00">21 Nov 2019, 03:45</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> Двоє "динамівців" – Томаш Кендзьора (Польща) та Беньямін Вербич (Словенія) зустрілися в матчі своїх національних збірних у грі кваліфікації ЧЄ-2020, повідомляє <b>УНН</b> з посиланням на сайт "біло-синіх".</p>
      <p>Матч був позбавлений турнірної інтриги, оскільки Польща вже забезпечила собі вихід на Євро-2020, а Словенія вже не претендувала на перші два місця в групі. Однак, поляки хотіли взяти реванш за поразку в Любляні з рахунком 0:2, до слова, єдину для них за весь відбірний цикл.</p>
      <p>Так і сталося – поляки забили три голи зусиллями Шиманські, Левандовські і Гуральскі, а словенці відповіли одним м'ячем менше (Матавж і Ілічіч). Як наслідок 3:2 за "біло-червоними".</p>
      <p>У першому таймі не відбулося очної дуелі динамівців, оскільки місце на правому фланзі захисту у складі Польщі посів 34-річний фулбек дортмундської "Боруссії" Лукаш Піщек, який повернувся до збірної, щоб провести за неї прощальний матч.</p>
      <p>Тепер уже екс-конкурент Кендзьори, який до сьогодні не виступав за збірну з червня 2018 року, під оплески трибун поступився місцем на полі "динамівцю" в компенсований до першого тайму час. Натомість Вербич зі старту відіграв до 86 хвилини.</p>
      <p>Відзначимо, що відбірну кампанію Польща завершила на першому місці, відірвавшись на шість очок від Австрії, а Словенія після заключного туру відкотилася на четверту сходинку, пропустивши вперед Північну Македонію.</p>
      <p>Додамо, що загалом Вербич зіграв 28 ігор за свою національну збірну, для Кендзьори цей матч став 15-м.</p>
    </article>
  </body>
</html>