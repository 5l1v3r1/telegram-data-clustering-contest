<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822415-kontrrozvidka-blokuvala-legalizaciu-rosian-ta-bojovikiv-dnr-v-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T03:41:00+00:00"/>
    <meta property="og:title" content="Контррозвідка блокувала легалізацію росіян та бойовиків &quot;ДНР&quot; в Україні"/>
    <meta property="og:description" content="На Донеччині контррозвідники СБУ припинили діяльність мешканки Донецька, яка намагалася організувати незаконну легалізацію в Україні громадян РФ та бойовиків &quot;ДНР&quot;."/>
  </head>
  <body>
    <article>
      <h1>Контррозвідка блокувала легалізацію росіян та бойовиків "ДНР" в Україні</h1>
      <h2>На Донеччині контррозвідники СБУ припинили діяльність мешканки Донецька, яка намагалася організувати незаконну легалізацію в Україні громадян РФ та бойовиків "ДНР".</h2>
      <address>
        <time datetime="2019-11-21T03:41:00+00:00">21 Nov 2019, 03:41</time>
      </address>
      <p>Про це повідомляє <a href="https://ssu.gov.ua/ua/news/1/category/2/view/6730#.I5falApy.dpbs">пресцентр СБУ</a>.</p>
      <p>“Оперативники та слідчі спецслужби встановили, що жінка планувала оформлювати документи за грошову винагороду через свої зв’язки у правоохоронних та контролюючих органах. Першим замовником «послуг» став громадянин країни-агресора, який тривалий час перебував на тимчасово окупованій території Донеччини та співпрацював з представниками терористичних угруповань”, - йдеться у повідомленні.</p>
      <p>Зазначається, що за "вирішення питання" зловмисниця запропонувала працівнику одного з українських правоохоронних органів 1 мільйон російських рублів. Перша частина суми була переказана через поштовий сервіс.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2822391-sbu-blokuvala-dialnist-narkolaboratorij-na-kiivsini-ta-cerkasini.html">СБУ блокувала діяльність нарколабораторій на Київщині та Черкащині</a>
      </blockquote>
      <p>19 листопада контррозвідники СБУ у Слов’янську затримали організаторку та «клієнта» під час отримання паспорта громадянина України та передачі решти "винагороди".</p>
      <p>Відкрито кримінальне провадження за ч. 1 ст. 258-3 та ч. 1 ст. 369 Кримінального кодексу України.</p>
      <p>Тривають невідкладні слідчі дії, вирішується питання щодо повідомлення затриманим про підозру та обрання запобіжного заходу.</p>
    </article>
  </body>
</html>