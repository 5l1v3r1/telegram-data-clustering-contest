<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-gangubai-kathiawadi-alia-bhatt-reaction-on-sanjay-leela-bhansali-film-gangubai-sets-2860803.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T03:24:32+00:00"/>
    <meta property="og:title" content="संजय लीला भंसाली की फिल्म गंगूबाई काठियावाड़ी का सेट देख चौंक गयीं आलिया भट्ट"/>
    <meta property="og:description" content="संजय लीला भंसाली की फिल्म गंगूबाई काठियावाड़ी काफी दिनों से चर्चा में है। इस फिल्म में आलिया भट्ट अहम किरदार में नजर आने वाली हैं। आलिया भट्ट गंगूबाई काठियावाड़ी की शूटिंग जल्दी ही शुरू करेंगी। अभी..."/>
  </head>
  <body>
    <article>
      <h1>संजय लीला भंसाली की फिल्म गंगूबाई काठियावाड़ी का सेट देख चौंक गयीं आलिया भट्ट</h1>
      <address><time datetime="2019-11-21T03:24:32+00:00">21 Nov 2019, 03:24</time> by <a rel="author">लाइव हिन्दुस्तान टीम,नई दिल्ली</a></address>
      <p>संजय लीला भंसाली की फिल्म गंगूबाई काठियावाड़ी काफी दिनों से चर्चा में है। इस फिल्म में आलिया भट्ट अहम किरदार में नजर आने वाली हैं। आलिया भट्ट गंगूबाई काठियावाड़ी की शूटिंग जल्दी ही शुरू करेंगी। अभी इस फिल्म के सेट पर काम चल रहा है। आलिया भट्ट शूटिंग शुरू करने से पहले फिल्म के सेट पर पहुंची और उसकी भव्यता देखकर दंग ही रह गईं।</p>
      <p>इस फिल्म से आलिया पहली बार भंसाली के साथ काम करेंगी। सेट की भव्यता देखकर वह चौंक गयी। पिंकविला की खबर की मानें को आलिया भट्ट इस फिल्म सेट पास से गुजर रही थी, जब उन्हें अहसास हुआ कि वह ‘गंगूबाई’ सेट के पास हैं।  सेट की भव्यता से पूरी तरह से प्रभावित थीं। गंगूबाई फिल्म का सेट न केवल जीवन से बड़ा है, बल्कि संजय सर की पहले की फिल्मों जैसे ‘पद्मावत’ और ‘राम लीला’ से भी अधिक भव्य और सुंदर है। इसमें बहुत सारी बारीक डिटेलिंग है जो सेट के निर्माण के दौरान की गयी है और ये किसी की भी तुलना में बहुत बड़ा है।</p>
      <p>
        <a href="https://www.livehindustan.com/entertainment/story-amitabh-bachchan-share-video-on-twitter-viral-2860194.html">फर्जी वीडियो पर कमेंट कर बैठे अमिताभ बच्चन, फैंस ने ऐसे सुधारा</a>
      </p>
      <figure>
        <embed-post data-src="https://www.instagram.com/p/B439Y0XFh8A" data-service="Instagram"/>
      </figure>
      <p>कुछ समय पहले संजय लीला भंसाली ने आलिया के साथ ‘गंगूबाई काठियावाड़ी’ के लिए अपने जुड़ाव की घोषणा की थी। फिल्म निर्माता के साथ काम करने के लिए आलिया बहुत उत्साहित थीं। हालांकि, जब ‘इंशाल्लाह’ बंद हुई तो उनका दिल टूट गया था। बाद में, फिल्म निर्माता ने उन्हें पीरियड ड्रामा में कास्ट किया। माना जा रहा है कि फिल्म में आलिया भट्ट के अपोज़िट अजय देवगन हो सकते हैं। अजय देवगन और संजय लीला भंसाली ने हम दिल दे चुके सनम में काम किया है। और अब वो 20 सालों बाद एक साथ काम करने जा रहे हैं।</p>
      <p>
        <a href="https://www.livehindustan.com/entertainment/story-kbc-11-amitabh-bachchan-did-mistake-while-introducing-contestant-from-rajasthan-2860188.html">केबीसी में कंटेस्टेंट को लेकर अमिताभ बच्चन से हुई ये गलती, फिर ऐसे संभाली बात</a>
      </p>
      <figure>
        <embed-post data-src="https://www.instagram.com/p/B4oEhGYFD7F" data-service="Instagram"/>
      </figure>
      <p>‘गंगूबाई’ के लिए, आलिया अपने डिक्शन पर काम कर रही होगी और फिल्म निर्माता उसी के लिए एक ट्यूटर की तलाश में है। साथ ही, रिपोर्टों के अनुसार, आलिया की भूमिका पर भी बहुत काम किया जाएगा। फिल्म की शूटिंग जल्द ही शुरू की जाएगी और आलिया सबसे बदनाम महिला डॉन का किरदार निभाती नजर आएंगी। ‘गंगूबाई काठियावाड़ी’ को 11 सितंबर, 2020 को रिलीज़ किया जाएगा।</p>
    </article>
  </body>
</html>