<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837140-yedina-pretendentka-na-posadu-golovi-derzhkino-ne-proyshla-za-konkursom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T23:07:00+00:00"/>
    <meta property="og:title" content="Єдина претендентка на посаду голови Держкіно не пройшла за конкурсом"/>
    <meta property="og:description" content="КИЇВ. 21 листопада. УНН. Єдина кандидатка на посаду голови Держкіно Юлія Сінькевич не пройшла за конкурсом. Про це сама Сінкевич повідомила на своїй сторінці …"/>
  </head>
  <body>
    <article>
      <h1>Єдина претендентка на посаду голови Держкіно не пройшла за конкурсом</h1>
      <address><time datetime="2019-11-21T23:07:00+00:00">21 Nov 2019, 23:07</time> by <a rel="author">Тарас Джміль</a></address>
      <p><b>КИЇВ. 21 листопада. УНН.</b> Єдина кандидатка на посаду голови Держкіно Юлія Сінькевич не пройшла за конкурсом. Про це сама Сінкевич повідомила на своїй сторінці в Facebook, передає <b>УНН</b>.</p>
      <p>"Конкурс на посаду Голови Держкіно України - Раунд IV - фінал і game over. Я не проходжу далі! З днем гідності всіх!", - написала кандидатка.</p>
      <p>Юлія Сінькевич, генеральна продюсерка Одеського міжнародного кінофестивалю, за результатами декількох етапів відбору голови Держкіно стала єдиною претенденткою на посаду. Але вона не змогла набрати необхідну кількість балів для перемоги у конкурсі.</p>
      <p>"Конкурс на посаду голови Держкіно виявився фарсом, а ситуація в якій опинилося агентство, а з ним і українське кіно, є знову драматичною та кризовою. Я не уявляю, хто тепер взагалі погодиться брати участь в подальших конкурсах на цю посаду. Особливо після перегляду так званої "співбесіди", за результатами якої реально компетентна Юлія Сінкевич вибула з цього конкурсу", - прокоментував у Facebook колишній очільник Держкіно Пилип Іллєнко.</p>
      <p>Відео співбесіди конкурсної комісії з головною претенденткою оприлюднили в Youtube.</p>
      <p>Нагадаємо, Рада з державної підтримки кіно <a href="https://www.unn.com.ua/uk/news/1836941-rada-z-derzhavnoyi-pidtrimki-kino-vidilila-ponad-80-mln-grn-na-stvorennya-11-filmiv">виділила понад 80 млн грн</a> на створення 11 фільмів.</p>
      <figure>
        <iframe src="https://www.youtube.com/embed/m4rPfoqJ_Sw" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/jYFub1-jNeQ" width="560" height="315" data-service="Youtube" scrolling="no"/>
      </figure>
    </article>
  </body>
</html>