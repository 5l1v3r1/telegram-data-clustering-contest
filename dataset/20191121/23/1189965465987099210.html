<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260214/i-vretania-tha-epanapatrisei-orfana-paidia-ypikoon-tis-apo-tin-syria"/>
    <meta property="og:site_name" content="LiFO"/>
    <meta property="article:published_time" content="2019-11-21T23:53:00+00:00"/>
    <meta property="og:title" content="Η Βρετανία θα επαναπατρίσει ορφανά παιδιά υπηκόων της από την Συρία"/>
    <meta property="og:description" content="Η Βρετανία ανακοίνωσε πως θα επαναπατρίσει ορφανά παιδιά υπηκόων της, που είναι εγκλωβισμένα στη Συρία"/>
  </head>
  <body>
    <article>
      <h1>Η Βρετανία θα επαναπατρίσει ορφανά παιδιά υπηκόων της από την Συρία</h1>
      <h2>Η Βρετανία ανακοίνωσε πως θα επαναπατρίσει ορφανά παιδιά υπηκόων της, που είναι εγκλωβισμένα στη Συρία</h2>
      <address><time datetime="2019-11-21T23:53:00+00:00">21 Nov 2019, 23:53</time> by <a rel="author">NEWSROOM</a></address>
      <p>
        <b>Η <a href="https://www.lifo.gr/tags/%CE%92%CF%81%CE%B5%CF%84%CE%B1%CE%BD%CE%AF%CE%B1">Βρετανία</a> ανακοίνωσε σήμερα ότι έχει κανονίσει την επιστροφή στη χώρα ορφανών παιδιών Βρετανών υπηκόων από τη <a href="https://www.lifo.gr/tags/%CE%A3%CF%85%CF%81%CE%AF%CE%B1">Συρία</a>.</b>
      </p>
      <p>Η Βρετανία ακολουθεί την Γερμανία, το Βέλγιο και την Αυστραλία στην απόφαση για τον επαναπατρισμό παιδιών οι γονείς των οποίων ήταν ύποπτα μέλη της οργάνωσης Ισλαμικό Κράτος.</p>
      <p>Η Βρετανία ήταν διστακτική να επιτρέψει τον επαναπατρισμό σε ενήλικους, Βρετανούς υπηκόους που ταξίδεψαν στη Συρία, αλλά ο υπουργός Εξωτερικών Ντόμινικ Ράαμπ δήλωσε πως είναι σωστό να επιστρέψουν τα παιδιά στην πατρίδα τους.</p>
      <p>«Αυτά τα αθώα, ορφανά παιδιά δεν θα έπρεπε ποτέ να είχαν βρεθεί ενώπιον της φρίκης του πολέμου», είπε ο Βρετανός ΥΠΕΞ.</p>
      <p>«Διευκολύναμε την επιστροφή τους στην πατρίδα, επειδή αυτό ήταν το σωστό. Τώρα θα πρέπει να τους επιτραπεί η ιδιωτικότητα και να τους δοθεί η στήριξη για να επιστρέψουν σε μια κανονική ζωή».</p>
      <p>Ο Ράαμπ δεν ανέφερε πόσα παιδιά θα επιστρέψουν. Η φιλανθρωπική οργάνωση Save The Children τόνισε τον Οκτώβριο ότι περισσότερα από 60 παιδιά Βρετανών υπηκόων έχουν εγκλωβιστεί στη βορειοανατολική Συρία.</p>
      <p>Με πληροφορίες από ΑΠΕ-ΜΠΕ, Reuters, AFP</p>
    </article>
  </body>
</html>