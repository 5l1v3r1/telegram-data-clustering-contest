<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_vidkrili-pamyatnik-ukrayinskij-korolevi/939336"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T23:13:00+00:00"/>
    <meta property="og:title" content="Відкрили пам'ятник українській королеві"/>
    <meta property="og:description" content="У Кракові, на території палацу Вєльопольських встановили київській княжні та королеві Франції Анні. &quot;За ідеєю президента Кракова пана Яцека Майхровського, ця локація символізуватиме не тільки історичний зв'язок Кракова та Києва, але й демонструватиме рівень довіри та тісної співпраці мерії ..."/>
  </head>
  <body>
    <article>
      <h1>Відкрили пам'ятник українській королеві</h1>
      <address><time datetime="2019-11-21T23:13:00+00:00">21 Nov 2019, 23:13</time> by <a rel="author">Gazeta.ua</a></address>
      <p>У Кракові, на території палацу Вєльопольських встановили київській княжні та королеві Франції <b>Анні</b>.</p>
      <p>"За ідеєю президента Кракова пана Яцека Майхровського, ця локація символізуватиме не тільки історичний зв'язок Кракова та Києва, але й демонструватиме рівень довіри та тісної співпраці мерії столиці України та Історичної столиці Польщі", - повідомляє на прес-служба КМДА у Facebook.</p>
      <p>На відкритті були присутні заступник президента Кракова <b>Богуслав Космідер</b> та київська делегація на чолі із заступником голови КМДА <b>Валентином Мондриївським</b>.</p>
      <p>"Від імені київської міської влади і всіх киян дозвольте висловити щиру подяку всім, хто доклав зусиль до реалізації цього проєкту. Відкриття пам'ятника Анні Київській у Кракові для нас є дуже знаковим. Адже Краків – королівська столиця Польщі, став першою великою зупинкою доньки Ярослава Мудрого на її шляху до Франції. І не лише це пов'язує Анну з Польщею – майбутню Королеву Франції виховувала сестра Ярослава Мудрого Марія Добронега, яка, одружившись із польським князем Казимиром І Відновителем, стала Величною княгинею Польщі та матір'ю майбутнього князя Польщі Болєслава ІІ Сміливого", – розповів під час відкриття пам'ятника Мондриївський.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_istorik-sprostuvav-5-fejkiv-pro-annu-aroslavnu/845858"/>
      </related>
      <p>Біля скульптури висадили 21 кущ білих троянд сорту Anne de Kyiv та червоні троянди місцевої селекції. Білі й червоні квіти символізуватимуть прапор Польщі.</p>
      <p>Скульптура Анни є реплікою скульптури, встановленої у листопаді 2016 року в сквері Анни Київської на Львівській площі в Києві.</p>
      <figure>
        <img src="https://static2.gazeta.ua/img2/cache/gallery/939/939336_1_w_1200.jpg?v=0"/>
        <figcaption>У Кракові відкрили пам'ятник Анні Київській<cite>Автор: Укрінформ</cite></figcaption>
      </figure>
      <figure>
        <img src="https://static2.gazeta.ua/img2/cache/gallery/939/939336_2_w_1200.jpg?v=0"/>
        <figcaption>У Кракові відкрили пам'ятник Анні Київській<cite>Автор: Укрінформ</cite></figcaption>
      </figure>
      <figure>
        <img src="https://static2.gazeta.ua/img2/cache/gallery/939/939336_3_w_1200.jpg?v=0"/>
        <figcaption>У Кракові відкрили пам'ятник Анні Київській<cite>Автор: Укрінформ</cite></figcaption>
      </figure>
      <blockquote>У бельгійському місті Арлон урочисто відкрили бронзову <a href="https://gazeta.ua/articles/history/_u-belgiyi-vidkrili-pamyatnik-anni-kiyivskij/932672">скульптуру королеви Франції, доньки Ярослава Мудрого Анни Ярославни</a>. Пам'ятник подарувала громада Києва в рамках проекту "Шлях Королеви", повідомляє прес-служба КМДА.</blockquote>
    </article>
  </body>
</html>