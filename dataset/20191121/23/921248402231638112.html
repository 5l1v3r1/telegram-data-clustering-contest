<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/tina-cipollari-kiko-ambra/"/>
    <meta property="og:site_name" content="BitchyF"/>
    <meta property="article:published_time" content="2019-11-21T23:40:53+00:00"/>
    <meta property="og:title" content="Tina Cipollari commenta la storia tra Kikò Nalli e Ambra e lancia una frecciatina"/>
    <meta property="og:description" content="Tina Cipollari ha detto la sua sulla relazione tra l'ex marito Kikò e Ambra. L'opinionista ha anche detto una frase ambigua."/>
  </head>
  <body>
    <article>
      <h1>Tina Cipollari commenta la storia tra Kikò Nalli e Ambra e lancia una frecciatina</h1>
      <address><time datetime="2019-11-21T23:40:53+00:00">21 Nov 2019, 23:40</time> by <a rel="author">Fabiano Minacci</a></address>
      <p>A maggio, mentre nasceva la storia d’amore tra <b>Kikò Nalli </b>e<b> Ambra Lombardo</b>,<b> Tina Cipollari</b> lanciava shade in una sua intervista.</p>
      <blockquote>
        <i>“L’ho visto molto dispiaciuto quando lei è uscita ma nella Casa del Grande Fratello. Dentro probabilmente è tutto amplificato. Non ho provato gelosia. Ma mi ha fatto un effetto un po’ strano vederlo alle prese con un’altra storia d’amore. Comunque, non per minimizzare Ambra, ma lei con Kikò non reggerebbe nella vita vera. Perché lui è uno che ama molto la leggerezza. Fisicamente è molto bella ma non sarà mai come Tina Cipollari.</i>
        <br/>
        <i>Non troverà mai una come me, nemmeno se mi clonassero. Il mio carattere è unico. Conosco Kikò da quasi 18 anni e anche lui è molto particolare: va preso con le pinze, con lui non puoi importi e fare la maestrina.”</i>
      </blockquote>
      <p>Oggi non è cambiato molto, visto che la regina delle opinioniste è tornata a parlare di Ambra e Kikò, lanciando anche una mezza frecciatina. In un’intervista rilasciata al settimanale <i>Nuovo</i>, Tina Cipollari ha detto che se tra i due piccioncini non funzionerà spera che Kikò possa consolarsi subito.</p>
      <blockquote>
        <i>“Il mio ex marito e Ambra? Auguro loro serenità. E, <b>se non dovesse funzionare, spero che lui si possa consolare subito</b>”.</i>
      </blockquote>
      <p>Tina ha anche parlato di un possibile matrimonio con il suo compagno, un noto ristoratore fiorentino. La vamp di <i>Uomini e Donne</i> ha detto che non esclude nulla, ma che deve sempre pensare prima ai suoi figli.</p>
      <blockquote>“<i>I miei figli sono ancora minorenni e io ho un forte senso di responsabilità nei loro confronti. Credo che una mamma non si possa buttare a capofitto in una nuova relazione amorosa senza pensare prima a loro</i>“.</blockquote>
      <h3>Anche il figlio di Tina Cipollari, Mattias Nalli ha commentato la storia del padre con Ambra.</h3>
      <blockquote><i>“So che mio fratello minore Francesco ha commentato ciò che è successo tra mio padre ed Ambra. –</i> ha scritto Mattias Nalli –<i>  Io sono dell’idea che se mio padre è felice, anche io sono felice. Quindi se lui è felice con lei a me non da nessun problema, anzi, sono felice anche io.”</i></blockquote>
      <figure>
        <iframe data-src="https://twitter.com/Iperborea_/status/1122982677584465920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ZeusMega/status/1122975843880525824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>