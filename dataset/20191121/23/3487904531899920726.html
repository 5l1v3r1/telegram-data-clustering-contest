<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/aris-isorropia-dio-epipedon"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T23:20:00+00:00"/>
    <meta property="og:title" content="Άρης: Ισορροπία δύο επιπέδων"/>
    <meta property="og:description" content="Ο Άγγελος Χαριστέας έχει μπροστά του ανηφόρα και στόχος του είναι η ισορροπία στις τέσσερις γραμμές και στα συμβόλαια των ποδοσφαιριστών."/>
  </head>
  <body>
    <article>
      <h1>Άρης: Ισορροπία δύο επιπέδων</h1>
      <h2>Ο Άγγελος Χαριστέας έχει μπροστά του ανηφόρα και στόχος του είναι η ισορροπία στις τέσσερις γραμμές και στα συμβόλαια των ποδοσφαιριστών.</h2>
      <address><time datetime="2019-11-21T23:20:00+00:00">21 Nov 2019, 23:20</time> by <a rel="author">Μάνος Χατζάκης</a></address>
      <p>Φορτωμένος στον άξονα και ελλιπής σε άμυνα και κορυφή της επίθεσης. Εντεκα λέξεις, οι οποίες απεικονίζουν τον καθρέφτη του σχεδιασμού και της σημερινής εικόνας του ρόστερ. Και επειδή ο καθρέφτης είναι το… γήπεδο και πλαησιάζει ο Ιανουάριος, η “Μ” καταγράφει τις σκέψεις του Αγγελου Χαριστέα, ο οποίος έχει μπροστά του... ανηφόρα. Στόχος του; Η ισορροπία στις τέσσερις γραμμές και στα συμβόλαια των ποδοσφαιριστών.</p>
      <p>Στην παρούσα φάση, οι “κιτρινόμαυροι” αντιμετωπίζουν την επικείμενη μεταγραφική, έχοντας πλήρη ενσυναίθηση της κατάστασης. Δεν “τρελαίνονται” να αγοράσουν, αντιθέτως αρκούνται στη (μερική) διόρθωση των καλοκαιρινών λαθών και τη συμφωνία με παίκτες, οι οποίοι είναι “οικονομικοί” και έτοιμοι να βοηθήσουν. Εν ολίγοις… λίγοι (ποσοτικά) και καλοί.</p>
      <p>
        <b>Φορτωμένος… δεξιά</b>
      </p>
      <p>Το γήπεδο, που βλέπετε, καθορίζει, ως έναν βαθμό, και την πολιτική του Αγγελου Χαριστέα. Προτεραιότητα του διευθυντή ποδοσφαίρου της εταιρίας είναι η απομάκρυνση παικτών, οι οποίοι δεν προσφέρουν και παράλληλα αμοίβονται αδρά. Οι συγκεκριμένοι εντοπίζονται στη μεσαία γραμμή και εκεί θα εστιάσει την προσπάθειά του. Και το αναφέρουμε αυτό, γιατί, εφόσον σημειωθεί αποχώρηση, όπως για παράδειγμα του Ντουάρτε, τότε δεν θα αποκτηθεί άλλος στη θέση του(ς). Ετσι, και αδειάζει θέση στο δυναμικό και μειώνεται η επιβάρυνση στον προϋπολογισμό.</p>
      <p>Στο γράφημα της “Μ” φαίνεται πόσο “φορτωμένη” είναι η δεξιά πτέρυγα της επίθεσης, καθώς υπάρχουν τρεις επιλογές, ενώ αντίστοιχα στα αριστερά, ο μόνος με “καθαρόαιμος” αριστερός χαφ είναι ο Λάρσον (παίζει με αντίθετο πόδι), αλλά στα τελευταία ματς επιστρατεύεται εκεί ο Ντιγκινί.</p>
      <p>Αν στην Αλκμήνης αποφασίσουν να λύσουν συμβόλαιο μεσοεπιθετικού, τότε δεν σημαίνει ότι θα ψάξουν για αντικαταστάτη. Κι αυτό γιατί η ομάδα διαθέτει, όπως προείπαμε, παίκτες, οι οποίοι μπορούν να παίξουν σε δύο θέσεις, δηλαδή και ως επιτελικοί και ως πλάγιοι χαφ. Ηδη, οι Αργεντινοί Μαντσίνι, Μαρτίνες και Τόνσο περιμένουν να βρουν περισσότερους κενούς... χώρους, ώστε να νιώθουν... καλύτερα και να αποδώσουν, επιτέλους, βάσει ικανοτήτων.</p>
      <p>Κάπως διαφορετικά είναι τα πράγματα στην κορυφή της επίθεσης. Οπως φαίνεται, οι διαθέσιμες επιλογές είναι μόλις δύο, ο Ιντέγε και ο Διαμαντόπουλος. Ο δεύτερος απέχει από το να πάρει φανέλα βασικού, τη στιγμή διατηρούνται φήμες (που δεν είναι απλώς φήμες) για πώληση του Νιγηριανού. Στο παραπάνω ενδεχόμενο, οι Θεσσαλονικείς κερδίζουν χρήματα από το βαρύ συμβόλαιο του Αφρικανού και δύνανται να καλύψουν το κενό του, καθώς θα βγουν στην αγορά για φορ, έχοντας και οικονομικά οφέλη από ενδεχόμενη πώληση.</p>
      <p>
        <b>Πληρότητα σε στόπερ, ελλείψεις στα άκρα</b>
      </p>
      <p>Η ανισορροπία στον σχεδιασμό των προηγούμενων μηνών φαίνεται όσο πηγαίνουμε προς τα πίσω. Στο κέντρο της άμυνας τα πράγματα είναι ικανοποιητικά, καθώς υπάρχει ικανή τετράδα στόπερ, η οποία και θα “βγάλει” τη χρονιά. Δεν συμβαίνει το ίδιο, όμως, στα άκρα της άμυνας.</p>
      <p>Στα αριστερά, κουπί τραβά μόνο Κόρχουτ (ο Μενέντεθ είναι εκτός πλάνων και θα γίνει κουβέντα ομαλής αποχώρησης τον Ιανουάριο), ενώ στα δεξιά κυριαρχεί η παρουσία του Σούντγκρεν.</p>
      <p>Ο Κωνσταντινίδης, επίσης, δεν περιλαμβάνεται στα βασικά πλάνα του Μίκαελ Ενινγκ με αποτέλεσμα ο Σουηδός να παίζει στα κόκκινα από τον περασμένο Ιανουάριο, όταν και έκανε προετοιμασία με την πρώην ομάδα του, ΑΙΚ Στοκχόλμης. Στην ανάγκη, θα επιστρατευτεί ο Σόουζα, ο οποίος μπορεί να παίξει εκεί.</p>
      <p>Από την άλλη, βέβαια, δε συνεπάγεται ότι οι “κιτρινόμαυροι” θα κυνηγήσουν επίμονα να πάρουν οπισθοφύλακες. Η προώθηση νεαρών (π.χ. Μαρμαρίδη) είναι στα σχέδιά τους, προκειμένου να μην απλωθεί περισσότερο το… πάπλωμα.</p>
      <p>
        <b>Στάνταρ… άσσος</b>
      </p>
      <p>Κάτω από την εστία, τα πράγματα έχουν πάρει τη μορφή τους. Ο Κουέστα θα πλαισιωθεί από άλλον πορτιέρε (είτε είναι αλλοδαπός, είτε ο Καντιμοίρης ο οποίος αποτελεί οικονομικότερη εναλλακτική) και ο Εμαν θα υποχωρήσει έναντι των δύο βασικών επιλογών.</p>
      <p>Ο Τσιλιγγίρης την προσεχή Κυριακή θα παίξει βασικός κόντρα στην ΑΕΚ, αλλά στο άμεσο μέλλον δύσκολα θα επανεμφανιστεί σε επίσημο ματς. Ο Αρης θα κινηθεί για άσσο, καθώς οι ελλείψεις κάνουν… μπαμ από το καλοκαίρι.</p>
      <p>
        <b>ΤΕΡΜΑΤΟΦΥΛΑΚΕΣ</b>
      </p>
      <p>ΚΟΥΕΣΤΑ</p>
      <p>ΕΜΑΝ</p>
      <p>ΤΣΙΛΙΓΓΙΡΗΣ</p>
      <p>
        <b>ΚΕΝΤΡΟ ΑΜΥΝΑΣ</b>
      </p>
      <p>ΒΕΛΕΘ</p>
      <p>ΡΟΖ</p>
      <p>ΔΕΛΗΖΗΣΗΣ</p>
      <p>ΣΟΟΥΖΑ</p>
      <p>
        <b>ΔΕΞΙΑ ΜΠΑΚ</b>
      </p>
      <p>ΣΟΥΝΤΓΚΡΕΝ</p>
      <p>ΚΩΝΣΤΑΝΤΙΝΙΔΗΣ</p>
      <p>
        <b>ΑΡΙΣΤΕΡΑ ΜΠΑΚ</b>
      </p>
      <p>ΚΟΡΧΟΥΤ</p>
      <p>ΜΕΝΕΝΤΕΘ</p>
      <p>
        <b>ΑΜΥΝΤΙΚΟΙ ΜΕΣΟΙ</b>
      </p>
      <p>ΣΑΣΑ</p>
      <p>ΜΑΤΙΓΙΑ</p>
      <p>ΝΤΟΥΑΡΤΕ</p>
      <p>ΜΠΑ</p>
      <p>
        <b>ΕΠΙΤΕΛΙΚΟΙ</b>
      </p>
      <p>ΝΤΙΓΚΙΝΙ</p>
      <p>ΜΑΡΤΙΝΕΣ</p>
      <p>ΤΟΝΣΟ</p>
      <p>
        <b>ΔΕΞΙΑ ΧΑΦ</b>
      </p>
      <p>ΦΕΤΦΑΤΖΙΔΗΣ</p>
      <p>ΓΚΑΜΑ</p>
      <p>ΜΑΝΤΣΙΝΙ</p>
      <p>
        <b>ΑΡΙΣΤΕΡΟΙ ΧΑΦ</b>
      </p>
      <p>ΛΑΡΣΟΝ</p>
      <p>
        <b>ΚΟΡΥΦΗ ΕΠΙΘΕΣΗΣ</b>
      </p>
      <p>ΙΝΤΕΓΕ</p>
      <p>ΔΙΑΜΑΝΤΟΠΟΥΛΟΣ</p>
      <p>Από την έντυπη έκδοση της Metrosport</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/mantsini-sti-grammi-ekkinisis-tou-ari"/>
        <a href="http://www.metrosport.gr/article/panagiotis-monemvasiotis-enas-panischiros-epichirimatias-gia-ton-ari"/>
        <a href="http://www.metrosport.gr/article/nok-aout-me-aek-tonso"/>
        <a href="http://www.metrosport.gr/article/apokalipsi-protasi-monemvasioti-se-karipidi-gia-tin-agora-tis-pae-aris"/>
        <a href="http://www.metrosport.gr/article/to-trito-metagrafiko-kritirio-tou-ari"/>
        <a href="http://www.metrosport.gr/article/neari-ke-prositi-sto-stochastro-tou-ari"/>
      </related>
    </article>
  </body>
</html>