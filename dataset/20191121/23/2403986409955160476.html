<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/simya_veteraniv_zmushena_zhiti_v_garazhi_u_lvovi_detali_n1237696"/>
    <meta property="og:site_name" content="24 Канал"/>
    <meta property="article:published_time" content="2019-11-21T23:39:00+00:00"/>
    <meta property="og:title" content="Сім'я ветеранів змушена жити в гаражі у Львові: деталі"/>
    <meta property="og:description" content="Сапер Роман і гранатометниця Олена познайомились на Сході і домоглися переведення в один підрозділ, аби бути разом. Та після демобілізації через стан здоров'я бойова сім'я Козаків опинилася фактично на вулиці. Звичайний автомобільний гараж поблизу центру Львова став для них оселею."/>
  </head>
  <body>
    <article>
      <h1>Сім'я ветеранів змушена жити в гаражі у Львові: деталі</h1>
      <address><time datetime="2019-11-21T23:39:00+00:00">21 Nov 2019, 23:39</time> by <a rel="author" href="https://24tv.ua/andriana_strotska_tag7063/" target="_blank">Андріана Строцька</a></address>
      <p>
        <b>Сапер Роман і гранатометниця Олена познайомились на Сході і домоглися переведення в один підрозділ, аби бути разом. Та після демобілізації через стан здоров'я бойова сім'я Козаків опинилася фактично на вулиці. Звичайний автомобільний гараж поблизу центру Львова став для них оселею.</b>
      </p>
      <p>Як живе кохання, яке пройшло війну – дізнавалися журналісти 24 каналу.</p>
      <blockquote>Моторошно! <a href="https://24tv.ua/boyoviki_tsinichno_prikrivayutsya_ditmi_v_okupovanomu_donetsku_dokazi_ukrayinskih_biytsiv_n1237687">Бойовики цинічно прикриваються дітьми в окупованому Донецьку: докази українських бійців</a></blockquote>
      <p>Їхня адреса гараж №26. У це важко повірити, та оселя подружжя ветеранів виглядає наче солдатський бліндаж на лінії фронту. У залізному контейнері Олена та Роман живуть із кінця червня. Облаштували тут кухню і навіть імпровізовану спальню.</p>
      <p><b>Як пара познайомилася? </b>Познайомились на сході, Роман – сапер 24 бригади. На початку війни виїхав з окупованого Криму. Олена спершу волонтерила, та згодом стала гранатометницею.</p>
      <figure>
        <img src="https://24tv.ua/resources/photos/news/620_DIR/201911/1237696_10184723.jpg?201911233720"/>
        <figcaption>Олена Козак/ Фото 24 каналу</figcaption>
      </figure>
      <p>Разом вони були на промзоні Авдіївки та сьогодні залишились з підірваним здоров'ям і без житла. Чоловіка забрали з передової, а на початку літа демобілізували через стан здоров'я. Хворіє і Олена, у неї проблеми із хребтом. Поки служили, частина надавала їм житло у Яворові. Та після звільнення прихистку не мають.</p>
      <p>Зараз сім'ї частково допомагають волонтери, привозять їжу та обігрівачі. Сім'я поки чекає на рішення комісії, аби поселитися у центрі для внутрішньо переміщених осіб. Та жити там вони зможуть лише півроку.</p>
      <figure>
        <img src="https://24tv.ua/resources/photos/news/620_DIR/201911/1237696_10184724.jpg?201911233720"/>
        <figcaption>Роман Козак/ Фото 24 канал</figcaption>
      </figure>
      <p>Їм пообіцяли також допомогти із лікуванням у львівському центрі надання послуг учасникам бойових дій. Адже особливо його потребує Роман, у нього декілька виразок шлунку та відморожені ноги.</p>
      <p><a href="https://24tv.ua/yak_vidrodzhuyetsya_toretsk_u_zvilnenomu_vid_boyovikiv_misti_stvorili_velikiy_mural__foto_n1237228">Як відроджується Торецьк: у звільненому від бойовиків місті створили великий мурал – фото </a>сьогодні 4144</p>
      <anchor name="comAnch"/>
    </article>
  </body>
</html>