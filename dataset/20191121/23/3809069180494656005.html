<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417220/atromitos-draseis-tis-pae-gia-tin-proselkysi-paidion-kai-oikogeneion-sto-gipedo"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T23:55:19+00:00"/>
    <meta property="og:title" content="Ατρόμητος: Δράσεις της ΠΑΕ για την προσέλκυση παιδιών και οικογενειών στο γήπεδο!"/>
    <meta property="og:description" content="Η ΠΑΕ Ατρόμητος με βασικό κριτήριο την προσέλευση οικογενειών και κατ’ επέκταση παιδιών στα γήπεδα πραγματοποιεί δράσεις για την προσέλκυση τους."/>
  </head>
  <body>
    <article>
      <h1>Ατρόμητος: Δράσεις της ΠΑΕ για την προσέλκυση παιδιών και οικογενειών στο γήπεδο!</h1>
      <h2>Η ΠΑΕ Ατρόμητος με βασικό κριτήριο την προσέλευση οικογενειών και κατ’ επέκταση παιδιών στα γήπεδα πραγματοποιεί δράσεις για την προσέλκυση τους.</h2>
      <address><time datetime="2019-11-21T23:55:19+00:00">21 Nov 2019, 23:55</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <b>Αναλυτικά η ανακοίνωση:</b>
      </p>
      <p>Η ομάδα μας συνέχισε τη δράση της διανομής δωρεάν εισιτηρίων στα σχολεία του Περιστερίου αφού αντιπροσωπεία βρέθηκε σήμερα στο 9ο δημοτικό σχολείο Περιστερίου και έδωσε στους μικρούς μαθητές τη δυνατότητα δωρεάν εισόδου μαζί με τους γονείς τους για το ματς της Κυριακής με τον ΟΦΗ. Ο Ατρόμητος μοίρασε εισιτήρια σε ακόμα τέσσερα σχολεία με στόχο την υποστήριξη και συμπαράσταση των παιδιών στην ομάδα δημιουργώντας τους αυριανούς υγιείς φιλάθλους της χώρας.</p>
      <figure>
        <img src="https://www.atromitosfc.gr/images/NEWS/2019/draseis_paidia/episkepsi_9o.jpg"/>
      </figure>
      <p>Εκτός από την σπουδαία δράση με τα σχολεία που υλοποιείται για περισσότερα από 10 χρόνια η ομάδα μας ενόψει του παιχνιδιού με την Κρητική ομάδα πραγματοποίησε μια ακόμα δράση προσέλκυσης της νεολαίας με την πρόσκληση της δωρεάν εισόδου παιδιών από όλες τις ακαδημίες ποδοσφαίρου των ομάδων του Περιστερίου και κάποιες του δικτύου σχολών μας.</p>
      <p>Πρόκειται για μια πρωτοβουλία που δείχνει ξεκάθαρα την επιθυμία του Ατρομήτου να αγκαλιάσει τις υπόλοιπες ποδοσφαιρικές ομάδες της πόλης και να δώσει τη δυνατότητα σε όλα τα παιδιά που ασχολούνται με το ποδόσφαιρο στο Περιστέρι να παρακολουθήσουν από κοντά τους μεγάλους πρωταγωνιστές της Superleague.</p>
      <figure>
        <img src="https://www.atromitosfc.gr/images/NEWS/2019/draseis_paidia/prosklisi_akadhmies.jpg"/>
      </figure>
      <p>Ο Ατρόμητος έχοντας ως βασικό στόχο την προσέλευση νέων παιδιών του Περιστερίου στο γήπεδο θα συνεχίσει να πραγματοποιεί δράσεις προσέλκυσης της νεολαίας με σκοπό να αποκτά σε κάθε εντός έδρας αναμέτρηση όλο και περισσότερους νέους και υγιείς φιλάθλους.</p>
    </article>
  </body>
</html>