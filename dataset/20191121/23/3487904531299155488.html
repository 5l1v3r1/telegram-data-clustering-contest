<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/to-metaptichiako-tis-pae-paok"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T23:05:00+00:00"/>
    <meta property="og:title" content="Αυτό είναι το μεταπτυχιακό της ΠΑΕ ΠΑΟΚ"/>
    <meta property="og:description" content="Είναι η πρώτη φορά στη χώρα μας που κορυφαία ομάδα στο χώρο του ποδοσφαίρου συνεργάζεται με κάποιο πανεπιστήμιο σε ακαδημαϊκό επίπεδο"/>
  </head>
  <body>
    <article>
      <h1>Αυτό είναι το μεταπτυχιακό της ΠΑΕ ΠΑΟΚ</h1>
      <h2>Είναι η πρώτη φορά στη χώρα μας που κορυφαία ομάδα στο χώρο του ποδοσφαίρου συνεργάζεται με κάποιο πανεπιστήμιο σε ακαδημαϊκό επίπεδο</h2>
      <address><time datetime="2019-11-21T23:05:00+00:00">21 Nov 2019, 23:05</time> by <a rel="author">Metrosport.gr Team</a></address>
      <p>Στα πλαίσια του νέου μεταπτυχιακού προγράμματος του ΤΕΦΑΑ Σερρών και της ΠΑΕ ΠΑΟΚ "Προπόνηση και πρόληψη τραυματισμών στο ποδόσφαιρο" το προπονητικό και ιατρικό επιτελείο του Δικεφάλου μετέδωσε σημαντικές γνώσεις κι εμπειρίες. Είναι η πρώτη φορά στη χώρα μας που κορυφαία ομάδα στο χώρο του ποδοσφαίρου συνεργάζεται με κάποιο πανεπιστήμιο σε ακαδημαικό επίπεδο. Στο Metropolis 95.5 μίλησε ο πρόεδρος του ΤΕΦΑΑ Σερρών, Ελευθέριος Κέλλης, ο οποίος τόνισε ότι έχει υπογραφεί μνημόνιο συνεργασίας με τον ΠΑΟΚ για πέντε χρόνια.</p>
      <p>"Το μεταπτυχιακό πρόγραμμα δεν είναι μια συνεργασία πρόσκαιρη. Έχει υπογραφεί ένα μνημόνιο συνεργασίας με την ΠΑΕ ΠΑΟΚ για πέντε χρόνια προκειμένου να αντιμετωπίσουμε ένα πρόβλημα στο σύγχρονο ποδόσφαιρο που αφορά τους τραυματισμούς που αντιμετωπίζουν οι παίκτες και οι ομάδες. Δεν έχουμε άλλες συμφωνίες πέρα από την ΠΑΕ ΠΑΟΚ. Το πρόγραμμα περιλαμβάνει και παραμονή στο πανεπιστήμιο για 4-5 μέρες και εναλλάξ με τις εγκαταστάσεις του ΠΑΟΚ σε Μεσημβρία και Τούμπα" είπε αρχικά και συνέχισε:</p>
      <p>"Θέλω να παρατηρήσω δύο πράγματα. Οι εγκαταστάσεις είναι άψογες και ό, τι ζητάει ο κάθε ποδοσφαιριστής το έχει. Το πιο βασικό είναι οι άνθρωποι που απαρτίζουν όλο αυτό το κομμάτι και ότι υπάρχουν επιστημονικά όργανα και αυτό το λέω γιατί έχω πάει σε πολλές ομάδες του εξωτερικού και δεν τα χρησιμοποιούν. Αυτό έχει θετικό πρόσημο γιατί βοηθάει στους παίκτες του ΠΑΟΚ να μην τραυματίζονται εύκολα, αλλά και αν πάθουν έναν τραυματισμό να επανέλθουν σωστά. Η ρήξη πρόσθιου χιαστού και η ρήξη οπίσθαιων μηριαίων είναι οι πιο σοβαροί τραυματισμοί για έναν ποδοσφαιριστή".</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/theli-exipni-diachirisi-ton-trion"/>
        <a href="http://www.metrosport.gr/article/den-mas-ekplissi-to-tiki-taka-tou-paok"/>
        <a href="http://www.metrosport.gr/article/didimo-fotia-apo-atofio-chrisafi"/>
        <a href="http://www.metrosport.gr/article/doro-papoutsia-stous-pitsirikades-tis-k15"/>
        <a href="http://www.metrosport.gr/article/to-minima-tou-zampa-meta-tin-epemvasi-tou-pic"/>
        <a href="http://www.metrosport.gr/article/g-savvidis-kathe-pechnidi-ine-telikos"/>
      </related>
    </article>
  </body>
</html>