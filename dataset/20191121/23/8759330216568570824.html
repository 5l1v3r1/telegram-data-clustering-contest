<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904667/b-l-ni-ik-heb-zin-om-even-aan-de-oren-van-mijn-spelers-te-trekken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T23:20:00+00:00"/>
    <meta property="og:title" content="Bölöni over heropstanding van Refaelov: &quot;Hij is nooit uit mijn gedachten geweest&quot;"/>
    <meta property="og:description" content="Royal Antwerp FC boekte donderdagavond een belangrijke overwinning in zijn inhaalmatch tegen KAA Gent. De troepen van Laszlo Bölöni wonnen met 3-2, al was de Roemeense coach niet helemaal tevreden na de match."/>
  </head>
  <body>
    <article>
      <h1>Bölöni over heropstanding van Refaelov: "Hij is nooit uit mijn gedachten geweest"</h1>
      <address>
        <time datetime="2019-11-21T23:20:00+00:00">21 Nov 2019, 23:20</time>
      </address>
      <p>
        <b>Royal Antwerp FC boekte donderdagavond een belangrijke overwinning in zijn inhaalmatch tegen KAA Gent. De troepen van Laszlo Bölöni wonnen met 3-2, al was de Roemeense coach niet helemaal tevreden na de match.</b>
      </p>
      <p>Volgens Bööni gaf Antwerp te gemakkelijk doelpunten weg. "Ik ben tevreden na deze wedstrijd, ook al heb ik zin om even aan de oren van mijn spelers te trekken. Het eerste doelpunt viel veel te makkelijk en over dat tweede doelpunt zal ik maar helemaal zwijgen", vertelde Bölöni na de match aan <i>Sporza</i>.</p>
      <p>"Omdat onze voorsprong zo groot was, konden we ons dat gelukkig permitteren. Refaelov? Hij is nooit uit mijn gedachten geweest, al heeft hij een periode gehad waarin hij niet optimaal rendeerde. Vandaag heeft hij een heel sterke match gespeeld. Ik ben blij voor hem", besloot de coach van Antwerp.</p>
      <aside>Lees meer<br/><a href="https://www.voetbalprimeur.be/nieuws/904663/antwerp-gent.html?itm_source=www.voetbalprimeur.be&amp;itm_medium=highlighted-content">Antwerp pakt drie belangrijke punten tegen AA Gent dankzij twee goals Mbokani</a></aside>
    </article>
  </body>
</html>