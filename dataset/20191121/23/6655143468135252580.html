<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/pisa/cronaca/topo-morto-nella-mensa-della-scuola-elementare-bimbi-trasferiti-1.4899657"/>
    <meta property="og:site_name" content="La Nazione"/>
    <meta property="article:published_time" content="2019-11-21T23:43:00+00:00"/>
    <meta property="og:title" content="Topo morto nella mensa della scuola elementare: bimbi trasferiti"/>
    <meta property="og:description" content="Allarme a Marina di Pisa: scuola chiusa"/>
  </head>
  <body>
    <article>
      <h1>Topo morto nella mensa della scuola elementare: bimbi trasferiti</h1>
      <h2>Allarme a Marina di Pisa: scuola chiusa </h2>
      <address>
        <time datetime="2019-11-21T23:43:00+00:00">21 Nov 2019, 23:43</time>
      </address>
      <p>Pisa, 21 novembre 2019 - Il sindaco di Pisa ha firmato oggi un'ordinanza che impone la <b>chiusura temporaneo della scuola elementare</b> Viviani di Marina di Pisa, dove ieri è stato trovato un <b>topo morto</b> dentro la sala <b>mensa</b>. La decisione è stata presa, spiega una nota del Comune, per «eseguire la bonifica di tutti i locali scolastici, mediante derattizzazione e successivo monitoraggio, così come richiesto nel verbale dell'Asl».</p>
      <p>In accordo con la dirigenza scolastica è stato predisposto il temporaneo accoglimento degli alunni presso la scuola Quasimodo di Calambrone, sul litorale pisano, per i giorni necessari a portare a termine gli interventi. I servizi educativi del Comune hanno già predisposto lo spostamento del servizio di refezione scolastica alla Quasimodo ed eventualmente, se richiesto dalle famiglie, prosegue l'amministrazione, «sarà attivato anche il servizio di trasporto scolastico verso la sede dove temporaneamente saranno accolti i bambini». </p>
      <p>© Riproduzione riservata</p>
    </article>
  </body>
</html>