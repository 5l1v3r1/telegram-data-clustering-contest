<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134884-lietuviu-akistatoje-olympiakos-pergale-pries-blankaus-giedraicio-alba.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T23:15:00+00:00"/>
    <meta property="og:title" content="Lietuvių akistatoje – „Olympiakos“ pergalė prieš blankaus Giedraičio ALBA"/>
    <meta property="og:description" content="Klaikiai rungtynes pradėjusi Berlyno ALBA (3-7) su Roku Giedraičiu ketvirtadienio vakarą pripažino Kęstučio Kemzūros kariaunos pranašumą. Vokietijos klubas Eurolygos susitikime namuose 80:99 (17:30, 21:25, 19:21, 23:23) nusileido Pirėjo „Olympiakos“ (4-6) ekipai. Giedraitis susitikime buvo blankus – krepšininkas per 21 minutę pelnė 4 taškus (1/6 dvit., 0/1 trit., 2/2 baud. met.), atkovojo vieną kamuolį, išprovokavo 4 pražangas, sykį pats pažeidė taisykles ..."/>
  </head>
  <body>
    <article>
      <h1>Lietuvių akistatoje – „Olympiakos“ pergalė prieš blankaus Giedraičio ALBA</h1>
      <address>
        <time datetime="2019-11-21T23:15:00+00:00">21 Nov 2019, 23:15</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-207473-any1000x1000.jpg">
          <img src="https://www.basketnews.lt/paveikslelis-207473-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Klaikiai rungtynes pradėjusi Berlyno ALBA (3-7) su Roku Giedraičiu ketvirtadienio vakarą pripažino Kęstučio Kemzūros kariaunos pranašumą.</p>
      <p>Vokietijos klubas Eurolygos susitikime namuose <a href="https://www.basketnews.lt/rungtynes/ziureti/84594-berlyno-alba-pirejo-olympiakos.html#4"><b>80:99</b> (17:30, 21:25, 19:21, 23:23)</a> nusileido Pirėjo „Olympiakos“ (4-6) ekipai.</p>
      <p>Giedraitis susitikime buvo blankus – krepšininkas per 21 minutę pelnė 4 taškus (1/6 dvit., 0/1 trit., 2/2 baud. met.), atkovojo vieną kamuolį, išprovokavo 4 pražangas, sykį pats pažeidė taisykles ir kartą suklydo. Taip snaiperis prie naudingumo balų grafos turėjo 0.</p>
      <p>ALBA į duobę krito jau pirmajame kėlinyje, antrajame ją dar labiau pagilino ir po pirmosios rungtynių pusės atsiliko jau 17 taškų – 38:55.</p>
      <p>Po ilgiosios pertraukos sugrįžusios komandos žaidė apylygiai, tačiau Gergios Printezis trečiojo kėlinio pabaigoje pataikė tolimą metimą ir padidino „Olympiakos“ pranašumą iki 19 taškų – 76:57.</p>
      <p>Lemiamame ketvirtyje abi komandos sužaidė lygiai, todėl Pirėjo klubas šventė ketvirtąją pergalę Eurolygoje.</p>
      <p>„Olympiakos“ komanda nutraukė dviejų Berlyno klubo pergalių seriją, taip pati sugrįždama į pergalingą kelią.</p>
      <p>
        <i>ALBA: Marcusas Erikssonas 16 (4/7 trita.), Makai Masonas 15 (3/3 trit.), Landry Nnoko 11 (5 atk. kam.), Timas Schneideris 9 (3/5 trit.).</i>
      </p>
      <p>
        <i>„Olympiakos“: Augustine'as Rubitas 16 (5/10 dvit., 8 atk. kam.), Georgios Printezis 15, Brandonas Paulas (4/7 trit.) ir Kostas Papanikolaou po 12, Vassilis Spanoulis 11.</i>
      </p>
      <figure>
        <iframe src="https://www.youtube.com/embed/gvqkHKu7_x8" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-178123-crop100x150.jpg"/>
      </figure>
      <p><a href="https://www.basketnews.lt/zaidejai/18455-augustine-rubit.html">Augustine Rubit</a> Taškai: 16 Naudingumas: 21 Dvitaškiai: 50% 5/10 Atkovoti kamuoliai: 8</p>
    </article>
  </body>
</html>