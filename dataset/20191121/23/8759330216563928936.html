<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904665/statement-van-nederlandse-clubs-spelers-doen-in-eerste-minuut-helemaal-niets.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T23:01:00+00:00"/>
    <meta property="og:title" content="Statement van Nederlandse clubs: spelers doen in eerste minuut helemaal niets"/>
    <meta property="og:description" content="Alle 34 clubs in het betaalde voetbal van Nederland maken aankomend weekend een gezamenlijk statement tegen racisme. Dat meldt PSV via zijn officiële kanalen."/>
  </head>
  <body>
    <article>
      <h1>Statement van Nederlandse clubs: spelers doen in eerste minuut helemaal niets</h1>
      <address>
        <time datetime="2019-11-21T23:01:00+00:00">21 Nov 2019, 23:01</time>
      </address>
      <p>
        <b>Alle 34 clubs in het betaalde voetbal van Nederland maken aankomend weekend een gezamenlijk statement tegen racisme. Dat meldt PSV via zijn officiële kanalen.</b>
      </p>
      <p>Dat gebeurt naar aanleiding van de gebeurtenissen van afgelopen zondag tijdens de wedstrijd Den Bosch - Excelsior, waarin Excelsior-speler Ahmad Mendes Moreira racistisch werd bejegend door aanhang van de thuisclub.</p>
      <aside>Lees meer<br/><a href="https://www.voetbalprimeur.be/nieuws/904109/excelsior-spelers-lopen-van-het-veld-in-den-bosch-vanwege-racisme.html?itm_source=www.voetbalprimeur.be&amp;itm_medium=highlighted-content">Excelsior-spelers lopen van het veld in Den Bosch vanwege racisme</a></aside>
      <p>De spelers zullen in de eerste minuut van de wedstrijd helemaal niets doen, schrijft PSV. 'Door een statement te maken in het veld geven we, vanuit het voetbal, een duidelijk signaal dat genoeg écht genoeg is. Daarnaast heeft dit impact op zowel voetballiefhebbers als niet-liefhebbers, omdat het bij alle wedstrijden zichtbaar is en de nodige aandacht gaat krijgen', aldus PSV.</p>
      <p>Na het eerste fluitsignaal doen de spelers niets. De clubs hebben de KNVB wel verzocht om de eerste helft minimaal één minuut langer door te gaan. 'Om het gemis van de eerste minuut te compenseren.'</p>
      <p>De spelers van het Nederlands elftal maakten dinsdag tegen Estland al een statement tegen racisme door de eerste goal van Georginio Wijnaldum met de gehele selectie te vieren. Frenkie de Jong en Wijnaldum namen het voortouw en wezen naar elkaars huidskleur.</p>
      <figure>
        <iframe data-src="https://twitter.com/PSV/status/1197485319844700165?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904221/-fc-den-bosch-trainer-van-der-ven-slaapt-niet-thuis-na-bedreigingen-.html?itm_source=www.voetbalprimeur.be&amp;itm_medium=highlighted-content">'FC Den Bosch-trainer Van der Ven slaapt niet thuis na bedreigingen'</a></aside>
    </article>
  </body>
</html>