<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549075.html/%D8%A7%D9%81%D8%AA%D8%AA%D8%A7%D8%AD-410-%D9%BE%D8%B1%D9%88%DA%98%D9%87-%D8%B7%DB%8C-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-1000-%D9%86%D9%82%D8%B7%D9%87-%D8%A8%D8%B1%D8%A7%DB%8C-%D8%A7%DB%8C%D8%AC%D8%A7%D8%AF-%D9%85%D8%B4%D8%A7%D8%BA%D9%84-%D8%AE-%D8%B1%D8%AF-%D8%B4%D9%86%D8%A7%D8%B3%D8%A7%DB%8C%DB%8C-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T23:18:00+00:00"/>
    <meta property="og:title" content="افتتاح 410 پروژه طی هفته بسیج در مازندران/1000 نقطه برای ایجاد مشاغل خُرد شناسایی شد"/>
    <meta property="og:description" content="رئیس سازمان بسیج سازندگی سپاه کربلا مازندران از افتتاح 410 پروژه در هفته بسیج در استان خبر داد و گفت: 275 خانه سیل‌زده تعمیر و بازسازی شده و تا پایان هفته بسیج 88 واحد مسکونی سیل‌زده بهره‌برداری می‌شود."/>
  </head>
  <body>
    <article>
      <h1>افتتاح 410 پروژه طی هفته بسیج در مازندران/1000 نقطه برای ایجاد مشاغل خُرد شناسایی شد</h1>
      <h2>رئیس سازمان بسیج سازندگی مازندران خبر داد:</h2>
      <address>
        <time datetime="2019-11-21T23:18:00+00:00">21 Nov 2019, 23:18</time>
      </address>
      <p>رئیس سازمان بسیج سازندگی سپاه کربلا مازندران از افتتاح 410 پروژه در هفته بسیج در استان خبر داد و گفت: 275 خانه سیل‌زده تعمیر و بازسازی شده و تا پایان هفته بسیج 88 واحد مسکونی سیل‌زده بهره‌برداری می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به گزارش <a href="http://www.bloghnews.com/">بلاغ</a>، محمدمهدی اقبال‌پور امشب در نشست خبری به مناسبت هفته بسیج با گرامیداشت هفته بسیج و تبریک چهل سالگی بسیج، اظهار کرد: امروز بسیج سازندگی تلاش می‌کند در حوزه محرومیت‌زدایی، فقر را از محلات آسیب‌پذیر رفع کند.<br/><br/>وی با اشاره به اینکه بسیج سازندگی در پنج عرصه اصلی در حال فعالیت است، تصریح کرد: 800 گروه جهادی با 8 هزار نفر نیرو در 22 گروه تخصصی سازماندهی شدند.<br/><br/>رئیس سازمان بسیج سازندگی سپاه کربلا مازندران تصریح کرد: تمام پایگاه‌ها، حوزه‌ها، نواحی، فرماندهان و نیروهای رزمی لباس خدمت را بر تن کردند و مشغول خدمات‌رسانی هستند.<br/><br/>این مسئول ادامه داد: در حوزه راه روستایی و بین مزارع، عمرانی و ابنیه در سه سال گذشته 150 کیلومتر راه توسط بسیج سازندگی به بهره‌برداری رسید.<br/><br/>اقبال‌پور اشاره به اینکه بسیج سازندگی هزار و 800 پروژه را در دست اجرا دارد و تا پایان سال این تعداد به ۲ هزار پروژه می‌رسد، بیان کرد: هزار و 560 پروژه تاکنون به بهره‌برداری رسید.<br/><br/>وی از افتتاح 410 پروژه در هفته بسیج در استان خبر داد و گفت: 275 خانه سیل‌زده تعمیر و بازسازی شده و تا پایان هفته بسیج 88 واحد مسکونی سیل‌زده بهره‌برداری می‌شود.<br/><br/>رئیس سازمان بسیج سازندگی سپاه کربلا مازندران خاطرنشان کرد: 180 میلیارد تومان وام اشتغال خرد و خانگی از 5 تا 30 میلیون تومان در حوزه‌های دام، طیور، آبزیان و صنایع دستی پرداخت شد و در حوزه آموزش در صحنه واقعی براساس ظرفیت بومی مازندران اشتغال ایجاد می‌شود.<br/><br/>این مسئول ادامه داد: دهکده آموزشی اقتصاد مقاومتی در سمسکنده ساری در هفته بسیج آغاز به کار می‌کند.<br/><br/>اقبال‌پور اظهار کرد: کسانی که ایده خوبی داشته باشند طرح‌های آنها با کمک بسیج سازندگی تجاری‌سازی می‌شوند، جنگ اقتصادی آرایش خودش را می‌طلبد و نیاز است همت بیشتری در استان صورت گیرد.<br/><br/>وی تصریح کرد: در حوزه ساخت سالن‌های ورزشی با دستگاه مرتبط هماهنگ هستیم که در پنج سال گذشته 150 سالن ورزشی و ورزشگاه توسط سپاه کربلا مازندران به بهره‌برداری رسیده است و 100 هزار متر مربع به حوزه ورزش کمک شد.<br/><br/>رئیس سازمان بسیج سازندگی سپاه کربلا مازندران از نوسازی ورزشگاه شهید متقی ساری توسط بسیج سازندگی خبر داد و گفت: سالن ورزشی جویبار و بابل در دست احداث داریم.<br/><br/>این مسئول خاطرنشان کرد: از سال 85 تاکنون 3 هزار و 323 پروژه با اعتبار 250 میلیارد تومان به بهره‌برداری رسید.<br/><br/>اقبال‌پور با اشاره به اینکه در حوزه اشتغال، مجوزها را تسریع دهیم، افزود: فرهنگ کار و تلاش را تقویت و بازسازی کنیم.<br/><br/>وی از ساخت 493 واحد مسکونی تحت پوشش کمیته امداد خبر داد که ۹۰ درصد این واحد‌ها تا پایان آذرماه امسال افتتاح می‌شود.<br/><br/>رئیس سازمان بسیج سازندگی سپاه کربلا مازندران تصریح کرد: هزار نقطه را در استان شناسایی کردم تا مشاغل خرد را در پنج عرصه در مکان‌ها احیا کنیم.<br/><br/>اقبال‌پور در پایان گفت: 700 صندوق اشتغال‌زا به صورت کاملا مردمی در روستا‌های استان ایجاد شده است که تا پایان امسال به هزار صندوق می‌رسد.<br/><br/>انتهای پیام/</p>
    </article>
  </body>
</html>