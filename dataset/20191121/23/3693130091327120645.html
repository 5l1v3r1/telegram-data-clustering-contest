<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kolombiya-daki-genel-grevde-cok-sayida-gosterici-gozaltinda-1210235.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T23:26:00+00:00"/>
    <meta property="og:title" content="Kolombiya'daki genel grevde çok sayıda gösterici gözaltında"/>
    <meta property="og:description" content="Kolombiya'da çeşitli sektörlerin genel grev kararı almasıyla, binlerce kişinin katıldığı ve 7 polisin yaralandığı hükümet karşıtı gösteriler düzenleniyor."/>
  </head>
  <body>
    <article>
      <h1>Kolombiya'daki genel grevde çok sayıda gösterici gözaltında</h1>
      <h2>Kolombiya'da çeşitli sektörlerin genel grev kararı almasıyla, binlerce kişinin katıldığı ve 7 polisin yaralandığı hükümet karşıtı gösteriler düzenleniyor.</h2>
      <address>
        <time datetime="2019-11-21T23:26:00+00:00">21 Nov 2019, 23:26</time>
      </address>
      <p><b>Kolombiya </b>basınında çıkan haberlerde,<b> Başkent Bogota </b>başta olmak üzere, ülkenin çeşitli şehirlerinde işçi sendikaları, öğrenci örgütleri, yerli topluluklar ve yüzlerce STK'nin çağrısıyla binlerce kişi genel grev kapsamında <b>Devlet Başkanı Ivan Duque </b>hükümetini protesto ediyor.</p>
      <p>Bogota'da protestocular, farklı bölgelerden harekete geçerek kentin tarihi merkezindeki <b>Bolivar Meydanı'na </b>kadar yürüdü.</p>
      <p>Göstericilerin ana yolları çöp konteynırlarıyla kapatması sonucu ulaşımda büyük aksaklıklar yaşanıyor.</p>
      <p>Taş ve molotofkokteyli atan göstericilere Kolombiya çevik kuvvet polisi <b>ESMAD </b>da göz yaşartıcı gaz ile müdahale ediyor.</p>
      <p>Başkentte şiddet eylemleri nedeniyle 30'dan fazla otobüs (transmilenyo) hizmet veremiyor.</p>
      <p>
        <b>Cali'de sokağa çıkma yasağı</b>
      </p>
      <p><b>Cali Belediye Başkanı Maurice Armitge,</b> yaklaşık 20 bin kişinin katıldığı ve şiddet eylemlerinin görüldüğü Cali'de yerel saat ile 19.00 ila 06.00 saatlerinde sokağa çıkma yasağı ilan edildiğini açıkladı.</p>
      <figure>
        <img src="https://images.bursadabugun.com/editor/haber/22112019/5dd70c465542840098585995-5dd70ef16907c.jpg"/>
      </figure>
      <p>Cali'deki gösterilerde yerel basına yansıyan görüntülerde bazı marketlerin yağmalandığı ortaya çıktı.</p>
      <p>
        <b>Olaylarda 7 polisin yaralandığı belirtildi.</b>
      </p>
      <p>Ülkede geçen yıl birkaç ay süren ve zaman zaman şiddete dönüşen gösterilerde 8 kişi yaralanmış, 65 kişi gözaltına alınmıştı. Kolombiya hükümeti bugün başlayan genel grev nedeniyle bütün kara ve deniz sınırlarını geçici süreliğine kapatma kararı vermişti.</p>
    </article>
  </body>
</html>