<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830058.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T23:02:00+00:00"/>
    <meta property="og:title" content="رییس‌جمهور سریلانکا برادر خود را نخست‌وزیر کرد"/>
    <meta property="og:description" content="گوتابایا راجاپاکس رییس جمهوری سریلانکا پس از پیروزی در انتخابات سراسری این کشور، ماهیندا راجاپاکس، برادر بزرگ تر و رییس جمهوری پیشین این کشور را به عنوان نخست وزیر سریلانکا انتخاب کرد."/>
  </head>
  <body>
    <article>
      <h1>رییس‌جمهور سریلانکا برادر خود را نخست‌وزیر کرد</h1>
      <address>
        <time datetime="2019-11-21T23:02:00+00:00">21 Nov 2019, 23:02</time>
      </address>
      <p>گوتابایا راجاپاکس رییس جمهوری سریلانکا پس از پیروزی در انتخابات سراسری این کشور، ماهیندا راجاپاکس، برادر بزرگ تر و رییس جمهوری پیشین این کشور را به عنوان نخست وزیر سریلانکا انتخاب کرد.</p>
      <p>شبکه خبری "نیوز ۱۸" روز پنجشنبه گزارش داد: این درحالی است که رانیل ویرکم سینگه دیروز(چهارشنبه) از نخست وزیری سریلانکا استعفا داد.</p>
      <p>این دومین بار است که ماهیندا راجاپاکس در یک سال گذشته به عنوان نخست وزیر سریلانکا انتخاب می شود.</p>
      <p>ماهیندا راجاپاکس در ماه اکتبر سال گذشته توسط  ماتریپیلا سریسینا رییس جمهوری سابق سریلانکا به عنوان نخست وزیر این کشور انتخاب شد.</p>
      <p>سال گذشته افزایش اختلافات میان ماتریپیلا سریسینا و رانیل ویرکم سینگه  سبب شد که سریلانکا وارد یک بحران سیاسی شود. با افزایش اختلافات سیاسی،  رییس جمهوری سابق سریلانکا ویکرم سینگه را برکنار کرد و ماهیندا راجاپاکس را به عنوان نخست وزیر این کشور برگزید.</p>
      <p>سریسینا همچنین پس از اینکه راجاپاکس نتوانست رای اکثریت را در پارلمان به دست آورد، دستور انحلال پارلمان این کشور را صادر کرد. اما در مقابل ویکرم سینگه بار دیگر توانست رای اعتماد اکثریت پارلمان  ۲۲۵ عضوی سریلانکا را به دست آورد.</p>
      <p>در پایان پس از صدور حکم دادگاه عالی سریلانکا مبنی بر غیر قانونی بودن نخست وزیری ماهیندا راجاپاکس، وی مجبور به کناره گیری از سمت خود شد.</p>
      <p>بر اساس قانون اساسی سریلانکا، رییس جمهوری نمی تواند نخست وزیر این کشور را برکنار کند حتی اگر ریاست جمهوری قدرتمند ترین فرد سریلانکا باشد.</p>
      <p> با این وجود ماتریپیلا سریسینا رییس جمهوری سریلانکا، رانیل ویکرم سینگه نخست وزیر این کشور را در حالی که وی  در پایتخت سریلانکا حضور نداشت از کار برکنار کرد و به سرعت ماهیندا راجاپاکسا را به عنوان جانشین ویکرمسینگه منسوب کرد.</p>
    </article>
  </body>
</html>