<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/cico-tv-nova-internetova-televize/"/>
    <meta property="og:site_name" content="Cnews.cz"/>
    <meta property="article:published_time" content="2019-11-21T23:01:22+00:00"/>
    <meta property="og:title" content="Startuje Číčo TV. Nová internetová televize nabízí 72 kanálů za 369 Kč"/>
    <meta property="og:description" content="V Česku startuje další operátor internetové televize s názvem Číčo TV. Aktuálně nabízí jediný balíček, ve kterém za 369 Kč měsíčně najdete 72 televizních stanic. Skoro dvě třetiny z nich je v rozlišení Full HD (1080p). První měsíc nabízí vyzkoušení služby na 1 Kč. Za službou stojí firma Cico, proto ten název. Zpětné zhlédnutí nabízí […]"/>
  </head>
  <body>
    <article>
      <h1>Startuje Číčo TV. Nová internetová televize nabízí 72 kanálů za 369 Kč</h1>
      <address><time datetime="2019-11-21T23:01:22+00:00">21 Nov 2019, 23:01</time> by <a rel="author" href="https://www.cnews.cz/lide/radomir-kejdus/" target="_blank">Radomír Kejduš</a></address>
      <slideshow>
        <figure>
          <a href="https://www.cnews.cz/cico-tv-nova-internetova-televize/galerie-179514-1">
            <img src="https://www.cnews.cz/wp-content/uploads/2019/11/%C4%8C%C3%AD%C4%8Do-TV-device-2019-10-10-113009.jpg"/>
          </a>
        </figure>
        <figure>
          <a href="https://www.cnews.cz/cico-tv-nova-internetova-televize/galerie-179514-2">
            <img src="https://www.cnews.cz/wp-content/uploads/2019/11/%C4%8C%C3%AD%C4%8Do-TV-device-2019-10-10-113033.jpg"/>
          </a>
        </figure>
        <figure>
          <a href="https://www.cnews.cz/cico-tv-nova-internetova-televize/galerie-179514-3">
            <img src="https://www.cnews.cz/wp-content/uploads/2019/11/%C4%8C%C3%AD%C4%8Do-TV-1.jpg"/>
          </a>
        </figure>
        <figure>
          <a href="https://www.cnews.cz/cico-tv-nova-internetova-televize/galerie-179514-4">
            <img src="https://www.cnews.cz/wp-content/uploads/2019/11/%C4%8C%C3%AD%C4%8Do-TV-2.jpg"/>
          </a>
        </figure>
      </slideshow>
      <p>
        <a href="https://www.cnews.cz/cico-tv-nova-internetova-televize/galerie-179514-1">VŠECHNY FOTOGRAFIE</a>
      </p>
      <p>V Česku startuje další operátor internetové televize s názvem Číčo TV. Aktuálně nabízí jediný balíček, ve kterém za 369 Kč měsíčně najdete 72 televizních stanic. Skoro dvě třetiny z nich je v rozlišení Full HD (1080p). První měsíc nabízí vyzkoušení služby na 1 Kč. Za službou stojí firma Cico, proto ten název.</p>
      <p>Zpětné zhlédnutí nabízí klasicky v délce 7 dní, pro nahrávky máte k dispozici 60 hodin místa. Číčo se chlubí krátkým zpožděním za terestrickým vysíláním, které u podobných služeb může být klidně až dvě minuty. Číčo TV se chlubí zpožděním 15 sekund.  Vysílání má adaptivní bitový tok, minimálně však 400 kb/s. U sportovních kanálů je bitrate až 3Mb/s. Počet snímků je prozatím 25p, ale operátor umí i 50p.</p>
      <p>Služba umožňuje sledování na více zařízeních současně (až na operátora Lepší.TV je tohle standard) a umožňuje nastavit si uživatelské profily (vhodné třeba pro pořadí stanic). Číčo TV běží na platformě, kterou vytváří <a href="https://motv.eu/">moTV</a> (což je zároveň 100% vlastník nového operátora).</p>
      <p>Televize aktuálně funguje na Android TV (Philips, Sony, Sharp). Operátor plánuje na příští rok přidat Web OS či Tizen. Na počítačích běží vysílání ve webovém rozhraní a plánuje se distibuce vlastích set-top-boxů pro uživatele bez chytrých televizorů.</p>
      <p>
        <b>Partnerem rubriky je společnost CETIN / <a href="http://bit.ly/zrychlujemecesko">Zrychlujemečesko.cz</a></b>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/dvb-i-specifikace-televize-internet"/>
        <a href="https://www.cnews.cz/t-mobile-tv-zrusil-u-nekterych-kanalu-zpetne-zhlednuti/"/>
        <a href="https://www.cnews.cz/o2-tv-smart-tv-aplikace-samsung-lg-android"/>
        <a href="https://www.cnews.cz/televize-lepsi-tv-meni-uzivatelske-prostredi/"/>
        <a href="https://www.cnews.cz/lepsi-tv-expanduje-na-chytre-televizory-panasonic/"/>
      </related>
    </article>
  </body>
</html>