<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/thiella-rafinas-kalesma-gia-to-topiko-ntermpi-me-ton-palliniako/"/>
    <meta property="og:site_name" content="irafina"/>
    <meta property="article:published_time" content="2019-11-21T23:00:31+00:00"/>
    <meta property="og:title" content="Θύελλα Ραφήνας: Κάλεσμα για το τοπικό ντέρμπι με τον Παλληνιακό"/>
    <meta property="og:description" content="Για την 10η αγωνιστική, (αν και έχουμε δώσει μόλις 7 αγώνες λόγω του ρεπό και της αναβολής του παιχνιδιού με τον Αιολικό Μυτιλήνης) του 6ου ομίλου της Γ’ Εθνικής, με αντίπαλο την ομάδα του Παλληνιακού, στο γήπεδο «Θησέα» στην Αγία Μαρίνα, για τέταρτο παιχνίδι μακριά από την έδρα μας, αφού εξακολουθούν οι εργασίες στο γήπεδο […]"/>
  </head>
  <body>
    <article>
      <h1>Θύελλα Ραφήνας: Κάλεσμα για το τοπικό ντέρμπι με τον Παλληνιακό</h1>
      <address>
        <time datetime="2019-11-21T23:00:31+00:00">21 Nov 2019, 23:00</time>
      </address>
      <p>Για την 10η αγωνιστική, (αν και έχουμε δώσει μόλις 7 αγώνες λόγω του ρεπό και της αναβολής του παιχνιδιού με τον Αιολικό Μυτιλήνης) του 6ου ομίλου της Γ’ Εθνικής, με αντίπαλο την ομάδα του Παλληνιακού, στο γήπεδο «Θησέα» στην Αγία Μαρίνα, για τέταρτο παιχνίδι μακριά από την έδρα μας, αφού εξακολουθούν οι εργασίες στο γήπεδο μας, με πολύ αργούς ρυθμούς δυστυχώς, συνεχίζεται το πρωτάθλημα, την Κυριακή 24/11/2019 και ώρα 15:00 μ.μ.</p>
      <p>Τον αγώνα θα διευθύνουν οι διαιτητές του Συνδέσμου Ευβοίας κ.κ. Πόγκας Μάριος (διαιτητής), Τσιφλάκος Προκόπιος και Νέγρης Αβραάμ (βοηθοί), με παρατηρητή διαιτησίας τον κ. Κορτέση Παναγιώτη του συνδέσμου Αθηνών. Στατιστικά αναφέρουμε ότι η ομάδα μας βρίσκεται στην 7η θέση της κατάταξης έχοντας 11 βαθμούς σε 7 παιχνίδια, με απολογισμό 3 νίκες, 2 ισοπαλίες και 2 ήττες (6-5 τέρματα), ενώ ο Παλληνιακός βρίσκεται στην 9η θέση του βαθμολογικού πίνακα με 10 βαθμούς σε 9 αγώνες, με απολογισμό 2 νίκες, 4 ισοπαλίες και 3 ήττες (12-10 τέρματα).</p>
      <p>Όλοι οι ποδοσφαιριστές είναι στη διάθεση του προπονητή μας κ. Νίκου Μεσολόγγη, ελπίζουμε να χαρούμε την πρώτη εντός έδρας φετινή μας νίκη.</p>
      <p>ΣΑΣ ΠΕΡΙΜΕΝΟΥΜΕ ΝΑ ΒΟΗΘΗΣΟΥΜΕ ΤΗΝ ΟΜΑΔΑ ΜΑΣ – ΚΑΛΟ ΠΑΙΧΝΙΔΙ</p>
      <p>ΤΟ Δ.Σ. ΤΟΥ ΣΥΛΛΟΓΟΥ</p>
    </article>
  </body>
</html>