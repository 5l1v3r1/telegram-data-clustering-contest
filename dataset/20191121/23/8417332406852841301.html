<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/22/Tallet-p%C3%A5-d%C3%B8de-stiger-etter-angrep-i-Mali-20449593.ece"/>
    <meta property="og:site_name" content="adressa.no"/>
    <meta property="article:published_time" content="2019-11-21T23:20:03+00:00"/>
    <meta property="og:title" content="Tallet på døde stiger etter angrep i Mali"/>
    <meta property="og:description" content="Tallet på døde soldater er oppjustert til 43 etter at militante ekstremister angrep soldater i Mali mandag, opplyser militære kilder."/>
  </head>
  <body>
    <article>
      <h1>Tallet på døde stiger etter angrep i Mali</h1>
      <address><time datetime="2019-11-21T23:20:03+00:00">21 Nov 2019, 23:20</time> by <a rel="author">(NTB) NTB-AFP</a></address>
      <p>Tallet på døde soldater er oppjustert til 43 etter at militante ekstremister angrep soldater i Mali mandag, opplyser militære kilder.</p>
      <aside><a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på e-post</a></aside>
      <p>Soldater fra Mali og Niger ble angrepet nær byen Tbankort mens de var på patrulje. Angriperne blir omtalt som «terrorister».</p>
      <p>Dødstallet ble først meldt å være 30 soldater og 17 jihadister. Tallet ble oppjustert etter at likene av ytterligere 13 soldater ble funnet av maliske soldater på to ulike steder.</p>
      <p>Mandagens angrep føyer seg til en rekke terrorangrep som har drept mer enn 100 soldater i den maliske hæren de siste ukene.</p>
      <p>Uroen i Mali begynte med et militærkupp og et påfølgende tuareg-opprør nord i landet i 2012.</p>
      <p>En franskledet militæroperasjon presset de militante ekstremistene ut av Nord-Mali, men ekstremistene har siden vært aktive i grenseområdet mellom Mali, Niger and Burkina Faso.</p>
      <p>FNs fredsbevarende styrke MINUSMA har vært utplassert i Mali siden 2013. Norge har bidratt til styrken blant annet med transportfly.</p>
      <p>(©NTB)</p>
    </article>
  </body>
</html>