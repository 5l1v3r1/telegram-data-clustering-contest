<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_znikli-bezvisti-na-donbasi-protyagom-roku-proveli-13-eksgumacij/939340"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T23:26:00+00:00"/>
    <meta property="og:title" content="Зниклі безвісти на Донбасі: Протягом року провели 13 ексгумацій"/>
    <meta property="og:description" content="У Донецькій і Луганській областях тривають роботи з пошуку зниклих безвісти. Про це йшлося під час засідання робочої групи з питань зниклих безвісти на Донбасі та військових і цивільних заручників. Протягом 2019 року проведено 13 ексгумацій тіл. Ідентифіковано особи шести громадян, ..."/>
  </head>
  <body>
    <article>
      <h1>Зниклі безвісти на Донбасі: Протягом року провели 13 ексгумацій</h1>
      <address><time datetime="2019-11-21T23:26:00+00:00">21 Nov 2019, 23:26</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939340_w_300.jpg?v=0"/>
        <figcaption>Зниклими безвісти на Донбасі вважаються 258 осіб. Фото: 112</figcaption>
      </figure>
      <p>У Донецькій і Луганській областях тривають роботи з пошуку зниклих безвісти. Про це йшлося під час засідання робочої групи з питань зниклих безвісти на Донбасі та військових і цивільних заручників.</p>
      <p>Протягом 2019 року проведено 13 ексгумацій тіл. Ідентифіковано особи шести громадян, повідомив представник управління цивільно-військового співробітництва ЗСУ <b>Михайло Котелевський.</b></p>
      <p>Учасники засідання також розглянули питання повноцінного відновлення роботи Центру звільнення полонених і пошуку зниклих безвісти при СБУ.</p>
      <p>Було запропоновано врегулювати правовий статус осіб, які зникли за особливих обставин. Особливими обставинами вважаються збройний конфлікт, воєнні дії, тимчасова окупація частини території держави, заворушення всередині країни, надзвичайні ситуації природного або техногенного характеру.</p>
      <p>Згідно із запропонованими змінами, міністр у справах ветеранів, тимчасово окупованих територій та внутрішньо переміщених осіб буде головою постійної комісії з пошуку зниклих безвісти.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_vijna-na-donbasi-povidomili-pro-poranenih/939330"/>
      </related>
      <blockquote>За даними СБУ, станом на кінець липня 2019 року зниклими безвісти на Донбасі вважалися 258 осіб.</blockquote>
    </article>
  </body>
</html>