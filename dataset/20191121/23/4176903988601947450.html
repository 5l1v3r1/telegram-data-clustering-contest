<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/spelfi-nova-aplikacija-za-slikanje-iz-svemira/"/>
    <meta property="og:site_name" content="Krstarica"/>
    <meta property="article:published_time" content="2019-11-21T23:42:00+00:00"/>
    <meta property="og:title" content="Spelfi – nova aplikacija za slikanje iz svemira"/>
    <meta property="og:description" content="LONDON - Nova besplatna aplikacija, nazvana &quot;spelfi&quot;, omogući će korisnicima da se uslikaju iz svemira, uz pomoć kamera postavljenih na Erbasovom satelitu"/>
  </head>
  <body>
    <article>
      <h1>Spelfi – nova aplikacija za slikanje iz svemira</h1>
      <address><time datetime="2019-11-21T23:42:00+00:00">21 Nov 2019, 23:42</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Nova besplatna aplikacija, nazvana „spelfi“, omogući će korisnicima da se uslikaju iz svemira, uz pomoć kamera postavljenih na Erbasovom satelitu za posmatranje Zemlje, oko 650 kilometara udaljenom od naše planete.</p>
      <p>Na fotografijama se neća videti krupni kadrovi lica korisnika, s obzirom da su kamere dizajnirane da slikaju velike grupe ljudi na događajima kao što su sportske manifestacije ili klimatski protesti.</p>
      <p>Prvi selfi na svetu uslikan iz svemra prikazan je ove nedelje u jednom dokumentarcu BBC-ja, a na njemu je grupa aktivista pokreta „Zbogom plastičnim kesama“, protestujući protiv zagađenja plastikom, na prljavoj plaži na azijskom ostrvu Bali ispisala „Delujmo sad“.</p>
      <p>Aktivistkinja Izabel Vijsen je iskoristila „spelfi“ da fotografiše natpis koji je kamera uhvatila iz svemira kroz oblake, a na slici je označena njena tačna lokacija, penosi Dejli mejl.</p>
      <p>Korisnici preko aplikacije potvrđuju učešće na događaju, dok događaje kreiraju spoljni partneri i sponzori.</p>
      <p>Oni zatim snimaju selfi na označenom mestu i u određeno vreme i čekaju da njuhov spelfi „doleti“ iz svemira istog dana.</p>
      <p>Izvršni direktor „spelfija“ Kris Njulands kaže da je to pokret ljudi koji žele da promene svet i naprave razliku kroz društvene medije i fotografije.</p>
      <p>„Moć spelfija može globalno da podigne svest, ohrabrujući druge da se pridruže i da požele da i oni naprave razliku, kao što je to učinila Izabel sa poretom „Zbogom plastičnim kesama“ na Baliju“, rekao je Njulends.</p>
      <p>Erbus poseduje skoro 50 satelita za posmatranje Zemlje koji kruže oko naše planete.</p>
      <p>Oni koriste optičke kamere kako bimogli da se probiju kroz oblake i naprave fotografije visokog kvaliteta.</p>
      <p>Erbas koristi svoje satelite da bi fotografisao brojne klimatske izazove sa kojima se društvo danas suočava, među kojima su odumiranje šuma, prirodne katastrofe i zagađenje.</p>
      <p>(Tanjug)</p>
    </article>
  </body>
</html>