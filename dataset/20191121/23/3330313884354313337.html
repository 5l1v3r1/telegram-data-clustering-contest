<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904671/hazard-verkoos-real-boven-andere-topclub-zij-probeerden-me-vaak-te-halen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T23:45:00+00:00"/>
    <meta property="og:title" content="Hazard geeft toe: 'Zij probeerden mij vaak te halen, maar ik heb geweigerd'"/>
    <meta property="og:description" content="Eden Hazard versierde afgelopen zomer zijn droomtransfer naar Real Madrid. De afgelopen jaren werd hij echter regelmatig gelinkt aan Paris Saint-Germain. De Belg geeft toe dat de Franse grootmacht verschillende pogingen deed, maar hij hield steeds de boot af. &quot;Ze hebben vaak geprobeerd om mij te halen&quot;, vertelt Hazard aan L’Equipe. &quot;Ik had echter geen zin om terug te keren naar de Ligue 1, en al zeker niet bij een andere club dan Lille. Ik heb altijd geweigerd.&quot;"/>
  </head>
  <body>
    <article>
      <h1>Hazard geeft toe: 'Zij probeerden mij vaak te halen, maar ik heb geweigerd'</h1>
      <address>
        <time datetime="2019-11-21T23:45:00+00:00">21 Nov 2019, 23:45</time>
      </address>
      <p>
        <b>Eden Hazard versierde afgelopen zomer zijn droomtransfer naar Real Madrid. De afgelopen jaren werd hij echter regelmatig gelinkt aan Paris Saint-Germain. De Belg geeft toe dat de Franse grootmacht verschillende pogingen deed, maar hij hield steeds de boot af.</b>
      </p>
      <p>"Ze hebben vaak geprobeerd om mij te halen", vertelt Hazard aan <i>L’Equipe</i>. "Ik had echter geen zin om terug te keren naar de Ligue 1, en al zeker niet bij een andere club dan Lille. Ik heb altijd geweigerd."</p>
      <p>"In mijn hoofd was het duidelijk. PSG is een ploeg waar je de Champions League mee kan winnen, maar ze hoorden niet in mijn toekomst. Als ik al terugkeer naar Frankrijk, zal het bij Lille zijn", aldus Hazard, die Chelsea in de zomer verruilde voor Real Madrid.</p>
      <p>De 28-jarige Rode Duivel beleefde zijn doorbraak in Frankrijk. Hij werd twee keer Belofte van het Jaar en twee keer Voetballer van het Jaar. In 2011 stuwde hij Lille naar de titel en de beker in Frankrijk.</p>
    </article>
  </body>
</html>