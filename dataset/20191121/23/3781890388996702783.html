<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742929"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T23:47:00+00:00"/>
    <meta property="og:title" content="โจรใต้เหิมยิงเจ้าหน้าที่ เผ่นหนีไม่รอดโดนวิสามัญ2ศพ"/>
    <meta property="og:description" content="กำลัง 3 ฝ่ายปิดล้อมคนร้ายเหิมเกริมชักปืนยิงใส่เจ้าหน้าที่ก่อนเผ่นหนีในพื้นที่ อ.หนองจิก จ.ปัตตานี แต่ภายหลังไปไม่รอดถูกวิสามัญดับ 2 ศพ"/>
  </head>
  <body>
    <article>
      <h1>โจรใต้เหิมยิงเจ้าหน้าที่ เผ่นหนีไม่รอดโดนวิสามัญ2ศพ</h1>
      <address>
        <time datetime="2019-11-21T23:47:00+00:00">21 Nov 2019, 23:47</time>
      </address>
      <p>
        <b>กำลัง 3 ฝ่ายปิดล้อมคนร้ายเหิมเกริมชักปืนยิงใส่เจ้าหน้าที่ก่อนเผ่นหนีในพื้นที่ อ.หนองจิก จ.ปัตตานี แต่ภายหลังไปไม่รอดถูกวิสามัญดับ 2 ศพ</b>
      </p>
      <p>จากกรณีเหตุเจ้าหน้าที่ 3 ฝ่ายทั้งตำรวจทหารและฝ่ายปกครอง ปิดล้อมยิงปะทะคนร้ายในพื้นที่ หมู่ที่ 1 ต.คอตันหยง อ.หนองจิก จ.ปัตตานี ซึ่งภายหลังพบศพคนร้ายเสียชีวิต 1 ราย ตามที่ได้เสนอข่าวไปแล้วนั้น เกี่ยวกับเรื่องนี้ เมื่อวันที่ 22 พ.ย. ร.ต.อ.ณรัฐสิจฒ์ เทวฤทธิ์ รอง สว.(สอบสวน) สภ.หนองจิก จ.ปัตตานี เปิดเผยว่า หลังเกิดเหตุทราบว่าคนร้ายอีกรายหนีเข้าไปในบ้านครึ่งปู​นครึ่งไม้สองชั้น เลขที่ 124 เจ้าหน้าที่จึงทำการปิดล้อม ปรากฏว่ามีการชักปืนยิ​งต่อสู้อย่างต่​อเนื่อง ทำให้ พ.อ.หาญพล เพชรม่วง ผู้บังคับหน่วยเฉพาะกิ​จกรมทหารพรานที่ 43 ซึ่งเป็น ผบ.เหตุการณ์ได้วิทยุสั่งขอกำลั​งเสริมทางอากาศเพื่อกดดันคนร้าย แต่ปรากฏว่าคนร้ายยังคงยิงใส่​เจ้าหน้าที่ทำให้เกิดการยิงปะทะกั​นอย่างดุเดือด ก่อนที่เสียงปืนจะสงบลงในเวลา 21.00 น. เมื่อตรวจสอบเบื้องต้นพบว่ามี​คนร้ายนอนเสียชีวิตภายในบ้าน 1 รายยังไม่ทราบชื่อ</p>
      <figure>
        <img src="https://www.dailynews.co.th/admin/upload/20191122/news_RigpozZcNM062031_533.jpg?v=20191122129?v=7878"/>
      </figure>
      <p> <br/>อย่างไรก็ตามเหตุการณ์นี้ทาง พล.ต.ท.รณศิลป์ ภู่สาระ ผบช.ภาค 9  พร้อม พล.ต.ปิยพงษ์ วงศ์จันทร์ ผบ.ฉก.ปัตตานี นำกำลังชุดจู่โจมเดินทางมาถึ​ง พ.อ.หาญพล ได้รายงานสถานการณ์เบื้องต้นว่า คนร้ายยังหลบอยู่ภายในบ้านแต่ยั​งไม่ทราบจำนวน ซึ่งสถานการณ์ยังคงตรึงเครียด เนื่องจากบริเวณโดยรอบมีชาวบ้​านออกมาจำนวนมาก เจ้าหน้าที่จึงได้ประสานไปยังผู้​นำศาสนาและผู้ใหญ่บ้านเข้ามาเพื่​อทำการเจรจาตามยุทธวิธี​จากเบาไปหาหนัก ประมาณ 30 นาที แต่ก็ไม่มีเสียงตอบ ซึ่งคนร้ายยังเหิมเกริมยิงปืนใส่​เจ้าหน้าที่อีกหลายครั้ง ทำให้ทั้​งเจ้าหน้าที่และชาวบ้านต้องหมอบหาที่หลบกระสุน ต่อมาเจ้าหน้าที่กระชับวงล้อม โดยยิงแก๊สน้ำ​ตาเข้าไปพร้อมกับขว้างระเบิดเสี​ยง 3 ลูก เพื่อให้แน่ชัดว่าคนร้​ายอาจจะมอบตัวหรือถูกวิสามัญเสี​ยชีวิต จนกระทั่งเวลาประมาณ 23.30 น. เสียงปืนได้สงบลง ผลปรากฏว่าคนร้ายอีก 1 คนเสียชีวิตและ ตรวจสอบในตัวไม่พบหลั​กฐาน จึงยึดอาวุธปืนขนาด 9 มม. และ ขนาด 11. มม.ของคนร้าย จำนวน 2 กระบอกซึ่งตกอยู่ข้างศพ และได้ควบคุมตัวนายอับดุลเลาะ โต๊ะรายอ อายุ 27 ปี  ซึ่งเป็นเจ้าของบ้าน โดยใช้ตามอำนาจตาม พ.ร.บ.กฎอัยการศึก นำตัวเข้าไปยังศูนย์ซักถามหน่​วยเฉพาะกิจกรมทหารพรานที่ 43</p>
      <figure>
        <img src="https://www.dailynews.co.th/admin/upload/20191122/news_FGgBiXQbtJ062036_533.jpg?v=20191122129?v=9507"/>
      </figure>
      <p> <br/>ภายหลัง พล.ต.ท.รณศิลป์ ภู่สาระ ผบช.ภาค 9 เปิดเผยถึงเหตุการณ์ยิงปะทะครั้​งนี้ว่า สืบเนื่องจากที่ได้รับแจ้งเหตุ​มาว่า มีผู้ต้องสงสัยได้เข้ามาหลบหนี​อยู่ในพื้นที่นี้ ซึ่งเป็นบุคคลตามระบุเป้​าหมายไว้ จากนั้นเจ้าหน้าที่หน่วยเฉพาะกิ​จกรมทหารพรานที่ 22 และ 43 นำกำลังเข้ามาปิดล้อม ซึ่งได้ทำตามขั้นตอนทุกอย่าง เบื้องต้นคือ ได้เรียกผู้นำศาสนา รวมทั้งผู้ใหญ่บ้าน เข้ามาเจรจาเกลี้ยกล่อม  ใช้เวลาอยู่นาน แต่คนร้ายก็ไม่ยอมออกมาและยังคงยิงต่อสู้ เวลาผ่านไป 2 ชั่วโมง เจ้าหน้าที่จึงต้องดำเนิ​นการตามยุทธวิธีปรากฏว่าคนร้​ายถูกวิสามัญเสียชีวิต 2 ราย ในที่เกิดเหตุพบปืนสั้น 2 กระบอก ขณะนี้รอตรวจสอบอีกครั้งว่าปื​นทั้ง 2 กระบอกนี้ จะเคยก่อคดีไหนบ้าง ส่วนจะเชื่อมโยงกับคดีถล่มยิงป้​อม ชรบ. 15 ศพที่ จ.ยะลาหรือไม่นั้น ก็ต้องตรวจสอบให้ละเอียดอีกครั้​งเพื่อยืนยันเรื่องลายนิ้วมือที่​ต้องรอผลจากเจ้าหน้าที่พิสูจน์​หลักฐาน.</p>
    </article>
  </body>
</html>