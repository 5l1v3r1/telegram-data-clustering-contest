<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823122-eksradnica-trampa-poasnila-comu-dzuliani-nazvali-granatou.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T23:22:00+00:00"/>
    <meta property="og:title" content="Ексрадниця Трампа пояснила, чому Джуліані назвали &quot;гранатою&quot;"/>
    <meta property="og:description" content="Колишня радниця президента США з питань Росії Фіона Гілл пояснила, що мав на увазі Джон Болтон, коли назвав Рудольфа Джуліані &quot;гранатою, яка підірве нас усіх&quot;."/>
  </head>
  <body>
    <article>
      <h1>Ексрадниця Трампа пояснила, чому Джуліані назвали "гранатою"</h1>
      <h2>Колишня радниця президента США з питань Росії Фіона Гілл пояснила, що мав на увазі Джон Болтон, коли назвав Рудольфа Джуліані "гранатою, яка підірве нас усіх".</h2>
      <address>
        <time datetime="2019-11-21T23:22:00+00:00">21 Nov 2019, 23:22</time>
      </address>
      <p>Про це Гілл розповіла на слуханнях у справі імпічменту Трампа, повідомляє власний кореспондент Укрінформу.</p>
      <p>"Те, що Болтон мав на увазі, було для мене дуже зрозумілим у контексті всіх цих заяв, з якими пан Джуліані виступив публічно - що розслідування (проти Байденів – ред.), якого він домагався, що історії, які він поширював та наратив, який він використовував, призведуть до неочікуваних наслідків", - зазначила Гілл.</p>
      <p>Вона також підтвердила, що вислів Болтона був частиною його реакції на заяви особистого адвоката президента Трампа про посла США в Україні Йованович.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822891-sluhanna-z-impicmentu-u-kongresi-dae-svidcenna-eksradnica-trampa.html">Слухання з імпічменту: у Конгресі дає свідчення ексрадниця Трампа</a>
      </blockquote>
      <p>"Це було в контексті наших з Болтоном розмов стосовно того, що сталося з послом Йованович", - пояснила колишня радниця президента США.</p>
      <p>Як повідомляв Укрінформ, Болтон ще до телефонної розмови Трампа й Зеленського був украй стурбований планами натиснути на Україну, якими здебільшого опікувався особистий <a href="https://www.ukrinform.ua/tag-advokat">адвокат</a> президента США Джуліані.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2823077-eksradnica-trampa-nazvala-vigadkou-rf-vtrucanna-ukraini-v-amerikanski-vibori.html">Ексрадниця Трампа назвала вигадкою РФ "втручання України в американські вибори"</a>
      </blockquote>
      <p>Болтон сказав у розмові з Гілл, що "Джуліані – це ручна граната, яка підірве всіх". При цьому згадувався факт, що Руді Джуліані працював з в.о. глави адміністрації Трампа Міком Малвані над "шахрайською операцію з правовими наслідками" для Білого дому.</p>
      <p>Як повідомляв Укрінформ, Фіона Гілл свідчила у четвер на публічних слуханнях у Палаті представників у справі імпічменту президента США Трампа.</p>
    </article>
  </body>
</html>