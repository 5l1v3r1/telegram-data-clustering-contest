<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/alegeri-prezidentiale-2019-turul-2-diaspora-voteaza-prima-sectie-de-votare-deschisa-in-auckland-noua-zeelanda-835-de-sectii-de-votare-pentru-romanii-din-strainatate-18598448"/>
    <meta property="og:site_name" content="Gândul"/>
    <meta property="article:published_time" content="2019-11-21T23:15:05+00:00"/>
    <meta property="og:title" content="Alegeri prezidenţiale 2019, turul 2. Diaspora votează / Prima secţie de votare, deschisă în Auckland, Noua Zeelandă / 835 de secţii de votare pentru românii din străinătate"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Alegeri prezidenţiale 2019, turul 2. Diaspora votează / Prima secţie de votare, deschisă în Auckland, Noua Zeelandă / 835 de secţii de votare pentru românii din străinătate</h1>
      <h2>Alegeri prezidenţiale 2019, turul 2. Diaspora votează. Românii sunt aşteptaţi la vot, din nou, în turul 2 al alegerilor prezidenţiale 2019. Prima secţie de votare se deschide în Auckland din Noua Zeelandă, vineri, 01.00 ora României, echivalentul orei locale 12.00. La alegerile prezidenţiale din acest an au fost organizate 835 de secţii de votare pentru românii din străinătate.</h2>
      <address><time datetime="2019-11-21T23:15:05+00:00">21 Nov 2019, 23:15</time> by <a rel="author" href="https://www.gandul.info/autor/gandul" target="_blank">Gandul</a></address>
      <p><b>Alegeri prezidenţiale 2019, turul 2. Diaspora votează. </b>Românii sunt aşteptaţi la vot, din nou, în turul 2 al alegerilor prezidenţiale 2019. Prima secţie de votare se deschide în Auckland din Noua Zeelandă, vineri, 01.00 ora României, echivalentul orei locale 12.00. La alegerile prezidenţiale din acest an au fost organizate 835 de secţii de votare pentru românii din străinătate.<br/><br/>Votul din străinătate pentru alegerile prezidenţiale 2019, turul doi, va dura, ca şi în primul tur al scrutinului, trei zile.<br/><br/>În urma primului tur al alegerilor prezidenţiale 2019, organizat în perioada 8-10 noiembrie în diaspora şi pe 10 noiembrie la secţiile din Românii, Klaus Iohannis a obţinut 37,82% din voturi, iar Viorica Dăncilă 22,26%, potrivit rezultatelor oficiale ale BEC.<br/><br/>Tot vineri noaptea vor fi deschise şase secţii de votare în Australia, în oraşele Sidney, Melbourne, Brisbane, Canberra, Adelaide şi Perth.<br/><br/>În străinătate au fost organizate 835 de secţii de votare.<br/><br/>Potrivit AEP, numărul total de cetăţeni români cu domiciliul în străinătate care figurează cu drept de vot la acest scrutin este 715.752 de persoane.<br/><br/>De asemenea, numărul total al alegătorilor români din străinătate care au optat pentru votul la secţia de votare, prin înregistrarea pe site-ul votstrainatate.ro, este de 33.802 de cetăţeni.<br/><br/>În schimb, un număr de 35.917 români din străinătate au optat pentru votul prin corespondenţă, conform sursei citate.</p>
      <p>
        <i>foto: Adrian Popa, Gândul</i>
      </p>
      <related>
        <h4>Citeşte şi</h4>
        <a href="https://www.gandul.info/stiri/alegeri-prezidentiale-2019-noi-date-provizorii-aep-iohannis-36-6-dancila-24-5-barna-13-1-18564898?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/alegeri-prezidentiale-2019-date-provizorii-diaspora-iohannis-45-8-barna-30-4-paleologu-8-2-dancila-5-2-18564895?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/alegeri-prezidentiale-2019-dan-barna-ramane-optimist-desi-s-a-clasat-pe-locul-trei-ultimele-ore-au-aratat-o-tendinta-de-crestere-18564544?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>