<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/apo-ton-angelo-ston-ampel"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T23:50:00+00:00"/>
    <meta property="og:title" content="Από τον Άγγελο στον Αμπελ!"/>
    <meta property="og:description" content="Ο κάθε προπονητής έχει δύο σημεία αναφοράς. Την εποχή και την χώρα που εργάζεται."/>
  </head>
  <body>
    <article>
      <h1>Από τον Άγγελο στον Αμπελ!</h1>
      <h2>Ο κάθε προπονητής έχει δύο σημεία αναφοράς. Την εποχή και την χώρα που εργάζεται.</h2>
      <address><time datetime="2019-11-21T23:50:00+00:00">21 Nov 2019, 23:50</time> by <a rel="author">Γιώργος Μπούζος</a></address>
      <p>Από τον… κρυψίνου Άγγελο Αναστασιάδη στον… ανοιχτό βιβλίο Αμπέλ Φερέιρα. Ό Άγγελος έκρινε ερμητικά τις πόρτες στις προπονήσεις, απαγόρευε δια ροπάλου τις δηλώσεις για να είναι προσγειωμένα τα… παλικάρια, έβγαζε σπυράκια όταν έβλεπε δημοσιογράφους και έχασε το τρένο της εποχής του. Έμεινε πίσω όταν στο ΝΒΑ η κάμερα μπαίνει στα αποδυτήρια και στα τάιμ άουτ το μικρόφωνο απλώνεται για να πιάσει τις οδηγίες του προπονητή στους παίκτες. Σε απλά λόγια τον ξεπέρασε η εποχή!</p>
      <p>Κι όταν δεν συμβαδίζεις με την εξελίξεις που τρέχουν με ιλιγγιώδη ταχύτητα μοιραία χάνεις το τρένο. Ο κάθε προπονητής έχει δύο σημεία αναφοράς. Την εποχή και την χώρα που εργάζεται. Στον Άγγελο η μόνη σταθερά είναι το δεύτερο. Αντίθετα ο Φερέιρα έχει σύμμαχο τη νεαρή ηλικία του και τις παραστάσεις από την εξέλιξη του αθλήματος την πλήρη εμπορευματοποίηση του σε όλα τα επίπεδα.</p>
      <p>Έτσι ο Πορτογάλος με αφορμή την προχθεσινή ανοιχτή για τον κόσμο προπόνηση του ΠΑΟΚ έκανε ένα βήμα παραπάνω. Είπε στους παίκτες του ότι είναι έτοιμος να υιοθετήσει το μέτρο και να αφήσει τις πόρτες ανοιχτές για να γνωρίζουν όλοι ποιοι αξίζουν να παίζουν, ποιοι να κάθονται στον πάγκο και ποιοι είναι προτιμότερο να μένουν στο σπίτι τους. Με λίγα λόγια ο Φερέιρα θέλει να αναγορεύσει τον κόσμο ως τον υπέρτατο κριτή των αποφάσεων του.</p>
      <p>Είναι άλλο να παρακολουθώ την προπόνηση και να αξιολογώ την προσπάθεια των παικτών κι άλλο να βγάζω συμπεράσματα μόνο από την εικόνα του αγώνα. Γιατί με εκείνους που δεν παίζουν τι θα γίνει; Πώς θα τους κρίνουμε; Ο Φερέιρα λέει ελάτε να δείτε και μετά να κρίνετε τις αποφάσεις μου! Δεν υπάρχει πιο δημοκρατική προσέγγιση.</p>
      <p>Είναι κάτι που εκτός από τον κόσμο θα πρέπει να είναι ευπρόσδεκτο κι από τους παίκτες. Οι γεμάτες εξέδρες θα τους δίνουν πρόσθετο κίνητρο στην προπόνηση και την αίσθηση ότι εδώ μπορούν να βρουν το δίκιο τους. Το κριτήριο του κόσμου είναι αλάνθαστο.</p>
      <p>Από την έντυπη έκδοση της Metrosport</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/erithrolefko-xegimnoma-me-kaftes-idisis"/>
        <a href="http://www.metrosport.gr/article/mipos-ke-pali-iraklis-tha-perimeni-enan-gkonto"/>
        <a href="http://www.metrosport.gr/article/kontra-stous-akrovatismous-filosofia-tou-charistea"/>
        <a href="http://www.metrosport.gr/article/to-erithrolefko-xekatiniasma-me-ton-apolito-aftoexeftelismo"/>
        <a href="http://www.metrosport.gr/article/protasi-monemvasioti-gia-ton-ari-dichni-poli-sovaro-endiaferon"/>
        <a href="http://www.metrosport.gr/article/tis-kakomiras-tigris-pou-egine-gataki"/>
      </related>
    </article>
  </body>
</html>