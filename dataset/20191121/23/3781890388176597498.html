<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742921"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T23:56:00+00:00"/>
    <meta property="og:title" content="แม่'ม.2'โร่แจ้งความ'ม.1' ตบลูก-โรงเรียนไร้บทลงโทษ!"/>
    <meta property="og:description" content="แม่เด็กม.2 โร่แจ้งความตำรวจ ลั่นเอาผิดให้ถึงที่สุด ปมลูกสาวถูกม.1 ตบไม่ยั้ง เผยโรงเรียนเรียกผู้ปกครอง 2 ฝ่ายไปเจรจร ชี้ไร้บทลงโทษแค่ให้เด็กขอโทษ-กอดกัน"/>
  </head>
  <body>
    <article>
      <h1>แม่'ม.2'โร่แจ้งความ'ม.1' ตบลูก-โรงเรียนไร้บทลงโทษ!</h1>
      <address>
        <time datetime="2019-11-21T23:56:00+00:00">21 Nov 2019, 23:56</time>
      </address>
      <figure>
        <img src="https://www.dailynews.co.th/admin/upload/20191122/news_QqTFnaprMl055638_533.jpg?v=20191122091"/>
      </figure>
      <p>
        <b>แม่เด็กม.2 โร่แจ้งความตำรวจ ลั่นเอาผิดให้ถึงที่สุด ปมลูกสาวถูกม.1 ตบไม่ยั้ง เผยโรงเรียนเรียกผู้ปกครอง 2 ฝ่ายไปเจรจร ชี้ไร้บทลงโทษแค่ให้เด็กขอโทษ-กอดกัน</b>
      </p>
      <p>กรณีผู้ใช้เฟซบุ๊ก "โต้ง ธนวินท์ สุขจิตร์" โพสต์คลิปนักเรียนหญิงกำลังทำร้ายร่างกายกัน โดยมีเพื่อนยืนดูและใช้โทรศัพท์ถ่ายคลิป พร้อมข้อควมระบุว่า "เหตุการณ์แบบนี้ทำไมต้องเกิดขึ้นตลอด มันยังไงครับ แฟชั่นเหรอ นี่มันพฤติกรรมเลียนแบบใช่มั้ย นี่เกิดแถวบ้านผมเลย ทนดูไม่ได้จริง ๆ เพราะผมก็มีลูกสาว ให้แม่เด็กดูคลิปถึงกับช็อกแทบร้องไห้ เด็กไม่กล้าไปบอกแม่ หน้าเขียวกลับบ้าน แม่ถามบอกว่าชนประตู พฤติกรรมน้องโหดมากดูตามคลิปเลยครับ ทางโรงเรียนและผู้ปกครองของเด็กที่ทำร้ายต้องรับผิดชอบหน่อยครับ ต้องแก้ไข เด็กจะได้เลิกพฤติกรรม และไม่ทำร้ายใครอีก ไม่ใช่ปิดข่าวแบบนี้ แชร์ไปเยอะ ๆ จนกว่าเรื่องแบบนี้จะหมดไป ถ้าเกิดกับลูกหลานคุณ คุณจะรู้สึกอย่างไร? เหตุเกิดที่โรงเรียน...คลอง 2 ปทุมธานี หลังทราบเรื่องจึงลงหาข้อมูลเพื่อหาสาเหตุ"</p>
      <figure>
        <img src="https://www.dailynews.co.th/admin/upload/20191122/news_BLcOzNCHvP003228_533.jpg?v=20191122091?v=5347"/>
      </figure>
      <p> <br/>เกี่ยวกับเรื่องนี้ วันที่ 22 พ.ย. นางน้อย (นามสมมุติ) มารดาของน้องส้ม นักเรียนชั้น ม.2 เปิดเผยว่า ตนเพิ่งจะมาทราบเรื่องทีหลังและเพิ่งเห็นคลิปว่าลูกสาวถูกทำร้ายอย่างรุนแรง จึงเดินทางไปแจ้งความไว้ที่สภ.ประตูน้ำจุฬาลงกรณ์ไว้เป็นหลักฐาน และเดินทางไปที่โรงเรียนเพื่อเข้าพบผอ.โรงเรียน โดยมีการเรียกผู้ปกครองของทุกคนที่อยู่ในเหตุการณ์ไปพูดคุย และสืบหาตัวคนปล่อยคลิปวิดีโอเพื่อให้ลบคลิปออก พร้อมทั้งให้เด็กนักเรียนที่ทำร้ายร่างกายขอโทษและกอดกัน แต่ยังไม่มีบทลงโทษในเหตุการณ์ครั้งนี้ ซึ่งตนรู้สึกเสียใจกับเหตุการณ์ที่เกิดขึ้น เพราะไม่เคยลงโทษลูกสาวรุนแรงถึงขั้นนี้เลย ผู้ปกครองของฝั่งนักเรียนผู้ก่อเหตุก็นิ่งเฉยไม่ขอโทษ ตนจึงจะเอาเรื่องให้ถึงที่สุด.<br/><br/><b>อ่านข่าวที่เกี่ยวข้อง...<br/><br/><a href="https://www.dailynews.co.th/regional/742920">เดือดม.1ประเคนเข่าจิกตบม.2 แค้นถูกหาทำเป้เสียหาย</a></b></p>
    </article>
  </body>
</html>