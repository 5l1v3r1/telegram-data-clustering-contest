<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/fiba-rang-lista-srbija-na-sedmom-mestu-393373.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T23:32:00+00:00"/>
    <meta property="og:title" content="FIBA rang lista - Srbija na sedmom mestu"/>
    <meta property="og:description" content="Ovako izgleda najnovija FIBA rang lista najboljih ženskih košarkaških reprezentacija."/>
  </head>
  <body>
    <article>
      <h1>FIBA rang lista - Srbija na sedmom mestu</h1>
      <h2>Ovako izgleda najnovija FIBA rang lista najboljih ženskih košarkaških reprezentacija.</h2>
      <address><time datetime="2019-11-21T23:32:00+00:00">21 Nov 2019, 23:32</time> by <a rel="author">Nikola Miloradović</a></address>
      <p>Nakon što su odigrani pretkvalifikacioni turniri za Olimpijske igre u Aziji, Africi i Americi, ali i novembarski mečevi u okviru kvalifikacija za Eurobasket 2021. godine, osvežena je i FIBA rang lista najboljih ženskih selekcija.<br/><br/>Većih promena nije bilo, Srbija je ostala na sedmom mestu, iza SAD, Australije, Španije, Kanade, Francuske i Turske.<br/><br/>Nešto veće skokove ostvarile su selekcije Nemačke i Bosne, koje se sada nalaze na 37. i 38. mestu, za sedam pozicija skočila je ženska reprezentacija Portugalije (47), kao i Bugarske (49), dok je najosetniji skok ostvarila Švajcarska, za čak 12 mesta, sada su košarkašice iz ove zemlje na 65. mestu FIBA rang liste.<br/><br/>Tako su određeni i šeširi pred žreb za kvalifikacione turnire za Olimpijske igre, sam žreb biće održan 27. novembra, a 16 selekcija će biti razvrstano na četiri različita turnira.<br/><br/>Srbija je jedan od domaćina, zajedno sa Belgijom, Kinom i Francuskom i nalazi se u drugom šeširu sa ove pomenute tri selekcije pred žreb.<br/><br/>U prvom su SAD, Australija, Španije i Kanada, u trećem Japan, Brazil, Nigerija i Velika Britanije, dok su u četvrtom Južne Koreja, Švedska, Portoriko i Mozambik.<br/><br/>Tri najbolje ekipe sa svakog od turnira obezbediće mesto na OI u Tokiju narednog leta.</p>
      <p>Izvor: Sportske.net</p>
    </article>
  </body>
</html>