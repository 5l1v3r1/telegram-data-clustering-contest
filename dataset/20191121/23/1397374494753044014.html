<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/fener-uveren-plavac-se-seli-u-istanbul-393376.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T23:15:00+00:00"/>
    <meta property="og:title" content="Fener uveren, &quot;plavac&quot; se seli u Istanbul?"/>
    <meta property="og:description" content="Ofanzivac se nalazi u zadnjoj godini ugovora."/>
  </head>
  <body>
    <article>
      <h1>Fener uveren, "plavac" se seli u Istanbul?</h1>
      <h2>Ofanzivac se nalazi u zadnjoj godini ugovora.</h2>
      <address><time datetime="2019-11-21T23:15:00+00:00">21 Nov 2019, 23:15</time> by <a rel="author">Stefan Matić</a></address>
      <p>Frenk Lampard je u svojoj prvoj sezonu uveo neke nove klince u postavu Čelsija i nema sumnje da pravi odličan posao.<br/><br/>"Plavci" posle 12 odigranih kola zauzimaju, za mnoge iznenađujuće, treće mesto sa osvojenih 26 bodova, isti broj kao i Lester, samo što "lisice" imaju bolju gol razliku. U narednom kolu igraju sa Sitijem, nema sumnje da nas očekuje poslastica na "Etihadu".<br/><br/>Ovaj susret će izvesno propustiti Pedro koji se već neko vreme muči sa povredom Ahilove tetive, Španac je zabeležio tek osam nastupa ove sezone postigavši po gol i asistenciju. Ofanzivcu ističe ugovor po kraju ove sezone, tako da je selidba u januaru moguća.</p>
      <figure>
        <img src="https://www.sportske.net/text_images/201802/ziru640534061020180216225254.jpg"/>
      </figure>
      <p>Najzainteresovaniji je Fenerbahče koji bi Špancu ponudio četiri miliona evra godišnje, bivši Barsin čovek ima dva više u Londonu, ali i 32 godine tako da je ovo zadovoljavajuća ponuda. Ostaje da se vidi da li je došlo vreme rastanka sa "Stamford Bridžom" gde Pedro igra od avgusta 2015. godine.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/ziru-resio-preko-meace-do-eura-393259.html"/>
        <a href="https://www.sportske.net/vest/medjunarodni-fudbal/murinjo-pogazena-rec-plata-za-nevericu-poznato-prvo-pojacanje-u-januaru-393244.html"/>
        <a href="https://www.sportske.net/vest/medjunarodni-fudbal/da-li-bi-istorija-bila-drugacija-da-teri-nije-sprecio-ovaj-transfer-celsija-393082.html"/>
        <a href="https://www.sportske.net/vest/transferi/tandem-odbio-ugovore-cekaju-barselonu-393068.html"/>
        <a href="https://www.sportske.net/vest/transferi/sportski-direktor-intera-u-londonu-zavrsava-cetiri-transfera-393007.html"/>
      </related>
    </article>
  </body>
</html>