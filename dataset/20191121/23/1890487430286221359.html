<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520892-v-nemecku-zacaly-drony-kontrolovat-kamiony-na-dalnicich/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T23:34:01+00:00"/>
    <meta property="og:title" content="V Německu začaly drony kontrolovat kamiony na dálnicích."/>
    <meta property="og:description" content="Mnoho Němců tento způsob kontroly vnímá pozitivně, objevily se ale i negativní reakce. &quot;Řidič kamionu je v tuhle chvíli v německém potravním řetězci na posledním místě. Nikdy se nemluví o zásluhách jeho práce. Pokračujte dál, dokud poslední kamioňák nepověsí klíč na hřebík. Pak si teprve uvědomíte, čeho jste dosáhli,&quot; rozzuřil se pan Rene."/>
  </head>
  <body>
    <article>
      <h1>V Německu začaly drony kontrolovat kamiony na dálnicích.</h1>
      <address><time datetime="2019-11-21T23:34:01+00:00">21 Nov 2019, 23:34</time> by <a rel="author">TNBiz</a></address>
      <p>
        <b>Německá policie začala na <a href="https://www.kurzy.cz/doprava/dalnice/">dálnicích</a> využívat drony ke kontrolování dodržování bezpečné vzdálenosti kamionů. Jenom v Braniborsku za pár hodin odhalila dvacet porušení. Některé řidiče technologická novinka vůbec nepotěšila - podle některých je to jen další šikana řidičů nákladních aut.</b>
      </p>
      <p>Braniborská policie si posvítila na řidiče kamionů a ve středu je na <a href="https://www.kurzy.cz/doprava/dalnice/">dálnicích</a> je kontrolovala pomocí dronů. Při akci se soustředila se na hmotnost nákladu, rychlost, ale také na dodržování bezpečné vzdálenosti. Tu měřily právě drony, které létaly podél <a href="https://www.kurzy.cz/doprava/dalnice/">dálnic</a>.</p>
      <p>V případě porušení dron odeslal zprávu policejní hlídce, která kamion zastavila na nejbližším odpočívadle. Nedodržování bezpečné vzdálenosti u kamionů je podle policie jednou z nejčastějších příčin nehod v Německu.</p>
      <p>Mnoho Němců tento způsob kontroly vnímá pozitivně, objevily se ale i negativní reakce. "Řidič kamionu je v tuhle chvíli v německém potravním řetězci na posledním místě. Nikdy se nemluví o zásluhách jeho <a href="https://www.kurzy.cz/prace/">práce</a>. Pokračujte dál, dokud poslední kamioňák nepověsí klíč na hřebík. Pak si teprve uvědomíte, čeho jste dosáhli," rozzuřil se pan Rene.</p>
      <p> </p>
      <p>Mnoho řidičů upozornilo i na to, že bezpečnou vzdálenost dodržují. Pak se ale před ně zařadí někdo z jiného pruhu nebo velké mezery využije auto za nimi, které je předjede. V takovém případě je podle nich nefér, aby dostali pokutu. Dron ale zaregistruje jen to, že mezi jimi a vozem před nimi, není bezpečná vzdálenost.</p>
      <related>
        <h4>Příbuzné stránky</h4>
        <a href="https://www.kurzy.cz/tema/detail/hygienici-zacnou-v-cesku-kontrolovat-restaurace-kvuli-1237520.html"/>
        <a href="https://www.kurzy.cz/zpravy/487459-policiste-na-ridice-nasadili-drony-kontroluji-nejen-predjizdeni-ale-take-pasy-a-telefonovani-za/"/>
        <a href="https://www.kurzy.cz/nazory/A-T-O-0-T-34799/"/>
        <a href="https://www.kurzy.cz/tema/663464.html"/>
        <a href="https://www.kurzy.cz/tema/5639911.html"/>
        <a href="https://www.kurzy.cz/tema/detail/po-srazce-s-kamionem-na-dalnici-u-sadske-zacalo-horet-1305448.html"/>
        <a href="https://www.kurzy.cz/tema/detail/vazna-nehoda-kamion-se-prevratil-na-strechu-a-zacal-horet-3877391.html"/>
        <a href="https://video.kurzy.cz/y/7zqiCIEO0uE/"/>
        <a href="https://prace.kurzy.cz/urad-prace/volna-mista/ridic-kamionu-jizdy-v-ramci-cr-a-nemecka/mzdy"/>
        <a href="https://www.kurzy.cz/zpravy/160756-zotaveni-nemecka-zacne-v-druhem-pololeti-2009-weber/"/>
        <a href="https://www.kurzy.cz/zpravy/415024-nemecko-jako-cesko-zacal-boj-o-to-co-s-prebytkem-rozpoctu/"/>
        <a href="https://www.kurzy.cz/zpravy/371851-v-nemecku-se-dnes-zacne-obchodovat-s-rocket-internet-nejvetsi-tamni-ipo-od-roku-2007/"/>
      </related>
    </article>
  </body>
</html>