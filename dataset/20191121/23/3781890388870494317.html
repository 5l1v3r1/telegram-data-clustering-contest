<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742780"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T23:00:00+00:00"/>
    <meta property="og:title" content="เช็กดวงประจำวันที่ 22 พฤศจิกายน 2562"/>
    <meta property="og:description" content="สุริยคติกาล วันที่ 22 พฤศจิกายน พ.ศ. 2562 ค.ศ. 2019 จันทรคติกาล ตรงกับวันศุกร์ แรม 11 ค่ำ เดือน 12 ปีกุน เอกศก จุลศักราช 1381"/>
  </head>
  <body>
    <article>
      <h1>เช็กดวงประจำวันที่ 22 พฤศจิกายน 2562</h1>
      <address>
        <time datetime="2019-11-21T23:00:00+00:00">21 Nov 2019, 23:00</time>
      </address>
      <figure>
        <img src="https://www.dailynews.co.th/admin/upload/20191121/news_fVAqCnkTmK133034_533.jpg?v=201911221011"/>
      </figure>
      <p>
        <b>สุริยคติกาล วันที่ 22 พฤศจิกายน พ.ศ. 2562 ค.ศ. 2019 จันทรคติกาล ตรงกับวันศุกร์ แรม 11 ค่ำ เดือน 12 ปีกุน เอกศก จุลศักราช 1381</b>
      </p>
      <p><i><b>สุริยคติกาล </b></i>วันที่ 22 พฤศจิกายน พ.ศ. 2562 ค.ศ. 2019 <i><b>จันทรคติกาล </b></i>ตรงกับวันศุกร์ แรม 11 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย </b></i>เวลา 06.21 น. <i><b>เที่ยงจริง</b></i> เวลา 12.04 น. <i><b>อาทิตย์ตก</b></i> เวลา 17.47 น. <i><b>จันทร์ขึ้น </b></i>เวลา 02.44 น.<br/><br/><i><b>วันนี้ </b></i>เวลา 00.00-15.06 น. ดาวจันทร์(2) เสวยอุตรผลคุณีนักษัตรฤกษ์ที่ 12 ประกอบด้วยโจโรแห่งฤกษ์ โจโร แปลว่า โจร ผู้ปล้น ผู้ลักขโมย เวลา 15.07-24.00 น. ดาวจันทร์(2) เสวยหัตถนักษัตรฤกษ์ที่ 13 ประกอบด้วยภูมิปาโลแห่งฤกษ์ ภูมิปาโล แปลว่า ผู้รักษาแผ่นดิน เวลา 00.00-06.17 น.-ห้ามทำการมงคล เวลา 06.18-06.21 น.-ทำการมงคลได้ตามฤกษ์บนหมวดโจโรฤกษ์ เวลา 06.22-24.00 น.-ห้ามทำการมงคล ทิศที่เป็นมงคล-ทิศอาคเนย์(ตะวันออกเฉียงใต้) เป็นศรี (3) ทิศอัปมงคล-ทิศพายัพ(ตะวันตกเฉียงเหนือ) เป็นกาลี (8) สีประจำวัน-สีฟ้า น้ำเงิน (6) สีสิริมงคล-สีชมพู(3) สีอัปมงคล-สีม่วง ดอกตะแบก ดำ (8) ราศีที่ดาวศรีสถิต-ราศีตุล (3) ราศีที่ดาวกาลีสถิต-ราศีมิถุน (8)<br/><br/><i><b>เกิดวันนี้ เด็กชาย</b></i> มีรูปร่างหน้าตาดี นิสัยตรงไปตรงมา จิตใจเข้มแข็ง กล้าหาญ ชอบการสงเคราะห์ ชอบคบหาสมาคมและฝักใฝ่ศิลปกรรมต่าง ๆ ชอบร้องรำทำเพลงหรือการแสดง เป็นนักคิด นักเขียน จิตรกร สุดแต่สิ่งแวดล้อมส่วนมากจะพาไป ชอบสนุก ช่างพูดช่างคุย มีสติปัญญาดีคิดอ่านว่องไว ใฝ่สูง รู้จักเก็บออม มีหน้าที่การงานดี อายุมากขึ้นจะดีมีทรัพย์มาก <i><b>เด็กหญิง</b></i> มีรูปร่างหน้าตาดี สงบเสงี่ยมรักชีวิตสันโดษ อารมณ์เคร่งขรึม เฉลียวฉลาด ชอบคิดชอบฝันถึงอนาคต เป็นสตรีที่ใจแข็ง เด็ดเดี่ยวมีมานะ พึ่งใครไม่ค่อยได้ ต้องพึ่งตนเอง มีเสน่ห์ต่อเพศตรงข้าม ชอบศิลปศาสตร์ มีผู้ให้ความเมตตา ชอบทำงานอิสระ อนาคตมีความเจริญรุ่งเรืองดี</p>
      <figure>
        <img src="https://www.dailynews.co.th/admin/upload/20191121/news_kpIFSAJGYa133033_533.jpg?v=201911221011?v=7125"/>
      </figure>
      <p><i><b>เกิดวันอาทิตย์ </b></i>มีโอกาสได้ใช้ความรู้ความสามารถ จะทำการใดต้องพิจารณาให้รอบคอบ การเจรจาและการแสดงความคิดเห็นควรรอบคอบ เพราะจะทำให้คนรอบข้างเข้าใจผิด เพศตรงข้ามที่ดีจะเข้ามาให้การสนับสนุนช่วยเหลือ มีโอกาสได้ทำงานพิเศษอีกด้วย มีโอกาสได้เดินทางเพราะตำแหน่งหน้าที่การงาน ความสัมพันธ์กับบุคคลอื่นควรสืบดูประวัติความเป็นมาให้ดี รู้เขารู้เราไว้เป็นดีที่สุด จะได้ไม่เกิดความผิดพลาดและเสียใจในภายหลัง<br/><br/><i><b>เกิดวันจันทร์ </b></i>ควรระมัดระวังเรื่องการคบเพื่อน การไม่ยับยั้งชั่งใจหรือเอาแต่อารมณ์หรือมีโทสะบ่อยครั้ง ทำให้มีปัญหากับเพื่อนร่วมงานได้ง่าย จะได้รับมอบหมายให้วิ่งเต้นติดต่อเจรจาประสานงานสำคัญ มีเงินเหลือก็ควรเก็บออมไว้ใช้ในยามจำเป็นบ้าง การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ การลุยงานหนักหรือเที่ยวหนักจนเกินไปทำให้ไม่มีเวลาพักผ่อนเพียงพอ อาจทำให้เกิดการเจ็บป่วยได้<br/><br/><mark><i><b>เกิดวันอังคาร</b></i></mark> มีโอกาสได้เดินทางเพราะการงาน การงานจะมีปริมาณเพิ่มมากขึ้น โดยอาศัยความรู้ความสามารถตลอดจนอุปกรณ์ที่ทันสมัย ทำให้งานประสบความสำเร็จได้ไม่ยาก จะเป็นที่ไว้วางใจของผู้ใหญ่และเพื่อนร่วมงาน จะมีความพึงพอใจในผลงานของตน จะได้รับของฝากของขวัญ เป็นนักปฏิบัติงานที่ดีเพื่อไต่เต้าไปสู่ความสำเร็จ ระวังจะเจ็บป่วย สามารถแก้ไขปัญหาฝ่าฟันอุปสรรคได้ จะได้ลาภจากการเสี่ยงโชค ชีวิตจะมีการเปลี่ยนแปลงดีขึ้น<br/><br/><mark><i><b>เกิดวันพุธ</b></i></mark> การลงทุนและการสำรองจ่ายควรจะพิจารณาให้รอบคอบ การบริหารเงินที่ถูกที่ถูกทางทำให้การเงินดีขึ้น ญาติมิตรจะนำโชคดีมาสู่ท่าน จะมีรายได้พิเศษหรือได้เงินคืน ความรักควรเอาใจเขามาใส่ใจเราและยับยั้งชั่งใจให้ดี มีการปรับปรุงที่อยู่อาศัยให้ดีขึ้น มีเรื่องโลดโผนตื่นเต้นเกิดขึ้น กิจการใดๆที่กระทำจะสำเร็จสมความประสงค์ อารมณ์ดีความคิดอ่านแจ่มใส การเจรจาติดต่อทางธุรกิจประสบความสำเร็จ จะได้ของฝากของขวัญ<br/><br/><i><b>เกิดวันพฤหัสบดี </b></i>จะได้ร่วมงานในองค์กรการกุศล จะได้พบปะสังสรรค์กับผู้คนมากมาย มีเงินเหลือก็ควรเก็บออมไว้ใช้ในยามจำเป็นบ้าง ตนเองมักจะไม่ได้ใช้จ่ายของตน แต่กลับถูกนำไปใช้เพื่อคนอื่น จะมีโชคลาภ จะได้รับผลประโยชน์โดยทางอ้อม จะมีการเดินทางไปหาคนรัก จะมีโชคอันบริบูรณ์ด้านอาหารการกิน ญาติมิตรมาเยี่ยมเยือนให้กำลังใจ การเงินควรรอบคอบ มีเวลาพักผ่อนน้อย จะได้ฟังหลักธรรมคำสอนที่ดี ได้คบหาคนดีมีความรู้<br/><br/><i><b>เกิดวันศุกร์ </b></i>การงานควรรักษามาตรฐานที่ดีเอาไว้ การตรงต่อเวลาและยอมรับในกฎระเบียบกติกา ความตั้งใจ ขยันขันแข็ง รับผิดชอบและเอาจริงเอาจังต่อการงานจะทำให้สถานการณ์ดีขึ้น พี่น้องเพื่อนฝูงจะเป็นผู้สนับสนุนและให้ความช่วยเหลือ การใช้จ่ายฟุ่มเฟือยอย่างไม่มีเหตุผล มีความสุขความเจริญ การงานคล่องตัวกิจการดีขึ้น ศัตรูกลับกลายเป็นมิตร ได้ปรับปรุงตกแต่งที่อยู่อาศัยให้ดูดีมีความสะดวกสบายขึ้น จะได้รับของฝากของขวัญ<br/><br/><i><b>เกิดวันเสาร์ </b></i>เอกสารทางการเงินควรตรวจดูให้เรียบร้อย มีโอกาสได้ซื้อหรือจัดหาทรัพย์สินชิ้นใหม่ ควรระวังสุขภาพของตนเองและเด็ก ๆ คนใต้ปกครองให้ดี ควรรักษาผลงานเก่า ๆ และวิถีทางเก่า ๆ เอาไว้ให้ดี มีการเดินทาง มีภาระความรับผิดชอบมากขึ้น ได้พบเรื่องลึกลับพิสดาร มีอารมณ์อ่อนไหว ระวังคำพูดจะเกิดการทุ่มเถียงกัน ปัญหาที่เกิดขึ้นสามารถแก้ไขได้ ระวังจะเสียทรัพย์ มีโอกาสได้ทำงานช่วยเหลือสังคม การเงินหมุนเวียนดี.</p>
    </article>
  </body>
</html>