<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/vallianatos-sto-londino-plironomoun-gia-na-kano-sex-video"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T23:35:00+00:00"/>
    <meta property="og:title" content="Βαλλιανάτος: Στο Λονδίνο πληρωνόμουν για να κάνω σεξ (Video)"/>
    <meta property="og:description" content="Τι είπε για τον Ζακ Κωστόπουλο και την κοινότητα ΛΟΑΤΚΙ+"/>
  </head>
  <body>
    <article>
      <h1>Βαλλιανάτος: Στο Λονδίνο πληρωνόμουν για να κάνω σεξ (Video)</h1>
      <h2>Τι είπε για τον Ζακ Κωστόπουλο και την κοινότητα ΛΟΑΤΚΙ+</h2>
      <address><time datetime="2019-11-21T23:35:00+00:00">21 Nov 2019, 23:35</time> by <a rel="author">Metrosport.gr Team</a></address>
      <p>Για τη ζωή του, το AIDS, την κοινότητα ΛΟΑΤΚΙ+ και τον Ζακ Κωστόπουλο μίλησε μεταξύ άλλων ο Γρηγόρης Βαλλιανάτος. Καλεσμένος στην εκπομπή της Ελεονώρας Μελέτη «Μεσάνυχτα» αναφέρθηκε στην περίοδο που ζούσε στο Λονδίνο, όπου και πληρωνόταν για να κάνει σεξ.</p>
      <p>«Όταν ζούσα στο Λονδίνο, δούλευα σε κλαμπ, σε θέατρα, σε μιούζικαλ, σε οτιδήποτε, και πληρωνόμουν για κάποιο σεξ που έκανα. Μια μέρα απλά το σταμάτησα. Μου αρέσει η άγρια πλευρά της ζωής. Είχα δηλώσει κάνοντας χιούμορ ότι έχω πάει με λίγο λιγότερο από 10.000 άνδρες. Ήταν σαν σπορ το να κάνεις σεξ. Δεν ερωτευόσουν. Ήταν σαν να παίζεις μια παρτίδα τένις. Δεν ήταν κάτι που το συζητούσαμε και μας απασχολούσε. Σε όλους κοινοποιούσα ότι ήμουν οροθετικός» εξήγησε.</p>
      <p>Αναφερόμενος στη μοναχή αδελφή του είπε πως προσεύχεται για εκείνον ώστε να μπει στον… σωστό δρόμο. «Όταν έχεις καλή σεξουαλική ζωή, δεν έχεις νεύρα και αρνητική διάθεση. Είμαι ευγενικός άνθρωπος, αλλά εύκολα γίνομαι αλήτης. Η αδερφή μου είναι ηγουμένη και την ευχαριστώ που προσεύχεται για μένα» τόνισε.</p>
      <p>Και συνέχισε: «Είμαι τυχερός άνθρωπος, γιατί οι γονείς μου με αγαπούσαν πολύ. Ο πατέρας μου έλεγε ότι δεν συμφωνεί με αυτά που κάνω, αλλά μου είπε ότι αν ήταν ομοφυλόφιλος θα έκανε τα ίδια. Η μάνα μου, μου έλεγε πως ότι και να κάνεις, εγώ σου έχω εμπιστοσύνη. Χωρίς να μπει σε λεπτομέρειες. Δεν ξέρω πόσοι γονείς υπάρχουν ακόμα σήμερα που λένε κάτι τέτοιο».</p>
      <p>Σχετικά με την κοινότητα ΛΟΑΤΚΙ+ είπε πως «είναι άνθρωποι που έχουν δικαίωμα, που δεν μπορούν να χαρακτηρίζονται από το πώς βλέπουν τον εαυτό τους ή τον άλλον σε σχέση με τον έρωτα. Είναι πολίτες ίδιας κατηγορίας, απαιτούν τα δικαιώματά τους και θα τα βρουν».</p>
      <p>Όσο για το αν έχει κάνει σύμφωνο συμβίωσης, απάντησε πως δεν έχει κάνει ακόμα, αλλά ότι θα το κάνει, ενώ τέλος, μιλώντας για τον Ζακ Κωστόπουλο, τον χαρακτήρισε «μια ηρωική και συγκινητική προσωπικότητα».</p>
      <figure>
        <iframe src="https://www.youtube.com/embed/q3zZtl2-SzU" width="789" height="432" data-service="Youtube" scrolling="no"/>
      </figure>
      <p>ATHENSVOICE.GR</p>
      <figure>
        <iframe src="https://www.youtube.com/embed/awiU1C04_Dg" width="806" height="442" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/to-xantho-montelo-pou-prokali-chamo"/>
        <a href="http://www.metrosport.gr/article/koletsa-prokalese-kima-kafsona"/>
        <a href="http://www.metrosport.gr/article/asimina-apo-to-mastere-chef-sinechizi-na-mas-stichioni-pics"/>
        <a href="http://www.metrosport.gr/article/to-avissaleo-ntekolte-tis-ilianas-papageorgiou-vid"/>
        <a href="http://www.metrosport.gr/article/rosanna-arkle-richni-to-diadiktio-photos"/>
        <a href="http://www.metrosport.gr/article/pio-kafti-opado-tis-giouventous-pics"/>
      </related>
    </article>
  </body>
</html>