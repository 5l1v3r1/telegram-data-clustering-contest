<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362315/francuska-na-nogama-trazi-se-crvena-panda-izgleda-preslatko-ali-moze-biti-opasna"/>
    <meta property="og:site_name" content="kurir.rs"/>
    <meta property="article:published_time" content="2019-11-21T23:29:00+00:00"/>
    <meta property="og:title" content="FRANCUSKA NA NOGAMA, TRAŽI SE CRVENA PANDA: Izgleda preslatko, ali može biti opasna"/>
    <meta property="og:description" content="Crvena panda pobegla je iz zoološkog vrta u mestu San Marten la Plen nedaleko od Liona, a francuske vlasti su pokrenule potragu."/>
  </head>
  <body>
    <article>
      <h6 class="kicker">beg iz zoo vrta</h6>
      <h1>FRANCUSKA NA NOGAMA, TRAŽI SE CRVENA PANDA: Izgleda preslatko, ali može biti opasna</h1>
      <address>
        <time datetime="2019-11-21T23:29:00+00:00">21 Nov 2019, 23:29</time>
      </address>
      <p>
        <b>Crvena panda pobegla je iz zoološkog vrta u mestu San Marten la Plen nedaleko od Liona, a francuske vlasti su pokrenule potragu.</b>
      </p>
      <p>Zaposleni u zoološkom vrtu kažu da je panda pobegla tako što se popela preko grana drveća koje je polomio nedavni sneg.</p>
      <p>"U noći 14. na 15. novembra jak sneg slomio je mnoge grane u parku. Jedna od naših malih pandi znala je kako da to iskoristi kako bi prešla sa drveta na drvo i napustila sigurnost svog doma", napisali su zaposleni na Fejsbuku.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zanimljivosti/3361397/pande-se-raduju-snegu-kao-mala-deca-kako-su-samo-medene-prevrcu-se-i-valjaju-do-iznemoglosti-video"/>
      </related>
      <p>Oni su zamolili lokalne stanovnike da potraže pandu, ali su ih upozorili da ne pokušavaju da je uhvate, prenosi BBC. "Iako je to bezopasna mala životinja sa svilenkastim krznom, ona ima dobre kandže i dobre zube", navodi se u postu.</p>
      <p>Zaposleni u zoološkom vrtu opisali su ovu pandu, inace trogodišnjeg mužjaka, kao izuzetnog penjača, koji se ne plaši visine i zamolili su sugrađane da gledaju u krošnje drveća.</p>
      <p>Panda je poslednji put viđena na udaljenosti manjoj od pet kilometara od zoološkog vrta. Prirodno stanište crvene pande su šume Himalaja. One se mogu naći i u Butanu, Nepalu, severoistočnoj Indiji, severnom Mjanmaru i jugozapadnoj Kini.</p>
      <p>Ova bića nisu bliski srodnici džinovskih pandi, uprkos sličnom imenu. Uništavanje šuma smanjilo je njihov broj i, iako je krivolov opao, i dalje su na meti lovokradica, pa su na listi ugroženih vrsta.</p>
      <p>
        <b>(Kurir.rs/Tanjug/Foto: AP/Saint-Martin-la-Plaine zoo)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3321303/ponosna-mama-panda-grli-svoje-blizance-u-berlinu-rodjene-prve-pande-u-zoo-vrtu-i-vec-su-svi-zaljubljeni-u-njih-foto"/>
        <a href="https://www.kurir.rs/planeta/3263913/ovako-izgleda-kada-si-i-putin-idu-u-zoo-vrt-gledali-pande-okruzila-ih-deca-sa-svih-strana-a-onda-je-kineski-predsednik-otkrio-ko-mu-je-najbolji-prijatelj-pa-sve-zapanjio-video"/>
        <a href="https://www.kurir.rs/planeta/austrija/3110039/najsladji-umetnik-u-austriji-becki-zooloski-vrt-predstavio-pandu-koja-slika-odusevice-vas-video"/>
      </related>
    </article>
  </body>
</html>