<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sumnivni_statki_pyane_vodinnya_avto_ta_budinki_na_berezi_morya_shho_vidomo_pro_odeskogo_suddyu_n1237548"/>
    <meta property="og:site_name" content="24 Канал"/>
    <meta property="article:published_time" content="2019-11-21T23:41:00+00:00"/>
    <meta property="og:title" content="Сумнівні статки, п’яне водіння авто та будинки на березі моря: що відомо про одеського суддю"/>
    <meta property="og:description" content="Поки судді Верховного суду роблять наступ на прозорість і відкритість в антикорупційних розслідуваннях, Вища рада правосуддя припиняє трансляції своїх засідань. А от лауреат нашої премії, навпаки, пояснює чому судові процеси мають бути відкритими і гласними."/>
  </head>
  <body>
    <article>
      <h1>Сумнівні статки, п’яне водіння авто та будинки на березі моря: що відомо про одеського суддю</h1>
      <address><time datetime="2019-11-21T23:41:00+00:00">21 Nov 2019, 23:41</time> by <a rel="author" href="https://24tv.ua/irina_shiba_tag6114/" target="_blank">Ірина Шиба</a></address>
      <p>
        <b>Поки судді Верховного суду роблять наступ на прозорість і відкритість в антикорупційних розслідуваннях, Вища рада правосуддя припиняє трансляції своїх засідань. А от лауреат нашої премії, навпаки, пояснює чому судові процеси мають бути відкритими і гласними.</b>
      </p>
      <h3>Честь тижня</h3>
      <p>Голова Суворовського районного суду міста Одеси <b>Віталій Бузовський </b>під час розгляду однієї із справ отримав клопотання від учасника справи – заборонити вільним слухачам знімати в залі суду.</p>
      <blockquote>Читайте також: <a href="https://24tv.ua/bezkoshtovno_vidilili_zemlyu_dlya_budovi_mayetka_novopriznacheniy_suddya_konstitutsiynogo__sudu_n1231697">Безкоштовно отримав землю, де звів розкішний маєток: що відомо про нового суддю КСУ</a></blockquote>
      <p>Проте Бузовський наголосив, що будь-яка особа може здійснювати відеофіксацію будь-якого засідання без дозволу судді. І підстав забороняти зйомку в цій справі він немає. Суддя також зауважив, що більшість правоохоронних органів досі є <b>надто закритими від людей</b>. На відміну від його суду, куди вільно можна зайти та проводи зйомку засідань.</p>
      <figure>
        <img src="https://24tv.ua/resources/photos/news/620_DIR/201911/1237548_10180879.jpg?201911174957"/>
        <figcaption>Віталій Бузовський сприяв відеофіксації засідання</figcaption>
      </figure>
      <p>Дійсно, в мережі можна легко знайти відео з інших засідань цього суду. На одному із них Віталій Бузовський дуже ввічливо і доступно пояснює позивачеві, як виправити позовну заяву і чому той неправильно підготував документи.</p>
      <p>Премію "<b>ЧЕСТЬ тижня</b>" за захист права на відеофіксацію відкритого судового засідання отримує Голова Суворовського районного суду міста Одеси Віталій Бузовський. Сподіваємось, його позиція у цьому питанні буде прикладом для наслідування для інших суддів.</p>
      <h3>НЕчесть тижня</h3>
      <p>А от поведінку лауреата нашої АНТИпремії точно не має повторювати жодний представник Феміди. Суддю <b>Олега Глуханчука</b> в лютому 2017 року співробітники патрульної поліції затримали напідпидку за керування автомобілем. В розмові з патрульними суддя поводив себе надзвичайно грубу, нецензурно та принизливо висловлювався в їх сторону.</p>
      <blockquote>Читайте також: <a href="https://24tv.ua/uvyaznennya_lutsenka_ta_sprava_pavlichenkiv_chim_proslavivsya_suddya_vsu_yakogo_mali_lyustruvati_n1234019">Ув'язнення Луценка та справа Павліченків: чим "прославився" суддя ВСУ, якого мали люструвати</a></blockquote>
      <p>В цьому році Глуханчук проходив кваліфікаційне оцінювання, так звану перевірку на профпридатність. Громадська рада доброчесності виявила незадекларовані суддею коштовні автомобілі та нерухоме майно.</p>
      <p><b>Дивіться відео затримання судді напідпитку </b>(Ненормативна лексика! 18+)</p>
      <figure>
        <iframe src="https://www.youtube.com/embed/ENpiAjb-Eao" width="560" height="315" data-service="Youtube" scrolling="no"/>
      </figure>
      <p>Cім’я судді володіє двома будинками на березі Чорного моря. Вартість тільки одного із них оцінюють в 7 мільйонів гривень. А ще двома нежитловими приміщеннями, трьома земельними ділянками, та кількома дорогими авто. Суддя пояснив ГРД, що ще в 90-х працював далекобійником. А тому зміг побудувати міцний фінансовий фундамент.</p>
      <p>
        <b>Фото будинків на березі Чорного моря:</b>
      </p>
      <figure>
        <img src="https://24tv.ua/resources/photos/news/620_DIR/201911/1237548_10181042.jpg?201911180438"/>
      </figure>
      <figure>
        <img src="https://24tv.ua/resources/photos/news/620_DIR/201911/1237548_10181043.jpg?201911180438"/>
      </figure>
      <p>Припустимо, що ці заробітки допомогли б йому придбати житло в минулому. Але як в 2017 році суддя зміг<b> заощадити стільки ж, скільки заробив за рік</b>. При цьому чимало подорожував. Одну із поїхдок в Дубаї Глуханчук здійснив в той час, як мав проходити навчання у Національній школі суддів.</p>
      <p>Попри негативний висновок Громадської ради доброчесності в червні члени Вищої кваліфікаційної комісії суддів визнали Олега Глуханчука доброчесним і <b>залишили на посаді</b>.</p>
      <figure>
        <img src="https://24tv.ua/resources/photos/news/620_DIR/201911/1237548_10181101.jpg?201911180957"/>
        <figcaption>Олег Глуханчук хамив поліцейським при затриманні</figcaption>
      </figure>
      <p>Закон не дозволяє обіймати цю посаду більше, ніж двох строків поспіль. Проте, Глуханчук уже 12 років очолює Одеський окружний адміністративний суд.</p>
      <p>Премію "<b>НЕ.ЧЕСТЬ тижня</b>" за сумнівні статки, п’яне водіння авто та інші порушення закону отримує Голова Одеського окружного адміністративного суду Олег Глуханчук.</p>
      <blockquote>Лауреатів премії та антипремії визначає громадська організація "Фундація DEJURE", яка моніторить перебіг судової реформи й добивається очищення суддівських лав.</blockquote>
      <p><a href="https://24tv.ua/techno/poslugi_vid_operatora_kiyivstar_dlya_biznesu_dzvinki_za_kordon_rouming_n1213635">Як завжди залишатися на зв'язку: корисні поради для ведення бізнесу</a> сьогодні 12654</p>
      <anchor name="comAnch"/>
    </article>
  </body>
</html>