<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904670/-ultiem-blij-telstar-heeft-verrassing-voor-ajax-groot-voetbalfeest-van-maken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T23:32:00+00:00"/>
    <meta property="og:title" content="Ajax krijgt verrassing van provinciegenoot en mag extra fans meenemen"/>
    <meta property="og:description" content="Telstar verkocht donderdag binnen anderhalf uur de laatste kaarten voor het bekerduel met Ajax, maar had nog wel een aangename verrassing in petto voor de titelhouder. De Amsterdammers mogen 650 in plaats van 350 fans meenemen naar Velsen-Zuid. &quot;We hadden aanvankelijk besloten om voor onze eigen supporters met een opbouw 1.600 extra plekken te creëren op de Noord-tribune, net als twee seizoenen geleden in de play-offs tegen De Graafschap&quot;, zegt Telstar-woordvoerder Dennis Bliek tegen De Telegraaf. &quot;Die waren in recordtempo uitverkocht.&quot; Update: Rabobank IJmond Stadion na anderhalf uur uitverkocht voor Telstar - Ajax"/>
  </head>
  <body>
    <article>
      <h1>Ajax krijgt verrassing van provinciegenoot en mag extra fans meenemen</h1>
      <address>
        <time datetime="2019-11-21T23:32:00+00:00">21 Nov 2019, 23:32</time>
      </address>
      <p>
        <b>Telstar verkocht donderdag binnen anderhalf uur de laatste kaarten voor het bekerduel met Ajax, maar had nog wel een aangename verrassing in petto voor de titelhouder. De Amsterdammers mogen 650 in plaats van 350 fans meenemen naar Velsen-Zuid.</b>
      </p>
      <p>"We hadden aanvankelijk besloten om voor onze eigen supporters met een opbouw 1.600 extra plekken te creëren op de Noord-tribune, net als twee seizoenen geleden in de play-offs tegen De Graafschap", zegt Telstar-woordvoerder Dennis Bliek tegen <i>De Telegraaf</i>. "Die waren in recordtempo uitverkocht."</p>
      <p>Telstar besloot daarop ook de tribune met bezoekende fans uit te breiden in het Rabobank IJmond Stadion. "De capaciteit bedraagt nu 5.200, waar we normaal bij 3.300 toeschouwers uitverkocht zijn. Daar zijn we ultiem blij mee en zorgt voor een flinke recette." <i>De Witte Leeuwen</i> beseffen dat vermoedelijk in het hele stadion Ajax-fans te vinden zullen zijn op 18 december. "Veel vaders nemen kinderen mee. De ervaring leert dat veel kinderen uit onze omgeving voor Ajax zijn. Daar zullen we op inspelen, samen met de gemeente. We gaan er één groot voetbalfeest van maken."</p>
      <p>Voor Ajax is het een opsteker. De Amsterdamse aanhang is buitenshuis steeds minder welkom. Zo zijn in de duels met ADO Den Haag en Feyenoord geen uitfans welkom.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904586/stormloop-op-kaarten-voor-bekerwedstrijd-telstar-ajax-lange-rijen-voor-stadion.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>