<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/pocetna-vrednost-fotografije-bilija-d-kida-cak-milion-dolara/"/>
    <meta property="og:site_name" content="Krstarica"/>
    <meta property="article:published_time" content="2019-11-21T23:34:00+00:00"/>
    <meta property="og:title" content="Početna vrednost fotografije Bilija d Kida čak milion dolara"/>
    <meta property="og:description" content="SAN FRANCISKO - Fotografija na kojoj je čuveni američki gangster s kraja 19. veka Bili d Kid sa članovima svoje bande ima početnu prodajnu cenu od milion"/>
  </head>
  <body>
    <article>
      <h1>Početna vrednost fotografije Bilija d Kida čak milion dolara</h1>
      <address><time datetime="2019-11-21T23:34:00+00:00">21 Nov 2019, 23:34</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SAN FRANCISKO – Fotografija na kojoj je čuveni američki gangster s kraja 19. veka Bili d Kid sa članovima svoje bande ima početnu prodajnu cenu od milion dolara, javljaju američki mediji.</p>
      <p>Kida, odmetnika koji je do 21. godine života zvanično ubio osam ljudi, a nezvanično mnogo više, ubio je poznati šerif sa Divljeg zapada Pat Geret, koji je o tome napisao knjigu i učinio Kida besmrtnim.</p>
      <p>Fotografija, koja do sada nikada nije objavljena, pokazuje Kida kako pije i igra karte sa tri člana svoje bande.</p>
      <p>Navodno, slika je skoro 100 godina bila u sefu jedne američke porodice.</p>
      <p>Fotografiju je na aukciju stavila kuća Sofe Design Auctions, a početna cena je milion dolara.</p>
      <p>Originalnost fotografije potvrdio je teksaški muzej Džordž Istman, najstariji muzej na svetu posvećen fotografiji, koji je ime dobio po osnivaču megakompanije Kodak, prenosi portal Klix.ba.</p>
      <p>Iz muzeja su potvrdili da fotografija potiče iz vremena između 1870. i 1890. godine.</p>
      <p>„Ovo je vrlo značajno otkriće. Neverovatno je dobiti ovako retku fotografiju u ruke. To je tek drugi potvrđeni dokument na svetu na kojem je Bili d Kid i prvi na kom je u grupi ljudi“, poručio je portparol aukcijske kuće.</p>
      <p>O Biliju su napisane mnoge popularne knjige i snimljeni filmovi.</p>
      <p>(Tanjug)</p>
    </article>
  </body>
</html>