<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/truffe-via-email-phishing-627526"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T23:00:17+00:00"/>
    <meta property="og:title" content="Truffe online: utenti a rischio a causa delle email phishing, attenzione"/>
    <meta property="og:description" content="Email phishing e comunicazioni fraudolente possono giornalmente minacciare la sicurezza di tanti utenti mirando a carpire i loro dati sensibili. E' importante riconoscerle ed evitarle senza correre alcun rischio."/>
  </head>
  <body>
    <article>
      <h1>Truffe online: utenti a rischio a causa delle email phishing, attenzione</h1>
      <address><time datetime="2019-11-21T23:00:17+00:00">21 Nov 2019, 23:00</time> by <a rel="author">Giorgia Leanza</a></address>
      <p>
        <i>Email phishing e comunicazioni fraudolente possono giornalmente minacciare la sicurezza di tanti utenti mirando a carpire i loro dati sensibili. E' importante riconoscerle ed evitarle senza correre alcun rischio.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/postepay-6-2.png"/>
      </figure>
      <p>Prestare molta attenzione anche durante la lettura di email o SMS è ormai fondamentale e necessario. La diffusione di<b> truffe online</b> nascoste dietro apparenti messaggi ufficiali ha raggiunto una portata quasi estenuante per gli utenti, ogni giorno costretti ad evitare gli inganni che possono prosciugare i loro risparmi. Alcune particolari occasioni possono inoltre essere utilizzate come espediente dai malfattori che colgono appunto eventi o novità per ideare le ennesime<a href="https://www.tecnoandroid.it/2019/11/18/phishing-tentativo-di-frode-625865"> comunicazioni fraudolente.  </a>Scopriamo quindi come riconoscere e affrontare le email phishing senza troppe difficoltà.</p>
      <h3>Phishing: riconoscere le email fraudolente ed evitarle!</h3>
      <p>Riconoscere le email fraudolente è fondamentale poiché consente di evitare i rischi nascosti dietro questo tipo di comunicazioni inaffidabili. E’ bene specificare che le caratteristiche tipiche delle <b>email phishing</b> si presentano anche negli SMS e negli annunci che è possibile riscontrare online, i quali hanno lo stesso identico scopo, ovvero: carpire informazioni sensibili e utilizzarle in modo illecito.</p>
      <p>L’obiettivo dei malfattori è nascosto dietro informazioni varie che riescono a raggirare gli utenti tramite comunicazioni accattivanti o intimidatorie, come nel caso del premio ricevuto o della <a href="https://www.tecnoandroid.it/2019/11/19/postepay-stop-alle-truffe-online-con-questo-semplice-ma-efficace-servizio-625493">carta bloccata</a> improvvisamente. Successivamente, sfruttano link o file fraudolenti proprio per riuscire ad ottenere le credenziali richieste alle potenziali vittime, che vengono spedite in apposite <b>pagine clone</b> in grado di trafugare i dati e inviarli ai malfattori.</p>
      <p>In presenza di comunicazioni contenenti link, file, e l’invito ad utilizzarli per inserire dati o credenziali è bene <b>procedere con cautela</b> ed <b>eliminare il messaggio</b> senza fornire per alcun motivo quanto richiesto e senza scaricare eventuali file allegati. Soltanto così dati, carte e conti correnti saranno effettivamente al sicuro dai malfattori.</p>
    </article>
  </body>
</html>