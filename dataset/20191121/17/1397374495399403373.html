<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/poraz-koji-ne-boli-viktor-i-janko-porazeni-tipsarevicu-priznanje-dejvis-kupa-393368.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T17:27:00+00:00"/>
    <meta property="og:title" content="Poraz koji ne boli - Viktor i Janko poraženi, Tipsareviću priznanje Dejvis kupa"/>
    <meta property="og:description" content="Srpski teniseri Janko Tipsarević i Viktor Troicki izgubili su danas dubl od Francuske, u poslednjem meču duela sa tom zemljom u Dejvis kupu."/>
  </head>
  <body>
    <article>
      <h1>Poraz koji ne boli - Viktor i Janko poraženi, Tipsareviću priznanje Dejvis kupa</h1>
      <h2>Srpski teniseri Janko Tipsarević i Viktor Troicki izgubili su danas dubl od Francuske, u poslednjem meču duela sa tom zemljom u Dejvis kupu.</h2>
      <address><time datetime="2019-11-21T17:27:00+00:00">21 Nov 2019, 17:27</time> by <a rel="author">Beta</a></address>
      <p>Oni su sa 2:0 u setovima (6:4, 6:4) poraženi od Pjera Erbera i Nikole Maua, za samo sat i 15 minuta igre.<br/><br/>Meč je bio bez rezultatskog značaja, s obzirom na to da je Srbija ranije obezbedila pobedu nad Francuskom.<br/><br/>Filip Krajinović i Novak Đoković su prethodno pobedili u svojim singl mečevima.<br/><br/>Teniska reprezentacija Srbije će u četvrtfinalu Dejvis kupa igrati sutra protiv Rusije.<br/><br/>Janko Tipsarević je danas dobio i priznanje Dejvis kupa za sve što je uradio tokom karijere. <br/><br/>"<i>Hvala svima koji su me podržavali tokom karijere. Još nije gotovo jer turnir još traje</i>", rekao je Tipsarević na ceremoniji u Madridu posle meča sa Francuskom.<br/><br/>Tipsarević će posle završnog turnira Dejvis kupa završiti aktivnu karijeru.<br/><br/>U hali u Madridu je pušten video sa nekoliko osoba koje su imale poruku za Tipsarevića, poput Rafaela Nadala.<br/><br/>Teniska reprezentacija Srbije će u četvrtfinalu Dejvis kupa igrati sutra protiv Rusije.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/tenis/novak-ce-posle-eliminacije-u-londonu-imati-vise-vremena-da-se-posveti-reprezentaciji-392852.html"/>
        <a href="https://www.sportske.net/vest/tenis/troicki-razocarao-u-bratislavi-391990.html"/>
        <a href="https://www.sportske.net/vest/tenis/atp-novak-prepustio-tron-postoji-scenario-za-njegov-povratak-i-nije-nerealan-391812.html"/>
        <a href="https://www.sportske.net/vest/tenis/dejvis-kup-zimonjic-saopstio-spisak-poslednji-put-u-ovakvom-sastavu-390555.html"/>
      </related>
    </article>
  </body>
</html>