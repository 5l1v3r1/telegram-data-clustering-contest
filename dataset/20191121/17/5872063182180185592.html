<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1560945/ti-ishuristikan-oi-diakinites-3000-euro-plirose-kathe-metanastis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T17:38:00+00:00"/>
    <meta property="og:title" content="Αιγύπτιοι διακινητές: Τι ισχυρίστηκαν - 3.000 ευρώ πλήρωσε κάθε μετανάστης"/>
    <meta property="og:description" content="Απορίας άξιο πως έφτασαν στην Κρήτη οι Αιγύπτιοι με βάρκα που είχε τόσο μικρή μηχανή"/>
  </head>
  <body>
    <article>
      <h1>Αιγύπτιοι διακινητές: Τι ισχυρίστηκαν - 3.000 ευρώ πλήρωσε κάθε μετανάστης</h1>
      <address><time datetime="2019-11-21T17:38:00+00:00">21 Nov 2019, 17:38</time> by <a rel="author">Κοκκάλη Έλλη</a></address>
      <p>
        <b>Απορίας άξιο πως έφτασαν στην Κρήτη οι Αιγύπτιοι με βάρκα που είχε τόσο μικρή μηχανή</b>
      </p>
      <p>Δεν κατάφεραν να πείσουν τις λιμενικές αρχές ότι είναι και οι ίδιοι μετανάστες, οι δυο Αιγύπτιοι που οδηγήθηκαν το πρωί της Πέμπτης στο δικαστικό μέγαρο τους Ηρακλείου όπου τους ασκήθηκε ποινική δίωξη για τη μεταφορά των 11 συμπατριωτών τους από τη Λιβύη στην Κρήτη.</p>
      <p>Άνδρες του Κεντρικού Λιμεναρχείου Ηρακλείου αξιοποιώντας καταθέσεις και στοιχεία ταυτοποίησαν τους κατηγορουμένους ως μέλη διεθνούς κυκλώματος δουλεμπόρων. Σε βάρος του ασκήθηκε δίωξη για παράνομη είσοδο στη χώρα, παράνομη διακίνηση ατόμων, σύσταση και συμμετοχή σε εγκληματική οργάνωση καθώς και διατάραξη ασφάλειας υδάτινων συγκοινωνιών καθώς έπλεαν χωρίς φώτα ναυσιπλοΐας <a href="https://www.neakriti.gr/article/kriti/irakleio/1560838/vrethikan-metanastes-mesa-se-varka/">ανοικτά της νότιας Κρήτης</a>, όπου τελικά αποβιβάστηκαν οι 11 μετανάστες.</p>
      <slideshow>
        <figure>
          <img src="https://s1.neakriti.gr/images/393x223/files/2019-11-21/diakinites_eisaggeleas.jpg"/>
        </figure>
        <figure>
          <img src="https://s1.neakriti.gr/images/393x223/files/2019-11-21/diakinites.jpg"/>
        </figure>
      </slideshow>
      <p>
        <b>Πλήρωσαν 3.000 ευρώ</b>
      </p>
      <p>Σύμφωνα με τα στοιχεία που έχουν προκύψει οι Αιγύπτιοι μετανάστες ζούσαν εδώ και περίπου ένα χρόνο στη Λιβύη προετοιμάζοντας τη φυγή τους. Αφού πλήρωσαν περίπου 3.000€ ο καθένας στους δουλεμπόρους, επιβιβάστηκαν στο μικρό σκάφος που ξεκίνησε με προορισμό την Κρήτη τη Δευτέρα. Παραμένει απορίας άξιο πως τα κατάφεραν να φτάσουν μέχρι την Κρήτη με τη μικρή μηχανή που διέθετε το σκάφος για το οποίο εξετάζεται τρόπος ανέλκυσης.</p>
      <p>Οι δυο κατηγορούμενοι αναμένεται να παρουσιαστούν και πάλι στον ανακριτή τη Δευτέρα προκειμένου να απολογηθούν</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1560919/ston-eisaggelea-oi-duo-diakinites/"/>
        <a href="https://www.neakriti.gr/article/kriti/irakleio/1560838/vrethikan-metanastes-mesa-se-varka/"/>
      </related>
    </article>
  </body>
</html>