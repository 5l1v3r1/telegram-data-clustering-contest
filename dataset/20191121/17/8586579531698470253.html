<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mahkemeden-melih-gokcekin-mal-varligi-karari-257377h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T17:34:00+00:00"/>
    <meta property="og:title" content="Mahkemeden 'Melih Gökçek'in mal varlığı' kararı"/>
    <meta property="og:description" content="Görevden alınmasının ardından tartışmalara konu olmaya devam eden Ankara Büyükşehir Belediyesi eski Başkanı Melih Gökçek'in mal varlığının mahkeme kararınca araştırılacağı öğrenildi. Haber #MelihGökçekinMalVarlığı ile sosyal medyada gündem oldu."/>
  </head>
  <body>
    <article>
      <h1>Mahkemeden 'Melih Gökçek'in mal varlığı' kararı</h1>
      <address><time datetime="2019-11-21T17:34:00+00:00">21 Nov 2019, 17:34</time> by <a rel="author">Yeni Çağ Gazetesi</a></address>
      <p>
        <b>Görevden alınmasının ardından tartışmalara konu olmaya devam eden Ankara Büyükşehir Belediyesi eski Başkanı Melih Gökçek'in mal varlığının mahkeme kararınca araştırılacağı öğrenildi. Haber #MelihGökçekinMalVarlığı ile sosyal medyada gündem oldu.</b>
      </p>
      <p>Ankara Büyükşehir Belediyesi eski Başkanı Melih Gökçek'in, eski vekil ve Devlet Bakanı Gürcan Dağdaş hakkında açtığı davanın bugün görülen duruşmasında ilginç bir gelişme yaşandı.</p>
      <p>Gökçek'in katılmadığı davada, mahkeme Melih Gökçek'in mal varlığının incelenmesi yönünde karar aldı. Kararın, Dağdaş'ın talebi doğrultusunda alındığı bildirildi.</p>
      <p>Davanın ardından konuya ilişkin Twitter hesabı üzerinden açıklamalarda bulunan Gürcan Dağdaş, <b>"İ.Melih Gökçek'in şahsıma açmış olduğu hakaret davasının ilk duruşması yapıldı. İ.Melih duruşmaya katılmadı! Hakim talebim üzerine;İ.Melih'in mal varlığının araştırılması için tapuya ve bankalara yazı yazılmasına ve mal beyanlarının incelenmesine karar verdi!"</b> ifadelerini kullandı.</p>
      <figure>
        <img src="https://www.yenicaggazetesi.com.tr/d/other/fok.jpg"/>
      </figure>
      <p>Dağdaş, ayrıca Gökçek'in yakınlarının da mal varlığının araştırılacağını duyurdu.</p>
      <figure>
        <img src="https://www.yenicaggazetesi.com.tr/d/other/sdas-010.jpg"/>
      </figure>
      <p>Öte yandan, Melih Gökçek'in mal varlığının araştırılacak olması sosyal medyada da büyük yankı uyandırdı.</p>
      <p>Twitter'da #MelihGökçekinMalVarlığı başlığı ile yapılan paylaşımlar kısa sürede Türkiye Gündeminde üst sıralara tırmandı.</p>
      <figure>
        <img src="https://www.yenicaggazetesi.com.tr/d/other/fasf.jpg"/>
      </figure>
      <related>
        <a href="https://www.yenicaggazetesi.com.tr/melih-gokcekin-projesine-mahkemeden-durdurma-karari-256275h.htm"/>
        <a href="https://www.yenicaggazetesi.com.tr/mahkemeden-uber-karari-252642h.htm"/>
      </related>
    </article>
  </body>
</html>