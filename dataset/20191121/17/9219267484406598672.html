<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392165-%d7%a9%d7%99%d7%93%d7%95%d7%a8-%d7%99%d7%a9%d7%99%d7%a8-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%9e%d7%a1%d7%91%d7%99%d7%a8-%d7%90%d7%aa-%d7%9b%d7%aa%d7%91%d7%99-%d7%94%d7%90%d7%99%d7%a9"/>
    <meta property="og:site_name" content="סרוגים"/>
    <meta property="article:published_time" content="2019-11-21T17:27:43+00:00"/>
    <meta property="og:title" content="&quot;את ההחלטה קיבלתי בלב כבד, אבל גם בלב שלם&quot;"/>
    <meta property="og:description" content="לאחר שהכריע על הגשת כתב אישום, היועמ&quot;ש אביחי מנדלבליט מציג בהצהרה לתקשורת את ההסבר להחלטתו להעמיד את ראש הממשלה לדין בעבירות שוחד, מרמה והפרת..."/>
  </head>
  <body>
    <article>
      <h1>"את ההחלטה קיבלתי בלב כבד, אבל גם בלב שלם"</h1>
      <h2>לאחר שהכריע על כתב האישום, היועמ"ש הסביר את החלטתו להעמיד את נתניהו לדין ואמר כי "את ההחלטה קיבלתי בלב כבד, אבל גם בלב שלם". עוד הבהיר: "כל עוד לא הורשע, רה"מ חף מפשע"</h2>
      <address><time datetime="2019-11-21T17:27:43+00:00">21 Nov 2019, 17:27</time> by <a rel="author">, חדשות סרוגים</a></address>
      <p>לאחר שהכריע סופית על הגשת <u><a href="https://www.srugim.co.il/392146-%d7%a9%d7%95%d7%97%d7%93-%d7%9e%d7%a8%d7%9e%d7%94-%d7%95%d7%94%d7%a4%d7%a8%d7%aa-%d7%90%d7%9e%d7%95%d7%a0%d7%99%d7%9d-%d7%9b%d7%aa%d7%91-%d7%94%d7%90%d7%99%d7%a9%d7%95%d7%9d-%d7%94%d7%9e%d7%9c%d7%90">כתב אישום</a></u> נגד ראש הממשלה בנימין נתניהו, במסגרתו יועמד לדין בעבירות שוחד, מרמה והפרת אמונים, היועץ המשפטי לממשלה אביחי מנדלבליט הציג הערב (חמישי) את החלטותיו בהצהרה לתקשורת מלשכתו במשרד המשפטים.</p>
      <figure>
        <img src="https://www.srugim.co.il/i/wp-content/uploads/2019/11/0156548__w204h120q80.png"/>
      </figure>
      <h4>עוד באותו נושא</h4>
      <h4>מנדלבליט הכריע: נתניהו יואשם בשוחד בתיק 4000</h4>
      <p>לכתבה המלאה בסרוגים &gt;<br/>15</p>
      <p>"היום הזה הוא יום קשה ועצוב. יום שבו היועץ המשפטי לממשלה מחליט על הגשת כתב אישום נגד ראש ממשלה מכהן בעבירות שחיתות הוא יום קשה מבחינת הציבור בישראל ומבחינתי באופן אישי" אמר. "ראש הממשלה בנימין נתניהו הוא אדם עתיר זכויות, זכיתי לעבוד איתו ולהכיר לו זכויות על היותו כראש ממשלה. את ההחלטה קבלתי בלב כבד אך גם בלב שלם מתוך מחוייבות עמוקה לשלטון החוק, לאינטרס הציבורי ולאזרחיה של מדינת ישראל. זה לא עניין של ימין ושמאל, אין אדם שהוא מעל החוק למען גילוי האמת והדין הנדרש. זהו הבסיס של שלטון החוק במדינה דמוקרטית".</p>
      <h3>"העבירות של נתניהו הן חמורות"</h3>
      <p>מנדלבליט התייחס תחילה לתיק 4000: "באישום זה החלטתי להעמיד את רהמ לדין בשוחד בגלל מעשים של תן וקח מול אלוביץ'. במסגרת הקשר אלוביץ/ היה זקוק לראש הממשלה לקידום עסקיו. ראש הממשלה פעל בתמורה לכך שהחלטותיו האישיות במשרד התקשורת התקבלו על פי רצונותיו של אלוביץ' שהניבו לו סכומי עתק".</p>
      <figure>
        <img src="https://www.srugim.co.il/i/wp-content/uploads/2019/11/%D7%A0%D7%90%D7%A9%D7%9D-%D7%A0%D7%AA%D7%A0%D7%99%D7%94%D7%95__w1980.jpg"/>
      </figure>
      <h4>עוד באותו נושא</h4>
      <h4>שוחד, מרמה והפרת אמונים: כתב האישום המלא</h4>
      <p>לכתבה המלאה בסרוגים &gt;</p>
      <p>בנוגע לתיק 2000, מנדלבליט אמר כי נתניהו "ניהל שיח מושחת אודות הצעת שוחד שקיבל מנוני מוזס. במסגרת שיח זה הציע מוזס שישנה את כל הסיקור של נתניהו בתמורה לכך שראש הממשלה יפעיל את חוקו להגביל את העיתון המתחרה ויניב למוזס תועלת. למרות שנתניהו לא קיבל שוחד ולא קיבל את ההצעה, הרי שהוא נטה למוזס את הרושם שהיא אפשרות מעשית, הכל כדי שלראש הממשלה יהיה יתרון בבחירות הקרובות".</p>
      <p>על תיק 1000 מנדלבליט אמר כי "ראש הממשלה ורעייתו קיבלו במשך שנים קו אספקה של ממש: קופסאות סיגרים, ובקבוקי שמפניה, מאנשי העסקים מילצ'ן ופאקר – על פי בקשותיהם של ראש הממשלה ורעייתו, ועל ידי העוזרת. נתניהו קידם בתמורה עסקים כלכליים של מילצ'ן".</p>
      <h3>"כל עוד לא הורשע, נתניהו חף מפשע"</h3>
      <p>בסיכום דבריו מנדלבליט הגיב לביקורת החריפה נגד מערכת המשפט. "יש מרחק בין ביקורת עניינית לקונספירציות. יש בהחלט מקום להעביר ביקורת, שיח ודיון על מערכת אכיפת החוק – כל זה בצורה עניינית. איננו חפים מטעויות ולא חסינים מביקורת. מערכת אכיפת החוק זהו מוסד ממלכתי, לאורך כל הדרך והיא תמשיך לעבוד בצורה עניינית. לא הושפענו מלחצים ופעלנו ללא מורא. החקירות היו מקצועיות ויסודיות" אמר. עוד הוקיר את משטרת ישראל "שעשו עבודה מאומצת וטובה".</p>
      <p>"תיקי ראש הממשלה מבוססים על עשרות ראיות שנבחנו באופן מעמיק, כל אחת בפני עצמה, לא השארנו אבן על אבן כדי לקבל את ההחלטה הטובה והנכונה ביותר" הבהיר מנדלבליט. "העבירות של נתניהו הן חמורות ופוגעות באמון הציבור. אך גם את זה צריך להגיד – ראש הממשלה הוא בחזקת חף משפע, ורק בית המשפט יכול להרשיעו בדין בסופו של יום".</p>
      <p>כאמור, על פי כתב האישום הסופי, ב<b><u><a href="https://www.srugim.co.il/175859-%d7%aa%d7%99%d7%a7-1000-%d7%94%d7%97%d7%9c%d7%94-%d7%97%d7%a7%d7%99%d7%a8%d7%aa%d7%95-%d7%a9%d7%9c-%d7%a8%d7%90%d7%a9-%d7%94%d7%9e%d7%9e%d7%a9%d7%9c%d7%94-%d7%a0%d7%aa%d7%a0%d7%99%d7%94%d7%95">תיק 1000</a></u>–</b> המכונה "תיק המתנות" ועוסק במתנות לאיש העסקים ארנון מילצ'ן- הוחלט להעמיד את נתניהו לדין בעבירה של מרמה והפרת אמונים. ב<b>תיק 2000</b>, העוסק ביחסי מו"ל ידיעות אחרונות נוני מוזס עם ראש הממשלה, נרשמה מחלוקת בפרקליטות – אך בסופו של דבר היועמ"ש החליט שלא לסגור את התיק מול נתניהו, עם אישום של הפרת אמונים.</p>
      <figure>
        <img src="https://www.srugim.co.il/i/wp-content/uploads/2019/11/%D7%A0%D7%AA%D7%A0%D7%99%D7%94%D7%95-79__w1980.jpg"/>
      </figure>
      <h4>עוד באותו נושא</h4>
      <h4>כך הכרעת היועמ"ש תסחרר את המערכת הפוליטית</h4>
      <p>לכתבה המלאה בסרוגים &gt;</p>
      <p>התיק המרכזי והראשי מבין כולם הוא <b>תיק 4000</b>, פרשת בזק – וואלה, שעוסק לכאורה בקידום עסקת בזק בתמורה לסיקור אוהד למשפחת נתניהו באתר וואלה. לאורך כל השימוע, המטרה העיקרית של פרקליטי ראש הממשלה הייתה להוביל להורדת סעיף השוחד מהתיק, אך מנדלבליט החליט להשאיר את הסעיף החמור ביותר בכתב האישום הסופי.</p>
      <p>היועץ המשפטי לממשלה יעביר בימים הקרובים את כתב האישום נגד בנימין נתניהו ליו״ר הכנסת, ומאז יחלו להיספר 30 הימים שבהם נתניהו יוכל לבקש חסינות מהכנסת. עם זאת, נתניהו ככל הנראה לא יבקש חסינות, זאת מכיוון שבשלב הזה אין כנסת יציבה ורוב מספק בוועדה המסדרת שתבטיח את אישור בקשתו. בתור ראש הממשלה, נתניהו לא צריך להתפטר מתפקידו כל עוד אין פסק דין חלוט אחרי ערעור. עם זאת, נתניהו יהיה מחוייב להתפטר מכל תפקידי השרים שברשותו – כלומר, תיקי הבריאות, החקלאות, הרווחה, והתפוצות – מיד עם הגשת כתב האישום בעוד כחודש.</p>
    </article>
  </body>
</html>