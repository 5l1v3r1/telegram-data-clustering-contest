<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220729/bratislavcania-so-skvelym-vikendovym-programom-deti-pod-dozorom-expertov-v-hokejovej-akcii"/>
    <meta property="og:site_name" content="Športky.sk"/>
    <meta property="article:published_time" content="2019-11-21T17:10:00+00:00"/>
    <meta property="og:title" content="Bratislavčania so skvelým víkendovým programom: Deti pod dozorom expertov v hokejovej akcii"/>
    <meta property="og:description" content="BRATISLAVA - Skvelá šanca, ako pripraviť pre svoje deti zábavný program a bezplatne využiť šancu vidieť ich na ľade. Ešte k tomu pod dozorom odborníkov. Podujatie Deti na Hokej si pripravilo pre ..."/>
  </head>
  <body>
    <article>
      <h1>Bratislavčania so skvelým víkendovým programom: Deti pod dozorom expertov v hokejovej akcii</h1>
      <address>
        <time datetime="2019-11-21T17:10:00+00:00">21 Nov 2019, 17:10</time>
      </address>
      <p>BRATISLAVA - Skvelá šanca, ako pripraviť pre svoje deti zábavný program a bezplatne využiť šancu vidieť ich na ľade. Ešte k tomu pod dozorom odborníkov. Podujatie Deti na Hokej si pripravilo pre drobcov zaujímavý program plný športu a radosti. Aj toto je šanca, ako pritiahnuť mládež k hokeju už od útleho veku.</p>
      <p><b>23. novembra 2019 od 13.15</b> sa v spolupráci so Slovenským zväzom ľadového hokeja uskutoční na zimnom štadióne <b>ICE ARENA Lamač</b> podujatie <u><b><a href="https://detinahokej-sk.webnode.sk/">DETI NA HOKEJ</a></b></u>. Akcia je určená pre dievčatá a chlapcov od 5 do 10 rokov všetkých úrovní korčuľovania, aby si mohli vyskúšať korčuľovanie a prácu s hokejkou a pukom. </p>
      <p>Viaceré stanovištia ako napríklad korčuľovanie pomedzi kužele či streľba na bránu preveria ich zručnosti. Dôležité je mať zo všetkého radosť a úsmev na perách. Na deti budú dohliadať <b>skúsení tréneri</b>, každý účastník bude za svoju snahu <b>odmenený balíčkom od SZĽH</b> s upomienkovými predmetmi a malým občerstvením. </p>
      <p>Deti, ktoré tento krásny šport zaujme, sa budú môcť na mieste prihlásiť do hokejového klubu a stať sa súčasťou hokejovej rodiny. Záujmom klubu <b><u><a href="https://www.hklbratislava.sk/">HKL Bratislava</a></u></b> je vytváranie kvalitných podmienok pre výchovu a športové napredovanie detí a mládeže v ľadovom hokeji, s čím súvisí aj<b> bezplatné zapožičanie hokejovej výstroje</b>. Dôležitým atribútom podpory nádejných hokejistov zo strany klubu HKL Bratislava je aj oslobodenie rodičov od platenia členských príspevkov a platenie ľadu pre nových členov. Akcia sa koná 23. novembra 2019 od 13.15 na zimnom štadióne ICE ARENA Lamač.</p>
      <p><u>hlavnými cieľmi klubu sú:</u><br/>- zanechať v pamäti malých účastníkov podujatí pozitívnu skúsenosť s hokejom a zimným štadiónom<br/>- zoznámiť rodičov potenciálnych hokejistov s hokejovým prostredím<br/>- pomôcť hokejovým klubom v materiálnom vybavení kategórie prípravky formou darovania hokejového výstroja malým hokejistom<br/>- zvýšiť členskú základňu v najmladšej kategórii a vytvoriť tak zdravé športové konkurenčné prostredie</p>
      <figure>
        <iframe src="https://www.youtube.com/embed/9R-vRrDq94Q" width="560" height="315" data-service="Youtube" scrolling="no"/>
      </figure>
      <footer><b>Zdroj:</b> športky<br/><b>Foto:</b> detinahokej-sk.webnode.sk; Video: Youtube</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220727/khl-ukradla-zamoriu-dalsieho-hraca-svedsky-utocnik-posilou-cska-moskva"/>
        <a href="https://sportky.zoznam.sk/c/220725/capitals-potvrdili-post-lidra-sutaze-slovenskej-osemnastke-nasukali-styri-goly"/>
        <a href="https://sportky.zoznam.sk/c/220723/hokejovy-zazrak-najskor-v-nhl-a-teraz-aj-v-khl-je-skoro-ako-gretzky-len-nema-ani-jeden-bod"/>
        <a href="https://sportky.zoznam.sk/c/220705/v-cesku-to-nevyslo-je-cas-vratit-sa-domov-trencin-ziskal-posilu-do-utoku"/>
      </related>
    </article>
  </body>
</html>