<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/u-meksiku-ove-godine-dva-odsto-vise-ubistava-nego-2018/"/>
    <meta property="og:site_name" content="Krstarica"/>
    <meta property="article:published_time" content="2019-11-21T17:10:00+00:00"/>
    <meta property="og:title" content="U Meksiku ove godine dva odsto više ubistava nego 2018."/>
    <meta property="og:description" content="MEKSIKO SITI - Stopa ubistava u Meksiku je porasla za dva odsto u prvih deset meseci ove godine, ali poslednji talas nasilja predstavlja mnogo veće"/>
  </head>
  <body>
    <article>
      <h1>U Meksiku ove godine dva odsto više ubistava nego 2018.</h1>
      <address><time datetime="2019-11-21T17:10:00+00:00">21 Nov 2019, 17:10</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MEKSIKO SITI – Stopa ubistava u Meksiku je porasla za dva odsto u prvih deset meseci ove godine, ali poslednji talas nasilja predstavlja mnogo veće izazove za vlast.</p>
      <p>Federalni zvaničnici su saopštili da je od početka 2019. do danas bilo 29.414 ubistava u poredenju sa 28.869 u istom periodu 2018.</p>
      <p>Gradovi na severnoj granici, kao što su Sjudad Huarez i Nuevo Laredo, suočili su se nedavno sa blokadama narko-bandi, čiji su naoružani pripadnici palili autobuse i kamione kako bi blokirali puteve i mostove.</p>
      <p>Guverner pogranične države Tamaulipas, u kojoj se nalazi Nuevo Laredo, kaže da su bande pocinile dela „narkoterorizma“.</p>
      <p>Francisko Garsija kaže da su bande koristile civile kao „ljudski štit“, međutim, predsednik Andres Manuel Lopez Obrador kaže da je njegova administracija uspela da „stabilizuje“ porast ubijanja.</p>
      <p>(Tanjug)</p>
    </article>
  </body>
</html>