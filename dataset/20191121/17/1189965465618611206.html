<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260158/anakatalipsi-sto-steki-tis-asoee-to-ypogeio-einai-diko-mas"/>
    <meta property="og:site_name" content="LiFO"/>
    <meta property="article:published_time" content="2019-11-21T17:51:00+00:00"/>
    <meta property="og:title" content="Ανακατάληψη στο στέκι της ΑΣΟΕΕ - «Το υπόγειο είναι δικό μας»"/>
    <meta property="og:description" content="Ανακοίνωση για ανακατάληψη του υπογείου της ΑΣΟΕΕ"/>
  </head>
  <body>
    <article>
      <h1>Ανακατάληψη στο στέκι της ΑΣΟΕΕ - «Το υπόγειο είναι δικό μας»</h1>
      <h2>Ανακοίνωση για ανακατάληψη του υπογείου της ΑΣΟΕΕ</h2>
      <address><time datetime="2019-11-21T17:51:00+00:00">21 Nov 2019, 17:51</time> by <a rel="author">NEWSROOM</a></address>
      <p>
        <b>Μία εβδομάδα μετά την επιχείρηση της Αστυνομίας στην <a href="https://www.lifo.gr/tags/%CE%91%CE%A3%CE%9F%CE%95%CE%95">ΑΣΟΕΕ</a>, το αυτοδιαχειριζόμενο στέκι της ΑΣΟΕΕ, υποστηρίζει σε κείμενό του ότι όχι μόνο ανακατέλαβε το υπόγειο του Πανεπιστημίου, αλλά εντατικοποιεί την παρουσία του.</b>
      </p>
      <p>Συγκεκριμένα, σε κείμενο υπό τον τίτλο «το υπόγειο θα είναι πάντα δικό μας», αναφέρεται μεταξύ άλλων ότι η «'αποτελεσματικότητα' της Ελληνικής Αστυνομίας φάνηκε στα ευρήματα της «'γιάφκας'» που αποτελούνταν από άδεια μπουκάλια αλκοόλ, πυροσβεστήρες, κράνη, έντυπα αναρχικού περιεχομένου (sic) και ένα καλοριφέρ τα οποία προφανώς και συνδέονται με την εγχώρια και διεθνή τρομοκρατία.</p>
      <p>Παρόλα αυτά, όσο επικρατούσε το λοκ αουτ στη σχολή οι αστυνομικές αρχές, σε συνεργασία με τις πρυτανικές, επεμβαίνουν άτυπα για δεύτερη φορά, κλέβοντας τον ηλεκτρονικό υπολογιστή που βρισκόταν στο δεύτερο χώρο του στεκιού(ο οποίος δεν εκκενώθηκε) και τη βιβλιοθήκη, μετατρέποντας το στέκι σε ένα αποστειρωμένο πανεπιστημιακό χώρο βάφοντας τον παράλληλα στα χρώματα του πανεπιστημίου».</p>
      <p>Δηλώνουν τέλος «αμετανόητοι και πιστοί στους αγώνες και τις δικές τους πολιτικές αξίες». «Δεν μας τρομοκρατούν τα επικοινωνιακά παιχνίδια Χρυσοχοΐδη-Γιακουμάκη και θα είμαστε μόνιμα στα υπόγεια και στα αναχώματα του πολέμου απέναντι στο κράτος και πρυτανικές αρχές. Δεν απαντάμε σε τελεσίγραφα και οι καταλήψεις μας δεν έχουν ημερομηνία λήξης», καταλήγουν.</p>
      <p>Σημειώνεται ότι πριν δύο μέρες, το Οικονομικό Πανεπιστήμιο από την πλευρά του διέψευσε τα δημοσιεύματα για κατάληψη χώρων του πανεπιστημίου.</p>
    </article>
  </body>
</html>