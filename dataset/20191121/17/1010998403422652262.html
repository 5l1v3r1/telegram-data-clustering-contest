<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/frapirashti-narushenija-v-uchilishtnija-stol-v-selo-drazhevo.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T17:04:00+00:00"/>
    <meta property="og:title" content="Фрапиращи нарушения в училищния стол в село Дражево"/>
    <meta property="og:description" content="Над 20 деца бяха приети в болница с хранително натравяне в началото на седмицата"/>
  </head>
  <body>
    <article>
      <h1>Фрапиращи нарушения в училищния стол в село Дражево</h1>
      <h2>Над 20 деца бяха приети в болница с хранително натравяне в началото на седмицата</h2>
      <address><time datetime="2019-11-21T17:04:00+00:00">21 Nov 2019, 17:04</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/otroveni_1574349078-1.mp4"/>
      </figure>
      <p>Фрапиращи нарушения в училищния стол в ямболското село Дражево. 22-те деца, обядвали там в понеделник, бяха приети в болница с хранително отравяне. Днес бяха изписани.</p>
      <p>Проверката е установила мръсни помещения и мухи в стола. Служителката била с изтекла здравна книжка. <br/><br/>Пред проверяващите тя признала, че е изхвърлила контролните проби от обедното меню в понеделник.<br/><br/>Изследвани са пробите от фирмата за кетъринг, а резултатите ще станат ясни утре.</p>
      <p>От областната дирекция по храните са затворили училищния стол в Дражево и са съставили акт на служителката.<br/><br/>"Средствата за почистване не се съхраняват на определените за целта места,не се използват средства за подсушаване на ръцете, няма наличие на насекоми и замърсяване по пода, за което съставихме този акт”, заяви д-р Николай Георгиев, директор на Областна дирекция по безопасност на храните.</p>
    </article>
  </body>
</html>