<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3057992_az-izraeli-fougyesz-vadat-emel-netanjahu-ellen"/>
    <meta property="og:site_name" content="Népszava"/>
    <meta property="article:published_time" content="2019-11-21T17:35:00+00:00"/>
    <meta property="og:title" content="Az izraeli főügyész vádat emel Netanjahu ellen"/>
    <meta property="og:description" content="Csalás, hivatali visszaélés és vesztegetés a vád, utóbbiért 10 évet is kaphat."/>
  </head>
  <body>
    <article>
      <h1>Az izraeli főügyész vádat emel Netanjahu ellen</h1>
      <address><time datetime="2019-11-21T17:35:00+00:00">21 Nov 2019, 17:35</time> by <a rel="author" href="https://nepszava.hu/szerzo/mti/" target="_blank">MTI</a></address>
      <p>
        <b>Csalás, hivatali visszaélés és vesztegetés a vád, utóbbiért 10 évet is kaphat.</b>
      </p>
      <p>Az izraeli igazságügyi minisztérium bejelentette csütörtökön, hogy Aviháj Mandelblitt főügyész vádat emel Benjámin Netanjahu ellen csalás, vesztegetés és hivatali visszaélés miatt.</p>
      <p>Az ügyvivő miniszterelnök az első, hivatalban lévő izraeli kormányfő, aki ellen vádat emelnek.</p>
      <p>A tájékoztatás szerint a főügyész nem fogadta el a kormányfő jogi képviselőinek érvelését a pár héttel ezelőtti meghallgatáson, és eredeti szándékának megfelelően vádat emel három különböző ügyben Netanjahu ellen.</p>
      <p>A vádak közül a legsúlyosabb az akár 10 év szabadságvesztéssel büntethető vesztegetés.      N</p>
      <p>Netanjahu puccskísérletnek nevezte a vádemelést, és korábbi kijelentéseit megerősítve közölte, hogy nem mond le. Televíziós beszédében elfogultsággal vádolta meg a nyomozóhatóságokat, és vizsgálatra szólított fel ellenük.</p>
      <p>Ártatlanságát hangoztatva piszkos nyomozásról beszélt, a vádemelés bejelentésének időpontját pedig a kormányalakítási patthelyzetre utalva politikai indíttatásúnak minősítette. Szerinte a nyomozási folyamatot az ő és az általa vezetett jobboldali kormány megbuktatásának szándéka vezérelte, és ehhez a sajtó is asszisztált</p>
    </article>
  </body>
</html>