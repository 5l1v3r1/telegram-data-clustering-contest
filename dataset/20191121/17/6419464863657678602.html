<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/christoygenna-pote-tha-kleisoyn-ta-scholeia-pote-anoigoyn-xana/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T17:46:39+00:00"/>
    <meta property="og:title" content="Χριστούγεννα: Πότε θα κλείσουν τα σχολεία – Πότε ανοίγουν ξανά"/>
    <meta property="og:description" content="Οι διακοπές των Χριστουγέννων δεν αργούν και οι μαθητές ήδη ανυπομονούν για το κλείσιμο των σχολείων τις γιορτινές μέρες."/>
  </head>
  <body>
    <article>
      <h1>Χριστούγεννα: Πότε θα κλείσουν τα σχολεία – Πότε ανοίγουν ξανά</h1>
      <address>
        <time datetime="2019-11-21T17:46:39+00:00">21 Nov 2019, 17:46</time>
      </address>
      <p>Οι διακοπές των <a href="https://neaselida.gr/tag/christoygenna/"><b>Χριστουγέννων</b></a> δεν αργούν και οι <b>μαθητές</b> ήδη ανυπομονούν για το κλείσιμο των <a href="https://neaselida.gr/tag/scholia/"><b>σχολείων</b></a> τις γιορτινές μέρες.</p>
      <p>Το τελευταίο κουδούνι στα σχολεία για το 2019 θα χτυπήσει στις <b>24 Δεκεμβρίου</b>, κάτι που ισχύει και για τα παιδιά που πηγαίνουν σε δημοτικούς βρεφονηπιακούς και παιδικούς σταθμούς.</p>
      <p><b>Η επιστροφή στα θρανία </b>θα γίνει μετά και τον εορτασμό των Θεοφανείων, με τα μαθήματα να ξεκινούν εκ νέου την Τρίτη <b>7 Ιανουαρίου</b> 2020.</p>
      <h3>Μερομήνια 2019: Τι καιρό θα κάνει μέχρι τα Χριστούγεννα</h3>
      <p><b>Τα <a href="https://neaselida.gr/tag/merominia-2019/">μερομήνια</a></b> είναι ένα διαχρονικά σημαντικό εργαλείο για την παρατήρηση του<b> καιρού</b>. Πρόκειται για μια <a href="https://neaselida.gr/tag/praktiki-provlepsi-kairoy/"><b>πανάρχαια μέθοδο πρόβλεψης του καιρού</b></a> για ολόκληρο τον χρόνο.</p>
      <p>Η μέθοδος είναι πολύ απλή. <b>Όσοι γνωρίζουν παρατηρούν τον καιρό του Αυγούστου για 12 ημέρες</b>, εκ των οποίων κάθε μία αντιπροσωπεύει τον καιρό των επόμενων μηνών.</p>
      <p>Με αυτόν τον τρόπο μπορούμε να κάνουμε εκτιμήσεις σχετικά με τις καιρικές συνθήκες που θα επικρατούν μέχρι την τελευταία μέρα του <b>2019</b>.</p>
      <figure>
        <img src="https://neaselida.gr/nsmedia/uploads/2019/03/merominia.jpg"/>
      </figure>
      <h3>Τι δείχνουν τα μερομήνια</h3>
      <p>
        <b>Νοέμβριος</b>
      </p>
      <p>Οι βροχές θα συνεχιστούν και τα χαρακτηριστικά του καιρού θα είναι πιο χειμωνιάτικα. Κοντά στη συμπλήρωση του 20ήμερου θα επικρατεί βοριαδάκι, συνοδευόμενο πιθανώς από χιονόνερο, αλλά και πολλά χιόνια στα ορεινά. Η σκυτάλη θα παραδοθεί στον Δεκέμβριο μέσα σε πολύ καλές, για την εποχή, συνθήκες.</p>
      <p>
        <b>Δεκέμβριος</b>
      </p>
      <p>Στις αρχές του τελευταίου μήνα του έτους θα «χτυπήσουν» ψυχροί βοριάδες και θα πέσει κι άλλο η θερμοκρασία – από τα μισά του μήνα και λίγο μετά. Κάπου εκεί, θα έρθουν κι άλλα χιόνια. Στη συνέχεια, με σταδιακή καιρική μεταβολή, μας αποχαιρετούν ο μήνας και το έτος.</p>
      <p>Σύμφωνα με τα <b>μερομήνια</b>, μέσα σε σχετικά υποφερτές συνθήκες θα καλωσορίσουμε το 2020. Θα υπάρξουν βροχές και κρύο, αλλά θα ακολουθήσουν οι πολυπόθητες <b>αλκυονίδες</b> και θα βάλουν τα πράγματα στη θέση τους.</p>
      <related>
        <a href="https://neaselida.gr/ellada/kakokairia-kleista-scholeia-tin-paraskeyi-se-poies-perioches/"/>
      </related>
    </article>
  </body>
</html>