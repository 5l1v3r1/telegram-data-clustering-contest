<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/21/balotelli-allenamento-brescia-cacciato/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-21T17:05:49+00:00"/>
    <meta property="og:title" content="Caos Brescia, Balotelli cacciato dall’allenamento! Battibecco con Fabio Grosso"/>
    <meta property="og:description" content="AGGIORNAMENTO – Secondo quanto riportato da Gianluca Di Marzio il motivo del nervosismo di Balotelli pare sia dovuto alla sua esclusione dai titolari nelle prove tattiche. I favoriti per una maglia dal primo minuto infatti sono Donnarumma e Torregrossa. Il Brescia si prepara ad affrontare la Roma all’Olimpico con una grana da risolvere. Questo pomeriggio il […]"/>
  </head>
  <body>
    <article>
      <h1>Caos Brescia, Balotelli cacciato dall’allenamento! Battibecco con Fabio Grosso</h1>
      <address><time datetime="2019-11-21T17:05:49+00:00">21 Nov 2019, 17:05</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <h3>Battibecco con mister Grosso, Balotelli cacciato dall’allenamento del Brescia</h3>
      <p>AGGIORNAMENTO – Secondo quanto riportato da<b> Gianluca Di Marzio</b> il motivo del nervosismo di <b>Balotelli </b>pare sia dovuto alla sua esclusione dai titolari nelle prove tattiche. I favoriti per una maglia dal primo minuto infatti sono <b>Donnarumma </b>e <b>Torregrossa</b>.</p>
      <p>Il Brescia si prepara ad affrontare la Roma all’Olimpico con una grana da risolvere. <b>Questo pomeriggio il tecnico Fabio Grosso ha cacciato Mario Balotelli dall’allenamento</b>.</p>
      <p>L’attaccante, apparso molto nervoso, è stato invitato intorno alle 16 a lasciare il campo, a seduta ancora in corso. “<i><b>Mario vai, Mario vai!</b></i>” le parole di <b>Grosso</b>. Alle 16.16 <b>l’ex Nizza è uscito sgommando dal centro sportivo</b> di Torbole per far ritorno a casa.</p>
      <p>Lo riporta <i>Il Giornale di Brescia</i>. La società lombarda ha minimizzato l’accaduto, spiegando si trattasse di una semplice sostituzione avvenuta durante le prove tattiche.</p>
    </article>
  </body>
</html>