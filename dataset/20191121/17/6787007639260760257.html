<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39847-elfde-verdachte-aangehouden-voor-overval-hrieps/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-21T17:37:00+00:00"/>
    <meta property="og:title" content="Elfde verdachte aangehouden voor overval Hrieps"/>
    <meta property="og:description" content="VLISSINGEN - Woensdagmorgen is door de politie in wijk Westerzicht in Vlissingen een elfde verdachte aangehouden in het lopende onderzoek naar de woningoverval in Grijpskerke in mei dit jaar."/>
  </head>
  <body>
    <article>
      <h1>Elfde verdachte aangehouden voor overval Hrieps</h1>
      <address><time datetime="2019-11-21T17:37:00+00:00">21 Nov 2019, 17:37</time> by <a rel="author">Tim Koster</a></address>
      <figure>
        <img src="https://www.hvzeeland.nl/pictures/0/7/1/131170.jpg"/>
        <figcaption>Bij de overval werd de contante opbrengst van muziekfestival Hrieps gestolen.<cite>© Foto: Manfred Berrevoets / Provicom</cite></figcaption>
      </figure>
      <p>
        <b>VLISSINGEN - Woensdagmorgen is door de politie in wijk Westerzicht in Vlissingen een elfde verdachte aangehouden in het lopende onderzoek naar de woningoverval in Grijpskerke in mei dit jaar.</b>
      </p>
      <p>Politie en justitie hebben tot nu toe elf verdachten in beeld die mogelijk betrokken zijn geweest bij de overval. Zes van de verdachten zitten momenteel nog vast voor hun betrokkenheid. Een man en twee vrouwen, die eerder werden opgepakt, mogen hun proces in vrijheid afwachten. Tot slot worden ook een man en een vrouw uit 's-Heer Arendskerke verdacht van betrokkenheid bij de grove overval.</p>
      <p>In de woning van de Vlissingse verdachte, een 32-jarige man, werd donderdagmiddag onder leiding van een rechter-commissaris door agenten gezocht naar bewijs. De man heeft zogenaamde beperkende maatregelen opgelekd gekregen. De politie laat weten dat hierdoor niet meer informatie over de zoeking en het onderzoek gedeeld kunnen worden.</p>
      <p>Op dinsdag 14 januari staat een tweede pro-formazitting gepland.</p>
    </article>
  </body>
</html>