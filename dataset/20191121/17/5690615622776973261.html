<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837093-zelenskiy-zdiysniv-kadrovi-perestanovki-v-sbu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:39:00+00:00"/>
    <meta property="og:title" content="Зеленський здійснив кадрові перестановки в СБУ"/>
    <meta property="og:description" content="КИЇВ. 21 листопада. УНН. Президент України Володимир Зеленський змінив начальника Департаменту захисту національної державності Служби безпеки України, а …"/>
  </head>
  <body>
    <article>
      <h1>Зеленський здійснив кадрові перестановки в СБУ</h1>
      <address><time datetime="2019-11-21T17:39:00+00:00">21 Nov 2019, 17:39</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Президент України Володимир Зеленський змінив начальника Департаменту захисту національної державності Служби безпеки України, а також звільнив начальників Управління СБУ в двох областях. Про це йдеться у відповідних указах Президента, оприлюднених 21 листопада на сайті Глави держави, передає <b>УНН</b>.</p>
      <p>Так, указом №856/2019 Зеленський звільнив Сергія Андрущенка з посади начальника Департаменту захисту національної державності Служби безпеки України, а указом №859/2019 призначив його заступником Голови СБУ.</p>
      <p>На вільне місце начальника Департаменту захисту національної державності Служби безпеки України Президент призначив Анатолія Дублика, йдеться в указі №860/2019.</p>
      <p>Крім того, Глава держави підписав указ №858/2019 про звільнення Юрія Гончарова з посади начальника Управління Служби безпеки України в Чернігівській області та указ №857/2019 про звільнення Олександра Бондарука з посади начальника Управління Служби безпеки України у Львівській області.</p>
      <p>Начальником Управління Служби безпеки України у Львівській області Президент призначив Юрія Гончарова, йдеться в указі №861/2019.</p>
      <p>Нагадаємо, 23 липня Зеленський <a href="https://www.unn.com.ua/uk/news/1815101-zelenskiy-zrobiv-sche-odne-vazhlive-priznachennya-u-sbu?fbclid=IwAR1moI2liHIyr5aniKDlHvgepxoMY6lkzr57SCpBYERekpQ8b_NvPWDpRvA">призначив</a> начальника Департаменту захисту національної державності Служби безпеки України.</p>
    </article>
  </body>
</html>