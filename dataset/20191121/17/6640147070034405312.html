<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/half-life-alyx-gratis-valve-index/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T17:33:00+00:00"/>
    <meta property="og:title" content="Half-Life Alyx sarà gratis per tutti i possessori di Valve Index: ecco i dettagli | Game Division"/>
    <meta property="og:description" content="Se si possiede Valve Index, Half-Life Alyx sarà completamente gratuito: questo è quanto ha annunciato Valve tramite il sito ufficiale."/>
  </head>
  <body>
    <article>
      <h1>Half-Life Alyx sarà gratis per tutti i possessori di Valve Index: ecco i dettagli | Game Division</h1>
      <address>
        <time datetime="2019-11-21T17:33:00+00:00">21 Nov 2019, 17:33</time>
      </address>
      <p>È successo, Valve ha annunciato un nuovo capitolo di Half-Life. <a href="http://www.tomshw.it/videogioco/half-life-alyx-data-uscita-trailer/">Come vi abbiamo da poco riportato</a>, la società di Bellevue ha svelato al mondo <b>Half-Life Alyx, il nuovo capitolo per la Realtà Virtuale</b>. Il gioco è già disponibile per il pre-acquisto al prezzo di 44.99 euro (49.99 euro prezzo pieno), ma alcuni giocatori lo potranno ottenere gratis. Chi? I possessori di un Valve Index.</p>
      <p>Come è infatti possibile leggere sulla pagina ufficiale del gioco, <b>se si possiede Valve Index, Half-Life Alyx sarà completamente gratuito</b>. Non solo, non sarà nemmeno necessario reclamarlo o richiedere qualche codice: a marzo 2020, ovvero quando uscirà il gioco, esso apparirà nella libreria Steam, in automatico.</p>
      <figure>
        <img src="https://www.tomshw.it/images/images/2019/11/half-life-alyx-64473.jpg"/>
      </figure>
      <p>Leggi anche: <a href="https://www.tomshw.it/videogioco/amazon-gaming-2020/">Amazon potrebbe annunciare il proprio servizio di cloud gaming nel 2020</a></p>
      <p>È inoltre importante sottolineare che tutti i possessori di Valve Index, indipendentemente da quando l’hanno acquistato lo otterranno; non ci sono limiti temporali di alcun tipo. Non finisce qui: <b>anche coloro i quali hanno acquistato i soli controller otterranno il gioco gratis</b>.</p>
      <p>A tutto questo si aggiungono <b>una serie di bonus</b> per tutti coloro hanno acquistato un Valve Index entro la fine del 2019:</p>
      <ul>
        <li>Sarà possibile esplorare gli ambienti di Half-Life Alyx nel proprio spazion SteamVR Home</li>
        <li>Saranno rese disponibili skin alternative per le armi dell’arsenale di Half-Life Alyx</li>
        <li>Ci saranno contenuti speciali a tema Half-Life Alyx all’interno di CS: GO</li>
      </ul>
      <p>Il sito ufficiale spiega anche che sarà possibile giocare in ogni ambiente, ampio o ristretto, sia in piedi che seduti. Il movimento sarà possibile in tre modalità: tramite il teletrasporto, con uno spostamento automatico da un punto all’altro in modo fluido oppure in modo libero controllandolo con la levetta. <b>Molte novità interessanti: cosa ne pensate? Siete interessati all’acquisto del gioco o di un Valve Index?</b></p>
    </article>
  </body>
</html>