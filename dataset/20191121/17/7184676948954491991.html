<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/tsiny-na-opalennya-mozhut-zletity-do-chogo-gotuvatysya-ukrayintsyam/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T17:41:34+00:00"/>
    <meta property="og:title" content="Ціни на опалення можуть злетіти: до чого готуватися українцям"/>
    <meta property="og:description" content="Ціни на опалення, після скасування постанови про граничні ціни на тепло та гарячу воду, можуть злетіти. Зростання цін нічого не стримує."/>
  </head>
  <body>
    <article>
      <h1>Ціни на опалення можуть злетіти: до чого готуватися українцям</h1>
      <h2>Ймовірніше за все підвищення тарифу відбуватиметься поступово.</h2>
      <address>
        <time datetime="2019-11-21T17:41:34+00:00">21 Nov 2019, 17:41</time>
      </address>
      <p>Ціни на <a href="https://narodna-pravda.ua/2019/11/18/na-lvivshhyni-tsile-misto-zalyshylosya-bez-opalennya/">опалення</a>, після скасування постанови про граничні ціни на тепло та гарячу воду, можуть злетіти. Зростання цін нічого не стримує.</p>
      <p>Loading...</p>
      <p>Про це повідомляє НАРОДНА ПРАВДА з посиланням на <a href="https://www.segodnya.ua/economics/gkh/tarify-spustili-s-cepi-pochem-budet-teplo-zimoy-1363032.html">«Сегодня»</a>.</p>
      <p>Постанова була скасована Кабінетом міністрів України 16 листопада поточного року. Наскільки виросте вартість послуги наразі не відомо, адже вона залежить від багатьох чинників, в тому числі і транзиту російського газу.</p>
      <p>Обмеження були зняті після скарг комунальних служб та загрози зриву опалювального сезону 2019/2020.</p>
      <p>За їх твердженнями, вартість опалення була істотно занижена Урядом Гройсмана та в ситуації дії постанови, яка була скасована, місцевим бюджетам довелось би покривати різницю між реальним та граничним тарифом. В нинішніх умовах зростання ціни нічого не стримує.</p>
      <p>Експерти також прогнозують зростання тарифів на теплову енергію, однак точної цифри не називають. Вони прогнозують, що підвищення варто очікувати вже на початку 2020 року.</p>
      <p>Експерт у сфері енергетики Геннадій Рябцев пояснює, що з 1 січня завершується дія спецзобов’язань для “Нафтогазу”. Відповідно ціни мають стати ринковими і визначатися імпортним паритетом.</p>
      <p>«Водночас немає ніяких гарантій, що цифри в Європі не злетять угору, зважаючи на можливу газову війну з Росією через транзит. “Тому теплокомуненерго сьогодні в роздумах: яку ціну газу закладати в тариф?” – пояснив експерт.</p>
      <p>Ймовірніше за все підвищення тарифу відбуватиметься поступово.</p>
      <p>Нагадаємо, скасування граничного тарифу на опалення і гаряче водопостачання – непопулярний крок, але, якщо б воно продовжувало діяти, в<a href="https://narodna-pravda.ua/2019/11/19/v-ukrayini-skasuvaly-obmezhennya-shhodo-taryfiv-na-opalennya-skilky-budemo-platyty/"> деяких містах через брак коштів могли просто відключити гарячу воду і тепло</a>. Адже, тоді б деякі підприємства працювали б у мінус, що могло б призвести до їх закриття.</p>
      <p>Нагадаємо також, заступник голови КМДА Петро Пантелеєв заявив, що тарифи на опалення та гарячу воду у Києві <a href="https://narodna-pravda.ua/2019/10/26/u-klychka-zrobyly-vazhlyvu-zayavu-pro-taryfy-na-opalennya-u-kyyevi/">не підвищуватимуться до кінця поточного опалювального сезону.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>