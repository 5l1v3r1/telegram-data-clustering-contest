<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/abn-stopt-wallet-android"/>
    <meta property="og:site_name" content="Emerce"/>
    <meta property="article:published_time" content="2019-11-21T17:53:00+00:00"/>
    <meta property="og:title" content="ABN stopt met Wallet voor Android"/>
    <meta property="og:description" content="ABN AMRO stopt met Wallet voor Android telefoons. Te weinig klanten maakten gebruik van de mogelijkheid om met een Android telefoon te betalen, meldt de bank."/>
  </head>
  <body>
    <article>
      <h1>ABN stopt met Wallet voor Android</h1>
      <address><time datetime="2019-11-21T17:53:00+00:00">21 Nov 2019, 17:53</time> by <a rel="author">Jan Libbenga</a></address>
      <p>
        <b>ABN AMRO stopt met Wallet voor Android telefoons. Te weinig klanten maakten gebruik van de mogelijkheid om met een Android telefoon te betalen, meldt de bank.</b>
      </p>
      <p>Sinds 2016 heeft ABN AMRO haar eigen wallet. Daarmee kunnen Android telefoons met een NFC-chip betalingen verrichten bij betaalautomaten in winkels.</p>
      <p>Klanten kunnen tot twee maanden na ontvangst van dit bericht nog betalen met de Wallet app, tenzij de telefoon gebruik maakt van Android 10. Deze versie wordt niet ondersteund door de Wallet app.</p>
      <p>Voor Android gebruikers kunnen wearables een alternatief zijn om contactloos te betalen. Deze zijn er in verschillende soorten en prijsklassen. Van een sleutelhanger tot een ring of horloge.</p>
      <related>
        <h4>Gerelateerde items</h4>
        <a href="https://www.emerce.nl/achtergrond/nieuwe-betalen-bijna"/>
        <a href="https://www.emerce.nl/nieuws/geen-dominante-europese-mobiele-betaaloplossing"/>
        <a href="https://www.emerce.nl/nieuws/walletapp-abn-android-nu-beschikbaar"/>
      </related>
    </article>
  </body>
</html>