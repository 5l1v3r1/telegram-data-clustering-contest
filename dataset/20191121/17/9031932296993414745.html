<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/uciekal-przed-policjantami-bo-myslal-ze-ma-do-odsiedzenia-wyrok-nie-mial/"/>
    <meta property="og:site_name" content="Polsat News"/>
    <meta property="article:published_time" content="2019-11-21T17:03:00+00:00"/>
    <meta property="og:title" content="Uciekał przed policjantami, bo myślał, że ma do odsiedzenia wyrok. Nie miał"/>
    <meta property="og:description" content="35-latek z Czechowic-Dziedzic (woj. śląskie) kierujący skodą nie zatrzymał się do kontroli drogowej i zaczął uciekać przed policją. Mężczyzna ostatecznie został zatrzymany po tym, gdy do akcji włączyły się dodatkowe radiowozy. Mężczyzna, który wiózł 77-letnią babcię, sądził, że jest poszukiwany. Teraz czeka go odpowiedzialność karna."/>
  </head>
  <body>
    <article>
      <h1>Uciekał przed policjantami, bo myślał, że ma do odsiedzenia wyrok. Nie miał</h1>
      <address>
        <time datetime="2019-11-21T17:03:00+00:00">21 Nov 2019, 17:03</time>
      </address>
      <p>
        <b>35-latek z Czechowic-Dziedzic (woj. śląskie) kierujący skodą nie zatrzymał się do kontroli drogowej i zaczął uciekać przed policją. Mężczyzna ostatecznie został zatrzymany po tym, gdy do akcji włączyły się dodatkowe radiowozy. Mężczyzna, który wiózł 77-letnią babcię, sądził, że jest poszukiwany. Teraz czeka go odpowiedzialność karna.</b>
      </p>
      <related>
        <a href="https://www.polsatnews.pl/wiadomosc/2019-11-06/potracenie-na-pasach-kierowce-ciezarowki-nie-widzial-rowerzystki-wideo/"/>
      </related>
      <p>"Policjanci z ruchu drogowego na czechowickiej ulicy Legionów zauważyli osobową skodę, której kierujący nie korzystał z pasów bezpieczeństwa. Postanowili zatrzymać pojazd do kontroli. Kierowca skody zignorował jednak te sygnały i rozpoczął ucieczkę, podczas której złamał wiele przepisów ruchu drogowego" - czytamy w komunikacie bielskiej policji.</p>
      <p>
        <b>
          <a href="https://www.polsatnews.pl/wiadomosc/2019-11-20/probowal-uciekac-potracil-policjanta-w-aucie-znaleziono-narkotyki/?ref=wyszukiwarka">ZOBACZ: Próbował uciekać, potrącił policjanta. W aucie znaleziono narkotyki</a>
        </b>
      </p>
      <p>
        <b>Babci nic się nie stało</b>
      </p>
      <p>Pościg, do którego doszło w środę tuż przed południem, zakończył się ostatecznie po około 5 kilometrach w Ligocie w powiecie bielskim. Pojazd udało się zatrzymać dzięki wsparciu dwóch dodatkowych, policyjnych patroli.</p>
      <p>35-latek kierujący autem był trzeźwy. Mężczyzna uciekał przed policjantami nie zważając na to, że wiezie swoją 77-letnią babcię. Seniorce nic się nie stało.</p>
      <p>
        <a href="https://www.polsatnews.pl/wiadomosc/2019-11-21/stalker-z-legionowa-policja-zatrzymala-34-latka-za-grozby-i-nekanie-zony/?ref=wyszukiwarka">
          <b>ZOBACZ: Stalker z Legionowa. Policja zatrzymała 34-latka za groźby i nękanie żony</b>
        </a>
      </p>
      <p>
        <b>Ucieczka przed odsiadką</b>
      </p>
      <p>Zatrzymany tłumaczył funkcjonariuszom, że zdecydował się na ucieczkę, bo myślał, że jest poszukiwany przez sąd. Powodem miało być niepłacenie alimentów.</p>
      <p>Choć mężczyzna nie był poszukiwany, to jest on znany policjantom ze swoich wcześniejszych problemów z prawem. Teraz za niezatrzymanie się do kontroli drogowej może trafić do więzienia nawet na 5 lat.</p>
      <p>"Grozi mu też zakaz prowadzenia pojazdów a za drogowe wykroczenia wysoka grzywna. O jego dalszym losie wkrótce zdecyduje sąd" - poinformowali policjanci.</p>
      <p>
        <a href="https://www.polsatnews.pl/wideo/zalana-trasa-swietokrzyska-w-warszawie_6719564/">WIDEO - Zalana Trasa Świętokrzyska w Warszawie</a>
      </p>
      <figure>
        <img src="https://s.redefine.pl/file/o2/redefine/cp/qw/qwdfo9fitwn2my2qpw47g55m4m23krst.jpg"/>
      </figure>
    </article>
  </body>
</html>