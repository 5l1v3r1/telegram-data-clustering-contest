<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/half-life-alyx-data-uscita-trailer/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T17:06:00+00:00"/>
    <meta property="og:title" content="Half-Life Alyx: data di uscita, trailer e piattaforme | Game Division"/>
    <meta property="og:description" content="Valve Software ha finalmente svelato le prime informazioni su Half-Life Alyx, il nuovo capitolo per VR. Ecco tutti i dettagli ufficiali."/>
  </head>
  <body>
    <article>
      <h1>Half-Life Alyx: data di uscita, trailer e piattaforme | Game Division</h1>
      <address>
        <time datetime="2019-11-21T17:06:00+00:00">21 Nov 2019, 17:06</time>
      </address>
      <p>Dopo anni di attesa, sta finalmente accadendo: un nuovo capitolo di Half-Life sta per arrivare sulle nostre macchine da gioco. Certo, non è il terzo capitolo tanto atteso dagli appassionati, ma è comunque un evento ritenuto da molti impossibile. Pochi giorni fa Valve ha confermato ufficialmente, in seguito ad alcuni rumor, che <b>Half-Life Alyx</b> è il nuovo capitolo della serie, in VR. Ora, la società di Bellevue ha rilasciato i primi dettagli ufficiali. Ecco tutte le informazioni sul nuovo gioco di Valve.</p>
      <p>Valve ha rilasciato, come ci aspettavamo, <b>un primo trailer di annuncio</b>. Potete vederlo qui sotto. Il filmato ci permette di ammirare qualche scena di gameplay: si tratta di uno sparatutto in prima persona, come gli altri capitoli della serie (avevamo dubbi in tal senso?).</p>
      <figure>
        <iframe src="https://www.youtube.com/embed/O2W0N3uKXmo" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/half-life-alyx-64474.768x432.jpg"/>
        </figure>
        <figure>
          <img src="https://www.tomshw.it/images/images/2019/11/half-life-alyx-64473.768x432.jpg"/>
        </figure>
        <figure>
          <img src="https://www.tomshw.it/images/images/2019/11/half-life-alyx-64472.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/amazon-gaming-2020/">Amazon potrebbe annunciare il proprio servizio di cloud gaming nel 2020</a></p>
      <p>Il gioco è ambientato tra il primo Half-Life e il secondo capitolo. Si tratta di un nuovo “<i>gioco completo realizzato da zero da Valve per la realtà virtuale</i>“: queste le parole ufficiali della compagnia. Sarà disponibile a partire da marzo 2020, come i rumor avevano già anticipato, e sarà disponibile sulle seguenti piattaforme: <b>Valve Index, HTC Vive, Oculus Rift (e Quest, ma con un PC connesso) e Windows Mixed Reality</b>. È già disponibile al preacquisto su Steam, al prezzo di 49.99 € (44.99 € in sconto).</p>
      <p>Giocheremo nei panni di Alyx Vance e dovremo salvare l’umanità intera. Il gioco viene descritto come un mix di esplorazione, puzzle solving, profonde interazioni ambientali e combattimento viscerale. Ecco anche i <b>requisiti minimi di sistema</b>:</p>
      <ul>
        <li>OS: Windows 10</li>
        <li>Processore: Core i5-7500 / Ryzen 5 1600</li>
        <li>Memoria: 12 GB di RAM</li>
        <li>Scheda video: GTX 1060 / RX 580 – 6GB VRAM</li>
      </ul>
      <p>Diteci, cosa ne pensate di quanto presentato da parte di Valve? Half-Life Alyx vi incuriosisce, oppure non è ciò che speravate fosse?</p>
      <blockquote>In attesa dell’arrivo del gioco, potete godervi una bevanda calda con la tazza a tema Black Mesa: la potete comprare su Amazon, precisamente a <a href="https://toms.it/g3Bd7">questo indirizzo</a>.</blockquote>
    </article>
  </body>
</html>