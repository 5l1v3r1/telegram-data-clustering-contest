<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/severna-makedonija/3362097/borisov-postavio-makedonce-na-mesto-bez-antibugarske-retorike-ili-nista-od-podrske-na-putu-ka-eu"/>
    <meta property="og:site_name" content="kurir.rs"/>
    <meta property="article:published_time" content="2019-11-21T17:14:00+00:00"/>
    <meta property="og:title" content="BORISOV POSTAVIO MAKEDONCE NA MESTO: Bez antibugarske retorike, ili ništa od podrške na putu ka EU"/>
    <meta property="og:description" content="Bugarski premjer Bojko Borisov upozorio je Severnu Makedoniju da antibugarska regorika u toj zemlji mora biti zabranjena, a svako ko Bugarsku nazove fašističkim okupatorom ne može se nadati podršci i pomoći, prenela je skopska televizija Kanal 5."/>
  </head>
  <body>
    <article>
      <h6 class="kicker">jasna poruka</h6>
      <h1>BORISOV POSTAVIO MAKEDONCE NA MESTO: Bez antibugarske retorike, ili ništa od podrške na putu ka EU</h1>
      <address>
        <time datetime="2019-11-21T17:14:00+00:00">21 Nov 2019, 17:14</time>
      </address>
      <p>
        <b>Bugarski premjer Bojko Borisov upozorio je Severnu Makedoniju da antibugarska regorika u toj zemlji mora biti zabranjena, a svako ko Bugarsku nazove fašističkim okupatorom ne može se nadati podršci i pomoći, prenela je skopska televizija Kanal 5.</b>
      </p>
      <p>To je, kako se navodi, prvi put nakon francuskog odbijanja da Severna Makedonija dobije datum za otvaranje pristpnih pregovora za članstvo u EU, da zvanicna Sofija podseća na zahteve Bugarske, šta je njihiov uslov za članstvo Makedonije u EU.</p>
      <p>Borisov je to rekao na marginama kongresa Evropske narodne partije u Zagrebu.</p>
      <p>"Anti-bugarska retorika ne samo da mora biti zabranjena, već bi trebalo shvatiti i da ona nije u redu. Nisam im slučajno rekao da kada neki od vas kažu da je Bugarska fašistički okupator, to u Bugarskoj znači da ni zbog toga ne bi trebalo da vam pomognemo na bilo koji način", rekao je Borisov.</p>
      <p>Navodi se da se Borisov u Zagrebu sastao sa liderom opozicionog VMRO-DPMNE Hristijanom Mickovskim, kojeg je podsetio na bugarske uslove za jasnu podršku evroatlantskim integracijama Makedonije, kao i na sporazum o prijateljstvu i dobrosusedskim odnosima sa Bugarskom.</p>
      <p>"Da li podržavate dobrosusedski sporazum između Bugarske i Makedonije? Veoma je važno znati, da bude jasno, to je demokratija", rekao je Borisov.</p>
      <p>Kurir.rs/Tanjug Foto: AP, EPA</p>
      <related>
        <h4>NE PROPUSTITE</h4>
        <a href="https://www.kurir.rs/region/severna-makedonija/3295375/bugarski-premijer-dolazi-u-severnu-makedoniju-borisov-sa-zaevim-proslavlja-sporazum-o-prijateljstvu"/>
        <a href="https://www.kurir.rs/region/severna-makedonija/3285991/zaev-salje-protestnu-notu-bugarskoj-mi-smo-makedonci-a-ne-severni-makedonci"/>
        <a href="https://www.kurir.rs/region/severna-makedonija/3272353/zaev-poklekao-pred-borisovim-bugarski-premijer-isprozivao-makedonce-a-evo-kakav-je-odgovor-stigao-iz-skoplja"/>
      </related>
    </article>
  </body>
</html>