<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/the-cranberries-vereerd-met-grammy-nominatie/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T17:36:22+00:00"/>
    <meta property="og:title" content="The Cranberries vereerd met Grammy-nominatie"/>
    <meta property="og:description" content="Rockgroep The Cranberries is blij verrast met de Grammy-nominatie voor beste rockalbum voor hun allerlaatste album, In The End. Het album werd eerder dit jaar uitgebracht, en is een eerbetoon aan zangeres Dolores O'Riordan die in januari 2018 overleed."/>
  </head>
  <body>
    <article>
      <h1>The Cranberries vereerd met Grammy-nominatie</h1>
      <address><time datetime="2019-11-21T17:36:22+00:00">21 Nov 2019, 17:36</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Rockgroep The Cranberries is blij verrast met de Grammy-nominatie voor beste rockalbum voor hun allerlaatste album, In The End. Het album werd eerder dit jaar uitgebracht, en is een eerbetoon aan zangeres Dolores O’Riordan die in januari 2018 overleed.</p>
      <p>“We voelen ons vereerd dat ons laatste album In The End genomineerd is voor de Grammy van beste rockalbum. Het is een passend eerbetoon aan Dolores en haar geweldige talent. Ze zou ontzettend trots zijn geweest.”</p>
      <p>Op het album is de stem van de zangeres postuum te horen. De overgebleven bandleden maakten daarbij gebruik van opnames die Dolores in de voorgaande jaren in de studio had opgenomen.</p>
      <p>Na het overlijden van de zangeres maakten de overgebleven leden van de band bekend dat ze na het uitbrengen van In The End niet verder zouden gaan als groep. Daarmee komt er na dertig jaar een einde aan de rockgroep, die in de jaren negentig zijn hoogtepunt beleefde met onder andere de hit Zombie.</p>
      <p>BuzzE</p>
    </article>
  </body>
</html>