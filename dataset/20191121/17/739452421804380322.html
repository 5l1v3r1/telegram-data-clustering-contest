<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/21/cina-sa-zaviazala-bojovat-proti-novym-pravnym-predpisom-usa-ktore-su-zamerane-na-znicenie-hongkongu/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-21T17:26:34+00:00"/>
    <meta property="og:title" content="Čína sa zaviazala „bojovať“ proti novým právnym predpisom USA, ktoré sú zamerané na „zničenie Hongkongu“"/>
    <meta property="og:description" content="Peking varoval, že uplatní odvetné opatrenia potom, čo Kongres Spojených štátov schváli zákon, ktorý má údajne chrániť „ľudské práva“ v Hongkongu. „Dôrazne odsudzujeme a sme proti schváleniu príslušných zákonov týkajúcich sa Hongkongu,“ uviedol hovorca čínskeho ministerstva zahraničia Geng Shuang počas tlačového brífingu vo štvrtok. Varoval tiež Washington pred zásahmi do..."/>
  </head>
  <body>
    <article>
      <h1>Čína sa zaviazala „bojovať“ proti novým právnym predpisom USA, ktoré sú zamerané na „zničenie Hongkongu“</h1>
      <address><time datetime="2019-11-21T17:26:34+00:00">21 Nov 2019, 17:26</time> by <a rel="author">Marek Molnár</a></address>
      <p>
        <i>
          <b>Peking varoval, že uplatní odvetné opatrenia potom, čo Kongres Spojených štátov schváli zákon, ktorý má údajne chrániť „ľudské práva“ v Hongkongu.</b>
        </i>
      </p>
      <p>„Dôrazne odsudzujeme a sme proti schváleniu príslušných zákonov týkajúcich sa Hongkongu,“ uviedol hovorca čínskeho ministerstva zahraničia Geng Shuang <a href="https://www.telegraph.co.uk/news/2019/11/21/china-accuses-us-seeking-destroy-hong-kong/">počas tlačového brífingu vo štvrtok</a>. Varoval tiež Washington pred zásahmi do vnútorných záležitostí Číny.</p>
      <p>„Ak sú Spojené štáty odhodlané konať, Čína voči nim zavedie vhodné opatrenia,“ <a href="https://www.cbsnews.com/news/china-hong-kong-human-rights-and-democracy-act-2019-strong-countermeasures-beijing-today-2019-11-21/">prehlásil Shuang</a>.</p>
      <p>Hongkonský zákon o ľudských právach a demokracii prešiel v stredu Snemovňou reprezentantov, len jeden deň po tom, ako ho schválil Senát. Očakáva sa, že nový návrh zákona podpíše aj americký prezident Donald Trump.</p>
      <p>Legislatíva vyžaduje, aby výkonné odbory každoročne preskúmavali ľudské práva v Hongkongu.</p>
      <p>Peking opakovane obvinil Washington zo zasahovania do prebiehajúcich nepokojov v Hongkongu. Na nedávnom stretnutí s americkou delegáciou v Pekingu čínsky minister zahraničných vecí Wang Yi vyhlásil, že Čína nikdy nedovolí nikomu podkopať ich štruktúru „jednej krajiny, dvoch systémov“. Čínsky diplomat tiež uviedol, že cieľom amerického nového zákona je „zničiť Hongkong“.</p>
      <related>
        <a href="https://www.hlavnydennik.sk/2019/11/21/koniec-poplatkom-za-batozinu-spanielsky-sud-dal-za-pravdu-cestujucemu/"/>
      </related>
    </article>
  </body>
</html>