<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/el-este-soferul-care-a-lovit-ursul-din-harghita-ce-s-a-intamplat-la-scurt-timp-dupa-accident-18603139"/>
    <meta property="og:site_name" content="Gândul"/>
    <meta property="article:published_time" content="2019-11-21T17:38:36+00:00"/>
    <meta property="og:title" content="El este şoferul care a lovit ursul din Harghita. Ce s-a întâmplat la scurt timp după accident"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>El este şoferul care a lovit ursul din Harghita. Ce s-a întâmplat la scurt timp după accident</h1>
      <h2>Un jurnalist a dat de urma şoferului care a lovit ursul din Harghita, lăsat să agonizeze 18 ore fără ajutor.</h2>
      <address><time datetime="2019-11-21T17:38:36+00:00">21 Nov 2019, 17:38</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>„Tare s-au bucurat că se interesează cineva şi de ei, că au urmărit toate ştirile şi numai de urs aveau grijă”, explică Ursulean, într-o postare pe Facebook.<br/><br/>Bărbatul, tată a şase copii pe care trebuie să îi plimbe de colo colo, a rămas fără maşină, care a fost serios avariată de coliziunea cu ursul.<br/><br/>„Am fost în vizită la familia care s-a ciocnit cu ursul.<br/><br/>Tare s-au bucurat că se interesează cineva şi de ei, că au urmărit toate ştirile şi numai de urs aveau grijă.<br/><br/>Dar ei ce-o să facă acuma, că nu-i despăgubeşte nimeni, au rămas fără maşina de care au nevoie în fiecare zi. Au şase copii pe care trebuie să-i plimbe de colo-colo.<br/><br/>O fetiţă de doi ani era în maşină când a fost accidentul. A făcut atac de panică, dar s-a liniştit, acum aleargă chicotind prin curte. Doar noaptea se mai trezeşte ţipând că ursul... ursul.<br/>Anunturi auto<br/><br/>Ai o masina de vanzare? Adauga un anunt gratuit pe cel mai dinamic site auto din Romania!<br/>Adauga anunt<br/><br/>Iar ursul chiar vine noaptea! Locuiesc pe deal, la marginea satului, dincolo de ei mai e doar o stână, sub asediu în fiecare noapte. Îţi dai seama că-i aproape după cum latră câinii.<br/><br/>Le e frică să iasă la animale, le e frică să-şi lase copiii la joacă, de câţiva ani trăiesc cu frica. Cică înainte nu erau urşi, dar i-a adus cineva cu duba, aşa crede lumea.<br/><br/>Aici pe deal nu e habitat bun, nu găsesc de mâncare, nici loc de hibernat n-au, toată iarna coboară în sat după hrană şi-i terorizează pe oameni.<br/><br/>Nu te-ajută nimeni în ţara asta, se plânge domnu’ Ferenţ, un urs de om. În timp de vorbim îi sună telefonul – un prieten din Ungaria a văzut ştirile şi a strâns nişte forinţi pentru el, măcar atât.<br/><br/>Povesteşte că mai demult s-a întâlnit cu un om desfigurat de urs, tot pe lângă Praid. Rămăsese fără o mână şi cu faţa reconstruită cât de cât. L-a întrebat atunci – ce e în sufletul lui? Îmi redă răspunsul cu ochii bulbucaţi:<br/><br/>– Văd numai ursul”, a scris jurnalistul Vlad Ursulean pe pagina sa de Facebook, potrivit <a href="https://www.cars.ro/actualitate/sofer-urs-lovit-22002.html?fbclid=IwAR2mMhqWS2wt58Ek0vk2U0QQlmtQ50IKUtNuLvnza6DbRkdeHZD8j81DEws">cars.ro</a>.</p>
    </article>
  </body>
</html>