<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/zeytinlikte-2-bin-500-yillik-tarihi-eser-bulundu-1210183.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T17:51:00+00:00"/>
    <meta property="og:title" content="Zeytinlikte 2 bin 500 yıllık tarihi eser bulundu"/>
    <meta property="og:description" content="Aydın'ın Karacasu ilçesinde güvenlik güçleri bir şahsa ait arazide bir kısmı açıkta olan eseri Savcı gözetiminde kepçe yardımıyla gün yüzüne çıkardı. Kazıda Roma döneminden kalma 2 bin 500 yıllık bir lahit kapağı bulunurken lahidin kendisi ise bulunamadı."/>
  </head>
  <body>
    <article>
      <h1>Zeytinlikte 2 bin 500 yıllık tarihi eser bulundu</h1>
      <h2>Aydın'ın Karacasu ilçesinde güvenlik güçleri bir şahsa ait arazide bir kısmı açıkta olan eseri Savcı gözetiminde kepçe yardımıyla gün yüzüne çıkardı. Kazıda Roma döneminden kalma 2 bin 500 yıllık bir lahit kapağı bulunurken lahidin kendisi ise bulunamadı.</h2>
      <address>
        <time datetime="2019-11-21T17:51:00+00:00">21 Nov 2019, 17:51</time>
      </address>
      <p>Edinilen bilgiye göre, bir istihbaratı değerlendiren güvenlik güçleri <b>zeytinliğe </b>giderek incelemelerde bulundu.</p>
      <p>İncelemeler sırasında bir kısmı açıkta olan bir taş dikkat çekti. Bunun bir tarihi eser olabileceği ihtimali ağırlık kazanırken olay savcılığa intikal etti. Olay yeri inceleme ekiplerinin delil toplamasının ardından <b>Afrodisias Müzesi</b>'nde görevli bir arkeolog ve belediye çalışanları titiz bir çalışma yaptı. Herkes ne çıkacağını meraklı gözlerle beklerken sadece lahit kapağı bulundu. <b>Lahidin </b>kendisinin başka bir yerde mi yoksa daha önce bulunup müzeye teslim edilenler arasında mı olduğu araştırma sonucu ortaya çıkacak.</p>
      <figure>
        <img src="https://images.bursadabugun.com/editor/haber/21112019/aw861707-03-5dd6c095ab72e.jpg"/>
      </figure>
      <p>İlk belirlemelere göre eserin <b>Roma </b>döneminde kalma 2 bin 500 yıllık bir eser olduğu belirlendi. Eski bir lahit kapağı olması dışında tarihi açıdan bir değeri olup olmadığı incelemelerin ardından ortaya çıkacak. Eser koruma altına alınıp <b>Afrodisias Müzesi'ne </b>teslim edilirken geçtiğimiz günlerde birkaç şüphelinin olay yerine yakın yerlerde görüldüğü öğrenildi. Onların lahitle ilgilerinin olup olmadığı kriminal incelemelerin ardından belli olacak.</p>
      <figure>
        <img src="https://images.bursadabugun.com/editor/haber/21112019/aw861707-01-5dd6c09444896.jpg"/>
      </figure>
      <p>2018 yılı <b>Nisan </b>ayında da çift sürmeye gittiği tarlasında definecilerin yaptığı kazı sonucu ortaya çıkan lahitle karşılaşan arazi sahibi <b>İsmet Yılmaz</b> da, "Artık alıştık. Bu arazi babamdan kalma. Belki 18-19 oldu bununla birlikte. Artık bitmiştir herhalde. <b>Defineciler </b>geliyor her seferinde ekili olan araziye zarar veriyor" dedi.<br/> </p>
    </article>
  </body>
</html>