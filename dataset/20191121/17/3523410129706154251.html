<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641228/%D8%AA%D8%A7%DA%A9%DB%8C%D8%AF-%D8%AD%D8%B4%D8%AF-%D8%A7%D9%84%D8%B4%D8%B9%D8%A8%DB%8C-%D8%A8%D8%B1-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%81%D8%B3%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T17:14:00+00:00"/>
    <meta property="og:title" content="تاکید حشد الشعبی بر مبارزه با فساد"/>
    <meta property="og:description" content="مشاور امنیت ملی و رئیس هیئت حشد شعبی عراق بر اهمیت اجرای خواسته‌های تظاهرات کنندگان مبنی بر مبارزه با فساد و تحقق عدالت در سطح سیاسی تاکید کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641228/%D8%AA%D8%A7%DA%A9%DB%8C%D8%AF-%D8%AD%D8%B4%D8%AF-%D8%A7%D9%84%D8%B4%D8%B9%D8%A8%DB%8C-%D8%A8%D8%B1-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%81%D8%B3%D8%A7%D8%AF">تاکید حشد الشعبی بر مبارزه با فساد</a>
      </h1>
      <h2>مشاور امنیت ملی و رئیس هیئت حشد شعبی عراق بر اهمیت اجرای خواسته‌های تظاهرات کنندگان مبنی بر مبارزه با فساد و تحقق عدالت در سطح سیاسی تاکید کرد.</h2>
      <address><time datetime="2019-11-21T17:14:00+00:00">21 Nov 2019, 17:14</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از سایت اطلاع رسانی حشد شعبی، دفتر فالح الفیاض مشاور امنیت ملی و رئیس هیئت حشد شعبی عراق در بیانیه‌ای اعلام کرد: الفیاض در جریان سمینار صلح و امنیت در خاورمیانه در شهر دهوک گفت که مسئولیت نیروها و فراکسیون‌های سیاسی در شرایط کنونی احترام گذاشتن به خواسته‌های مردم و برخورد واقعی با آنها است و نه گذر از این خواسته‌ها.</p>
      <p>وی بر "اهمیت اجرای خواسته‌های تظاهرات کنندگان در مبارزه با فساد و برقراری عدالت در سطح نمایندگی سیاسی" تاکید کرد.</p>
      <p>
        <b>افشای توطئه آمریکا علیه عراق</b>
      </p>
      <p>همچنین وزیر حمل و نقل سابق و از مسئولان ارشد مجلس اعلای اسلامی عراق امروز پنجشنبه از جزئیات توطئه آمریکا علیه کشورش سخن گفت و تصریح کرد: پروژه ضربه زدن به نظام حکومتی عراق با انتقال ماتیو تولر سفیر آمریکا از صنعا به بغداد در 17 ماه مه سال 2019 آغاز شد.</p>
      <p>به نوشته سایت بغداد الیوم، باقر جبر الزبیدی وزیر حمل و نقل سابق و از مسئولان ارشد مجلس اعلای اسلامی عراق افزود: اولین ستون "توطئه" (آمریکا بر اساس این پروژه) کودتای نظامی برای تغییر دادن نقشه سیاسی عراق بود که به یاری خداوند در سه ماهه نخست ناکام ماند.</p>
      <p>وی با اشاره به پروژه آمریکایی – اسرائیلی علیه نظام‌های منطقه، درباره نقشه آنها برای بهره برداری از داعش علیه عراق هشدار داد و گفت: در خصوص عراق، وجود داعش در منطقه واقع بین جنوب موصل و بالای رودخانه فرات و دشت‌های حوران و الابیض و قذف و نیز الانبار و کوهستان حمرین و الخانوکه، نوک پیکان تروریسمی خواهد بود که از غرب عراق خواهد آمد و برای هدف قرار دادن شهرهای مقدس کربلا و نجف و سامراء نقشه می‌کشد.</p>
      <p>وی همچنین از توطئه رژیم اسرائیل برای تقسیم عراق به سه منطقه کوچک سخن گفت.</p>
    </article>
  </body>
</html>