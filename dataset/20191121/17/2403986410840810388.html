<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/pomer_frontmen_rok_gurtu_spirit_of_the_west_dzhon_mann_n1237542"/>
    <meta property="og:site_name" content="24 Канал"/>
    <meta property="article:published_time" content="2019-11-21T17:47:00+00:00"/>
    <meta property="og:title" content="Помер фронтмен рок-гурту Spirit of the West Джон Манн"/>
    <meta property="og:description" content="Фронтмен і вокаліст канадського рок-гурту Spirit of the West помер у Ванкувері на 58 році життя. Головною причиною смерті стала рання хвороба Альцгеймера. Про діагноз Манн дізнався ще у 2014 році."/>
  </head>
  <body>
    <article>
      <h1>Помер фронтмен рок-гурту Spirit of the West Джон Манн</h1>
      <address><time datetime="2019-11-21T17:47:00+00:00">21 Nov 2019, 17:47</time> by <a rel="author" href="https://24tv.ua/kvitoslava_tuz_tag7058/" target="_blank">Квітослава Туз</a></address>
      <p>
        <b>Фронтмен і вокаліст канадського рок-гурту Spirit of the West помер у Ванкувері на 58 році життя. Головною причиною смерті стала рання хвороба Альцгеймера. Про діагноз Манн дізнався ще у 2014 році.</b>
      </p>
      <p>Про смерть артиста повідомив канадський кореспондент та публіцист музичного колективу Ерік Елпер.</p>
      <blockquote>Читайте також: <a href="https://24tv.ua/lifestyle/pid_kolesami_avtobusa_u_britaniyi_zaginula_vidoma_aktorka_dzheyn_heyuord_n1235508">Під колесами автобуса у Британії загинула відома акторка Джейн Хейворд</a></blockquote>
      <p>"Він був потужною силою в музиці, виступав на сцені, в кіно, телебаченні, і був всесвітньо відомий як автор пісень", – написав Елпер.</p>
      <p>За його словами, він був далекоглядним активістом і благодійником в декількох гідних організаціях. Його роботи будуть звучати ще дуже довго після його передчасної кончини.</p>
      <figure>
        <img src="https://24tv.ua/resources/photos/news/620_DIR/201911/1237542_10180679.jpg?201911173306"/>
        <figcaption>Джон Манн на одному зі своїх концертів</figcaption>
      </figure>
      <p>Рідні уже також офіційно повідомили про його смерть. 18 вересня Джон Манн відсвяткував свій 57 день народження, а через 2 місяці і 2 дні, артист помер.</p>
      <p>Відомо, що у 2016 році Манн проходив терапію стовбуровими клітинами, яку не схвалено на батьківщині артиста, тож лікуватися він полетів до Мексики. Процедури не принесли бажаних результатів. У 2018 році Джон Манн востаннє виступив з прощальним шоу на великій сцені.</p>
      <p>Раніше музиканту діагностували ще один невтішний діагноз – колоректальний рак, який він повністю поборов у 2010 році.</p>
      <p>Джон Манн заснував гурт Spirit of the West у 1983 році. Найвідомішими хітами в цілому світі стали Home For a Rest, Save This House і Political. Артист також випустив три сольні альбоми.</p>
      <figure>
        <img src="https://24tv.ua/resources/photos/news/620_DIR/201911/1237542_10180690.jpg?201911173339"/>
        <figcaption>Дружина Джона Манна</figcaption>
      </figure>
      <p>Попри гурт, Манн також приділяв час театральному мистецтву. Він виступав у театральних постановках Ванкувера і знявся в епізодичних ролях у фільмі "Хроніки Ріддіка", "Інший світ: Еволюція", "Повернення в Голубу лагуну", "Тисячоліття", "Жінка-кішка".</p>
      <p>Про покійного артиста у своєму інстаграмі згадав відомий актор Раян Рейнольдс, позаяк Джон був для нього близькою людиною.</p>
      <figure>
        <img src="https://24tv.ua/resources/photos/news/620_DIR/201911/1237542_10180723.jpg?201911173630"/>
        <figcaption>Інстаграм-пост Раяна Рейнольдса</figcaption>
      </figure>
    </article>
  </body>
</html>