<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/592837/%E0%A6%A8%E0%A6%BF%E0%A6%A4%E0%A7%8D%E0%A6%AF%E0%A6%AA%E0%A6%A3%E0%A7%8D%E0%A6%AF%E0%A7%87%E0%A6%B0-%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%87%E0%A6%B8%E0%A7%8D%E0%A6%AF%E0%A7%81%E0%A6%A4%E0%A7%87-%E0%A7%A9-%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%AC%E0%A7%88%E0%A6%A0%E0%A6%95%E0%A7%87-%E0%A6%AC%E0%A6%B8%E0%A6%9B%E0%A7%87%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T17:21:00+00:00"/>
    <meta property="og:title" content="নিত্যপণ্যের বাজার ইস্যুতে ৩ মন্ত্রী বৈঠকে বসছেন রবিবার"/>
    <meta property="og:description" content="চাল, ডাল, তেল ও পেঁয়াজসহ নিত্যপ্রয়োজনীয় পণ্যের সরবরাহ, মজুত পরিস্থিতি ও বাজারজাত নিয়ে রবিবার (২১ নভেম্বর) জরুরি বৈঠকে বসবেন সরকারের তিন মন্ত্রী। এদিন, দুপুর ১২টায় রাজধানীর মতিঝিলে ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজ (এফবিসিসিআই) ভবনে বসবেন তারা। এই তিন মন্ত্রী..."/>
  </head>
  <body>
    <article>
      <h1>নিত্যপণ্যের বাজার ইস্যুতে ৩ মন্ত্রী বৈঠকে বসছেন রবিবার</h1>
      <address><time datetime="2019-11-21T17:21:00+00:00">21 Nov 2019, 17:21</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/716d73dad53ac7649853f473494c28cc-5dd6c7c35742e.jpg"/>
        <figcaption>শিল্পমন্ত্রী নুরুল মজিদ মাহমুদ হুমায়ুন, বাণিজ্যমন্ত্রী টিপু মুনশি ও খাদ্যমন্ত্রী সাধন চন্দ্র মজুমদার</figcaption>
      </figure>
      <p>চাল, ডাল, তেল ও পেঁয়াজসহ নিত্যপ্রয়োজনীয় পণ্যের সরবরাহ, মজুত পরিস্থিতি ও বাজারজাত নিয়ে রবিবার (২১ নভেম্বর) জরুরি বৈঠকে বসবেন সরকারের তিন মন্ত্রী। এদিন, দুপুর ১২টায় রাজধানীর মতিঝিলে ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজ (এফবিসিসিআই) ভবনে বসবেন তারা। এই তিন মন্ত্রী হলেন শিল্পমন্ত্রী নুরুল মজিদ মাহমুদ হুমায়ুন, বাণিজ্যমন্ত্রী টিপু মুনশি ও খাদ্যমন্ত্রী সাধন চন্দ্র মজুমদার। এফবিসিসিআই থেকে পাঠানো এক সংবাদ বিজ্ঞপ্তিতে জানানো হয়েছে, সংবাদ বিজ্ঞপ্তিতে জানানো হয়েছে, জাতীয় রাজস্ব বোর্ড (এনবিআর)-এর চেয়ারম্যান মোশাররফ হোসেন ভূঁইয়াসহ জাতীয় ভোক্তা অধিকার সংরক্ষণ অধিদফতর, বাংলাদেশ ট্যারিফ কমিশন (বিটিসি), প্রতিযোগিতা কমিশনের ঊর্ধ্বতন কর্মকর্তা, সংশ্লিষ্ট ব্যবসায়ী সংগঠন ও প্রতিষ্ঠানের প্রতিনিধিরা এ বৈঠকে উপস্থিত থাকবেন।</p>
      <p>এফবিসিসিআই’র সংবাদ বিজ্ঞপ্তিতে আরও জানানো হয়েছে, নিত্যপ্রয়োজনীয় পণ্য চাল, ডাল, গম, ভোজ্যতেল, পেঁয়াজ, রসুন, আদা, হলুদ, মরিচ, গরম মসলা, চিনি, লবণ, মাছ, মাংস ও পোল্ট্রির বছরব্যাপী চাহিদা, দেশে পণ্যের উৎপাদন, আমদানি, মজুত-ব্যবস্থা, সরবরাহ ব্যবস্থাপনা ও যৌক্তিক মূল্য নির্ধারণের প্রয়োজনীয় দিকনির্দেশনা নিয়ে বৈঠকে আলোচনা হবে বলে জানানো হয়।</p>
      <p>উল্লেখ্য, ভারত হঠাৎ পেঁয়াজ রফতানি বন্ধ করে দেওয়ায় বেড়েছে পেঁয়াজের মূল্য, যা ২৬০ টাকা কেজি দরে বিক্রি হয়েছে। মঙ্গলবার গুজবে মূল্য বেড়ে ৩৫ টাকার লবণ ১০০ টাকায়ও বিক্রি হয়। পরিবহন ধর্মঘটের অজুহাতে পর্যাপ্ত মজুত থাকার পরেও কয়েক দিন ধরে চালের মূল্যও কিছুটা বাড়তির দিকে। সূত্র জানায়, নিত্যপ্রয়োজনীয় এই তিনটি পণ্যসহ অন্যান্য পণ্যের মজুত সরবরাহ ও বাজার পরিস্থিতি নিয়ে বৈঠকে আলোচনা হবে বলে জানা গেছে।</p>
      <footer>/এসআই/এমএনএইচ/এমওএফ/</footer>
    </article>
  </body>
</html>