<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/turnen/familie-tragisch-verongelukte-turnster-melanie-coleman-20-doneert-organen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T17:49:58+00:00"/>
    <meta property="og:title" content="Familie van tragisch verongelukte turnster Melanie Coleman (20) doneert haar organen"/>
    <meta property="og:description" content="De familie van de vorige week op de training dodelijk verongelukte Amerikaanse turnster Melanie Coleman ontvangt veel steun nadat er besloten werd om haar organen te doneren. Een crowdfundingactie, die gestart werd voor de 20-jarige Coleman die aan haar verwondingen bezweek, bracht al 70.000 euro op. Vorige zaterdag werd Melanie Coleman begraven in de St.â€¦"/>
  </head>
  <body>
    <article>
      <h1>Familie van tragisch verongelukte turnster Melanie Coleman (20) doneert haar organen</h1>
      <address>
        <time datetime="2019-11-21T17:49:58+00:00">21 Nov 2019, 17:49</time>
      </address>
      <p>
        <b>De familie van de vorige week op de training dodelijk verongelukte Amerikaanse turnster Melanie Coleman ontvangt veel steun nadat er besloten werd om haar organen te doneren. Een crowdfundingactie, die gestart werd voor de 20-jarige Coleman die aan haar verwondingen bezweek, bracht al 70.000 euro op.</b>
      </p>
      <p>Vorige zaterdag werd Melanie Coleman begraven in de St. Mary-kerk in haar thuisstad Milford. De 20-jarige studente verpleegkunde aan de Southern Connecticut State University voerde het universitaire turnteam aan, maar kwam op training aan de brug met ongelijke leggers zeer ongelukkig ten val. <br/><br/><b>Doorgeven</b><br/>Ze liep zware schade op aan haar ruggengraat en stierf 2 dagen later in het ziekenhuis. Na haar tragische dood besloot de familie haar organen te doneren. "We vertrouwen erop dat haar spirit, lach en humor zal verder leven bij zij die haar het meest liefhadden, en door via orgaandonatie het geschenk van het leven door te geven aan zij die dit het meest nodig hebben", zo zei de familie aan de Amerikaanse nieuwszender WTNH.<br/><br/>Het fatale ongeluk en de liefdadige actie greep heel Amerika aan. Zo was een geldinzamelingsactie opgezet via gofundme. 1.600 mensen hebben samen al meer dan 77.500 dollar (circa 70.000 euro) gestort, met daarbij hartverwarmende reacties. "Melanie heeft haar engelvleugels gekregen en gaf leven door aan anderen", schreef iemand. <br/><br/><b>Mooie reacties </b><br/>Uit vele commentaren kan de familie troost en moed putten. "Mijn zus, die aan een aangeboren hartafwijking leed, kreeg 2 weken geleden een nieuw hart, terwijl het leven van een andere, rouwende familie gedoneerd is. Onze familie zal voor altijd dankbaar zijn. Ik wens je vrede, Melanie Coleman." Wat er precies met het verzamelde geld gaat gebeuren, is nog niet duidelijk.</p>
    </article>
  </body>
</html>