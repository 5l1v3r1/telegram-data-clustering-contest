<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/714631-h-vasilissa-elisavet-timorei-ton-agaphmeno-ths-gio-antrioy-meta-to-skandalo-me-ton-epstain.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T17:04:00+00:00"/>
    <meta property="og:title" content="Η βασίλισσα Ελισάβετ τιμωρεί τον αγαπημένο της γιο Άντριου μετά το σκάνδαλο με τον Επστάιν"/>
    <meta property="og:description" content="Την ανακοίνωση ότι αποσύρεται από τα δημόσια καθήκοντά του για την αναστάτωση που προκάλεσε στη βασιλική οικογένεια λόγω της σχέσης του με τον παιδόφιλο Τζέφρι"/>
  </head>
  <body>
    <article>
      <h1>Η βασίλισσα Ελισάβετ τιμωρεί τον αγαπημένο της γιο Άντριου μετά το σκάνδαλο με τον Επστάιν</h1>
      <address>
        <time datetime="2019-11-21T17:04:00+00:00">21 Nov 2019, 17:04</time>
      </address>
      <p>Την ανακοίνωση ότι αποσύρεται από τα δημόσια καθήκοντά του για την αναστάτωση που προκάλεσε στη βασιλική οικογένεια λόγω της σχέσης του με τον παιδόφιλο Τζέφρι Επστάιν έκανε ο πρίγκιπας Άντριου. Σε συνέντευξή του στο BBC παραδέχτηκε τη φιλική του σχέση με τον Επστάιν, κάτι που προκάλεσε σάλο στη βρετανική κοινωνία και τα Ανάκτορα του Μπάκιγχαμ.</p>
      <p>Μετά την καταστροφική συνέντευξη, όπως γράφει η Daily Mail, η βασίλισσα κάλεσε τον αγαπημένο της γιο, Άντριου στα Ανάκτορα και του ανακοίνωσε την τιμωρία που του επιβάλλει λαμβάνοντας αποφασιστική δράση.</p>
      <p>Έτσι, του αφαίρεσε όλα τα βασιλικά του καθήκοντα, κάτι που σημαίνει ότι πλέον δεν θαέχει θέση δίπλα στη βασιλική οικογένεια σε κάθε επίσημη ή δημόσια εμφάνιση ή εκδήλωση. Δεν θα εκπροσωπεί τη βασίλισσα μητέρα του και τα Ανάκτορα σε οτιδήποτε, ενώ παράλληλα χάνει και το ετήσιο εισόδημα των 249.000 λιρών που προβλέπεται ως μισθός πρίγκιπα για να αντεπεξέρχεται στα πριγκιπικά του καθήκοντα.</p>
      <p>Το βράδυ της Τετάρτης εξέδωσε ανακοίνωση όπου επιβεβαίωνε ότι με την άδεια της μητέρας του παραιτείτο από τα δημόσια καθήκοντά του. Μετά τη συνέντευξη στο BBC σχετικά με τη σχέση του με τον Επστάιν, σειρά επιχειρηματιών και φιλανθρωπικών ιδρυμάτων που τον στήριζαν και στα οποία ήταν πατρόνας τον εγκατέλειψαν εκφράζοντας τη δυσαρέσκειά του.</p>
      <p>Έπειτα από διεξοδική συζήτηση με τον πρίγκιπα Κάρολο που κάνει περιοδεία στη Νέα Ζηλανδία, η βασίλισσα κάλεσε τον Άντριου και του ανακοίνωσε τη σκληρή της απόφαση. Η δημοφιλία του είναι στα τάρταρα όπως και η φήμη του και είναι απίθανο να εκτελέσει πριγκιπικά καθήκοντα στο μέλλον. Έχει ατιμασθεί.</p>
      <figure>
        <iframe src="https://www.youtube.com/embed/--equPjoDOE" width="560" height="315" data-service="Youtube" scrolling="no"/>
      </figure>
    </article>
  </body>
</html>