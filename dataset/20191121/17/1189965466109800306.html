<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260163/serres-eleytheroi-oi-dyo-eforiakoi-kai-i-logistria-poy-katigorithikan-gia-ekviasmo-apo-palaimaxo-podosfairisti"/>
    <meta property="og:site_name" content="LiFO"/>
    <meta property="article:published_time" content="2019-11-21T17:44:00+00:00"/>
    <meta property="og:title" content="Σέρρες: Ελεύθεροι οι δύο εφοριακοί και η λογίστρια που κατηγορούνται για εκβιασμό παλαίμαχου ποδοσφαιριστή"/>
    <meta property="og:description" content="Ελεύθεροι με περιοριστικούς όρους οι δύο εφοριακοί και η λογίστρια μετά τις καταγγελίες για εκβιασμό"/>
  </head>
  <body>
    <article>
      <h1>Σέρρες: Ελεύθεροι οι δύο εφοριακοί και η λογίστρια που κατηγορούνται για εκβιασμό παλαίμαχου ποδοσφαιριστή</h1>
      <h2>Ελεύθεροι με περιοριστικούς όρους οι δύο εφοριακοί και η λογίστρια μετά τις καταγγελίες για εκβιασμό</h2>
      <address><time datetime="2019-11-21T17:44:00+00:00">21 Nov 2019, 17:44</time> by <a rel="author">NEWSROOM</a></address>
      <p>
        <b>Ελεύθεροι υπό όρους, αφέθηκαν μετά την απολογία τους στην ανακρίτρια <a href="https://www.lifo.gr/tags/%CE%A3%CE%AD%CF%81%CF%81%CE%B5%CF%82">Σερρών</a>, οι δυο εφοριακοί και η λογίστρια που συνελήφθησαν <a href="https://www.lifo.gr/now/greece/259892/serres-ypalliloi-eforias-ekviazan-palaimaxo-podosfairisti-gia-fakelaki">ύστερα από καταγγελία παλαίμαχου ποδοσφαιριστή ότι τον εκβίαζαν ζητώντας «φακελάκι»</a>.</b>
      </p>
      <p>Οι όροι που τους επιβλήθηκαν, με σύμφωνη γνώμη ανακρίτριας και εισαγγελέως, είναι αυτοί της απαγόρευσης εξόδου από τη χώρα και της αυτοπρόσωπης εμφάνισης στο Αστυνομικό Τμήμα της περιοχής όπου διαμένουν. Απολογούμενοι οι δύο εφοριακοί, μεταξύ αυτών ένας ελεγκτής, αρνήθηκαν τις εις βάρος τους αποδιδόμενες ενέργειες ενώ φέρονται να έκαναν λόγο για σκευωρία.</p>
      <p>Αντίθετα, η λογίστρια, στα χέρια της οποίας βρέθηκαν προσημειωμένα χαρτονομίσματα κατά την επιχείρηση των αδιάφθορων των Σωμάτων Ασφαλείας όπου απευθύνθηκε ο καταγγέλλων, φαίνεται να απολογήθηκε πως ήταν άστοχη η ενέργεια εκ μέρους της.</p>
      <p>Για την παραπομπή ή μη σε δίκη των εμπλεκόμενων προσώπων αναμένεται να αποφανθεί το αρμόδιο δικαστικό συμβούλιο, μετά την ολοκλήρωση της ανάκρισης.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259892/serres-ypalliloi-eforias-ekviazan-palaimaxo-podosfairisti-gia-fakelaki"/>
      </related>
    </article>
  </body>
</html>