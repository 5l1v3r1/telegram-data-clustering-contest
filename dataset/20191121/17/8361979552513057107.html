<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/skasuvannya-prizovu-v-armiyu-zagorodnyuk-rozkriv-detali-novini-ukrajini-50054976.html"/>
    <meta property="og:site_name" content="НВ"/>
    <meta property="article:published_time" content="2019-11-21T17:05:00+00:00"/>
    <meta property="og:title" content="Загороднюк про плани скасувати призов в армію: Це не буде відразу"/>
    <meta property="og:description" content="Міністр оборони Андрій Загороднюк заявив, що конкретної дати скасування призову і переходу на контрактну армію, поки немає."/>
  </head>
  <body>
    <article>
      <h1>Загороднюк про плани скасувати призов в армію: Це не буде відразу</h1>
      <h2>Міністр оборони Андрій Загороднюк заявив, що конкретної дати скасування призову і переходу на контрактну армію, поки немає.</h2>
      <address>
        <time datetime="2019-11-21T17:05:00+00:00">21 Nov 2019, 17:05</time>
      </address>
      <p>Про це повідомляє <a href="https://ukr.lb.ua/news/2019/11/21/442840_andriy_zagorodnyuk_yakshcho_mi_kraina.html?fbclid=IwAR2qQNYVYD8oRyknyGHx-RhwmTdn-nn8l8i3_ZXoEhxWEIHEIg9cLrqsBRY">Lb.ua</a>.</p>
      <p>"Ні, поки немає. Але я сподіваюся, що ми їх (дати - ред.) незабаром озвучимо. Це не буде відразу, призов спочатку буде просто зменшено, і це, до речі, дуже добре узгоджується з територіальною обороною. По-суті, при нормальному розвитку територіальної оборони не буде необхідності в призові", - заявив він.</p>
      <p>Міністр вважає, що більш ефективний шлях для України - це потужна територіальна оборона.</p>
      <p>"Як би ми успішно не реформували 250000 чоловік, цього недостатньо. І це при тому, що ми хочемо "вбити" призив, це наш план. Тому нам потрібно розвивати територіальну оборону", - сказав він</p>
      <p>Загороднюк заявив, що головне завдання тероборони - зробити життя окупантів настільки нестерпним, щоб вони відмовилися від ідеї окупації.</p>
      <p>"Якщо заходить окупант, на нього за кожним кутом має чекати людина з автоматом або з чим завгодно, щоб ворог не міг розслабитися ні на секунду. Це наше завдання", - сказав глава відомства.</p>
      <p>Нагадаємо, що міністр оборони Андрій Загороднюк заявив, що <a href="https://nv.ua/ukr/ukraine/politics/ukrajina-maye-skasuvati-obov-yazkoviy-prizov-do-armiji-zagorodnyuk-novini-ukrajini-50052706.html">Україна рухається до скасування обов'язкового призову в армію</a>.</p>
    </article>
  </body>
</html>