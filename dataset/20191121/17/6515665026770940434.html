<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3362095/srbi-ih-histericno-docekali-u-beogradu-pre-11-godina-ovako-danas-izgledaju-cuveni-gilje-i-tete-njega-necete-prepoznati"/>
    <meta property="og:site_name" content="kurir.rs"/>
    <meta property="article:published_time" content="2019-11-21T17:11:00+00:00"/>
    <meta property="og:title" content="SRBI IH HISTERIČNO DOČEKALI U BEOGRADU PRE 11 GODINA! Ovako danas izgledaju čuveni GILJE I TETE! Njega nećete prepoznati"/>
    <meta property="og:description" content="Seranovi, jedna od najgledanijih španskih serija na našim prostorima, koja je u Španiji proglašena za jednu od najgledanijih serija u istoriji, emitovala se u periodu od 2003. do 2008. godine. Mnogima, pogotovo najmlađima, omiljeni likovi bili su Gilje (Viktor ..."/>
  </head>
  <body>
    <article>
      <h6 class="kicker">OMILJENI DEČIJI PAR</h6>
      <h1>SRBI IH HISTERIČNO DOČEKALI U BEOGRADU PRE 11 GODINA! Ovako danas izgledaju čuveni GILJE I TETE! Njega nećete prepoznati</h1>
      <address>
        <time datetime="2019-11-21T17:11:00+00:00">21 Nov 2019, 17:11</time>
      </address>
      <p><a href="https://www.kurir.rs/tag/196711/seranovi">Seranovi</a>, jedna od najgledanijih španskih <a href="https://www.kurir.rs/tag/3586/serija">serija</a> na našim prostorima, koja je u Španiji proglašena za jednu od najgledanijih serija u istoriji, emitovala se u periodu od 2003. do 2008. godine. </p>
      <p>Mnogima, pogotovo najmlađima, omiljeni likovi bili su Gilje (<a href="https://www.kurir.rs/tag/724327/viktor-elijas">Viktor Elijas</a>) i Tete (<a href="https://www.kurir.rs/tag/724331/natalija-sancez">Natalija Sančez</a>). Gilje je Dijegov sin, a Tete Lusijina ćerka. Oni počinju da žive pod istim krovom nakon što su njihovi roditelji uplovili u vezu. U početku se svađaju i tuku, a onda u jednom trenutku shvate da su zaljubljeni jedno u drugo. Njihove svađe, početak veze, raskide, prepreke i pomirenja, gledali smo prikovani za male ekrane.</p>
      <figure>
        <img src="https://www.kurir.rs/data/images/2019/11/21/17/2059585_screenshot-27_ff.jpg?ver=1574352711"/>
        <figcaption>
          <cite>foto: Printscreen/youtube</cite>
        </figcaption>
      </figure>
      <p>
        <b>Gde su danas?</b>
      </p>
      <p>Viktor Elijas koji danas ima 28 godina i izgleda potpuno drugačije. Pored glumačke karijere, bavi se i pevanjem. Od malena je bio ispred kamera i na daskama koje život znače i to sve zahvaljujući njegovoj majci koja je negovala njegov talenat. Sa svojim kolegama iz serije "Seranovi" osnovao je grupu "Santa Justa Clan", koja je bila aktivna samo godinu dana.</p>
      <figure>
        <embed-post data-src="https://www.instagram.com/p/B29jtRcnQLH" data-service="Instagram"/>
      </figure>
      <figure>
        <embed-post data-src="https://www.instagram.com/p/B0_uea0HAya" data-service="Instagram"/>
      </figure>
      <p>Tete danas ima 29 godina, a njeni glumački angažmani su ograničeni na televiziju, budući da je od „Seranovih“ glumila u nekoliko serija i mini serija. Svoj debi je ostvarila 2001. godine u filmu „Klara i Elena”. Imala je i manje uloge u serijama "Kompanjeros" i "Peridistas", ali je najveću slavu stekla ulogom Tete u "Seranovima".</p>
      <figure>
        <embed-post data-src="https://www.instagram.com/p/BrsONCnn7S5" data-service="Instagram"/>
      </figure>
      <p>Lepa glumica se u međuvremenu udala i dobila dete.</p>
      <figure>
        <embed-post data-src="https://www.instagram.com/p/B4KOouinWmg" data-service="Instagram"/>
      </figure>
      <p>Inače, Viktor i Natalija su u oktobru 2008. godine posetili prestonicu Srbije i tada nisu krili oduševljenje Beogradom.</p>
      <p>– Beograd je prelep! Ljudi su toliko fini i vaspitani... Znali smo za vašu kuhinju, znamo za vaš tenis, ali nismo imali predstavu kako ćete nas dočekati – rekla je tada Natalija.</p>
      <p>Podsetimo, serija prati Dijega koji ima ima 41 godinu, udovac je, a Lusija ima 38 godina i razvedena je. Nekada, kao vrlo mladi su se voleli, a sada posle dosta godina stara ljubav je oživela. Rešili su da se venčaju. Dijego dovodi u brak tri sina, a Lusija dve ćerke. Svi žive pod istim krovom, ali je period prilagođavanja pomalo težak. Njihova deca su rasla u različitim društvenim i ekonomskim uslovima. Sada njihov zajednički život dovodi često do komičnih situacija koje ovu porodičnu seriju čine tako dinamičnom.</p>
      <figure>
        <img src="https://www.kurir.rs/data/images/2019/11/21/17/2059583_screenshot-30_ff.jpg?ver=1574352432"/>
        <figcaption>
          <cite>foto: Printscreen/youtube</cite>
        </figcaption>
      </figure>
      <p>Kuriri.rs/Foto: Printscreen/youtube</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3362065/ruskinja-je-postala-majka-u-13-godini-napustila-je-skolu-i-postala-zvezda-jutjuba-trudnocu-je-krila-do-samog-kraja"/>
        <a href="https://www.kurir.rs/zabava/pop-kultura/3362023/pevacica-se-ne-smiruje-ostavila-je-muza-zbog-ljubavnice-nju-zbog-decka-a-sad-je-i-on-dobio-sut-kartu-foto"/>
        <a href="https://www.kurir.rs/zabava/pop-kultura/3361975/lecic-u-strasnom-poljupcu-sa-3-decenije-mladjom-tek-da-vidite-sa-kojom-lepoticom-se-njegova-cerka-ljubi-u-krevetu-foto"/>
        <a href="https://www.kurir.rs/zabava/pop-kultura/3361935/geta-do-usiju-zaljubljen-u-3-decenije-mladju-ostavio-prvu-zenu-posle-22-godine-braka-i-svi-kazu-da-je-bio-nepravedan"/>
      </related>
    </article>
  </body>
</html>