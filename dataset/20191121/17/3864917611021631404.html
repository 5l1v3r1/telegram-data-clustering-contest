<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823082-goncaruk-u-londoni-vruciv-ordeni-trom-britanskim-parlamentariam.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T17:29:00+00:00"/>
    <meta property="og:title" content="Гончарук у Лондоні вручив ордени трьом британським парламентаріям"/>
    <meta property="og:description" content="Прем’єр-міністр Олексій Гончарук розпочав свій візит до Лондона із вручення державних нагород – орденів «За заслуги» ІІІ ступеня трьом британським парламентаріям."/>
  </head>
  <body>
    <article>
      <h1>Гончарук у Лондоні вручив ордени трьом британським парламентаріям</h1>
      <h2>Прем’єр-міністр Олексій Гончарук розпочав свій візит до Лондона із вручення державних нагород – орденів «За заслуги» ІІІ ступеня трьом британським парламентаріям.</h2>
      <address>
        <time datetime="2019-11-21T17:29:00+00:00">21 Nov 2019, 17:29</time>
      </address>
      <p>Про це він повідомив у <a href="https://www.facebook.com/PMHoncharuk/?ref=py_c">Facebook</a>.</p>
      <p>“Розпочав свій візит до Лондона із вручення відповідно до Указу Президента Володимира Зеленського державних нагород – орденів “За заслуги” ІІІ ступеня британським парламентаріям - пану Джону Віттінгдейлу, пані Полін Летем та пану Міку Антоніву”, - написав <a href="https://www.ukrinform.ua/tag-goncaruk">Гончарук</a> та додав: “ці нагороди є символом глибокої вдячності українців за принципову позицію на підтримку суверенітету, територіальної цілісності та незалежності України, яку парламентарії підтвердили й своїми діями”.</p>
      <figure>
        <iframe data-src="https://twitter.com/PMHoncharuk/status/1197580061194539009?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Також Гончарук розповів, що “Джон Віттінгдейл – голова Багатопартійної парламентської групи дружби з Україною. Завдяки його зусиллям питання України було в порядку денному Парламенту. Неодноразово бував на Сході нашої країни.</p>
      <p>Полін Летем є найбільш відомою постаттю, яка упродовж десятиліть вимагає визнати голодомор 1932-1933 геноцидом українського народу та включити тему Голодомору до шкільної програми.</p>
      <p>Мік Антонів був ініціатором та автором резолюції Комітету ЄС з питань регіонів, в якій засуджувалась тимчасова окупація Криму Росією.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2822631-zelenskij-nagorodiv-ordenami-j-medalami-25-vijskovih.html">Зеленський нагородив орденами й медалями 25 військових</a>
      </blockquote>
      <p>Джон, Полін та Мік – три британці, імена яких будуть назавжди включені в історію двосторонніх відносин України та Великобританії”, - резюмував прем’єр.</p>
      <p>Як повідомлялося, Прем'єр-міністр Олексій Гончарук 21-22 листопада перебуватиме з робочим візитом у Лондоні для участі в першому інвестиційному саміті Європейського банку реконструкції та розвитку для країн-членів Східного партнерства.</p>
    </article>
  </body>
</html>