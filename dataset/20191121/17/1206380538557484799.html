<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/15-fotek-umucene-violy-34-kamaradila-se-s-hvezdou-ordinace-a-pomahala-detem"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T17:34:00+00:00"/>
    <meta property="og:title" content="15 fotek umučené Violy (†34): Kamarádila se s hvězdou Ordinace a pomáhala dětem"/>
    <meta property="og:description" content="Učitelka angličtiny Viola M. (†34) si přišla ze východoslovenské vesničky do Bratislavy plnit svoje sny. Minulý týden ji však našli brutálně zmlácenou a podchlazenou v přístavu. Cestou do nemocnice bohužel zemřela. V útlém mládí se věnovala modelingu, chtěla dělat charitu a fotit. Nic z toho už bohužel nestihne."/>
  </head>
  <body>
    <article>
      <h6 class="kicker">Otřesná vražda</h6>
      <h1>15 fotek umučené Violy (†34): Kamarádila se s hvězdou Ordinace a pomáhala dětem</h1>
      <address><time datetime="2019-11-21T17:34:00+00:00">21 Nov 2019, 17:34</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/d7/f5/d7f5b95-247441-snimek-obrazovky-2019-11-21-v-17-0d0000000-0d0000000-1d0000000-0d9964539-sector_2560x0-shrink.png"/>
          <figcaption>
            <cite>Facebook</cite>
          </figcaption>
        </figure>
        <figure>
          <img src="https://www.extra.cz/images/thumbs/ee/4c/ee4c6ff-247437-snimek-obrazovky-2019-11-21-v-16-2560x0-shrink.png"/>
          <figcaption>Viola se znala se známými osobnostmi.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/9d/92/9d92529-247438-snimek-obrazovky-2019-11-21-v-16-2560x0-shrink.png"/>
          <figcaption>Život si vychutnávala plnými doušky.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/a0/4e/a04e167-247436-snimek-obrazovky-2019-11-21-v-16-2560x0-shrink.png"/>
          <figcaption>Toužila po lepším světě.<cite>Facebook</cite></figcaption>
        </figure>
        <figcaption>
          <a href="https://www.extra.cz/15-fotek-umucene-violy-34-kamaradila-se-s-hvezdou-ordinace-a-pomahala-detem/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Učitelka angličtiny Viola M. (†34) si přišla ze východoslovenské vesničky do Bratislavy plnit svoje sny. Minulý týden ji však našli brutálně zmlácenou a podchlazenou v přístavu. Cestou do nemocnice bohužel zemřela. V útlém mládí se věnovala modelingu, chtěla dělat charitu a fotit. Nic z toho už bohužel nestihne.</b>
      </p>
      <p>Bratislavu obchází strach z vraha krásné učitelky <a href="https://www.extra.cz/tema/viola-m">Violy M.</a> (†34), kterou minulý týden našli surově zbitou v přístavu nedaleko mostu Apollo. Mluví se i o znásilnění, <a href="https://www.extra.cz/violu-34-umucili-k-smrti-v-bratislavskem-pristavu-se-svijela-v-krutych-bolestech">pachatel ji nejspíš svázal a údajně měla i devastační poranění análního otvoru.</a></p>
      <p>Jak informoval portál cas.sk, Viola se v mládí věnovala modelingu a procestovala svět. Pocházela z východu, nakonec se usadila v Bratislavě, kde si chtěla splnit svoje sny. Mezi ně patřilo pomáhání lidem v nouzi. Podílela se třeba na charitativním kalendáři, který měl pomoct africkým dětem. Těsně před vraždou prý připravovala poblíž přístavu další výstavu.</p>
      <related>
        <a href="https://www.extra.cz/violu-34-umucili-k-smrti-v-bratislavskem-pristavu-se-svijela-v-krutych-bolestech"/>
      </related>
      <h3>Znala světové celebrity</h3>
      <p>Zároveň sbírala fotky se známými osobnostmi, setkala se třeba s <a href="https://www.extra.cz/tema/leos-mares-moderator">Leošem Marešem</a>, <a href="https://www.extra.cz/tema/jan-jackuliak">Jánem Jackuliakem</a> z <a href="https://www.extra.cz/tema/ordinace-v-ruzove-zahrade">Ordinace v růžové zahradě</a>, ale i hollywoodskými hvězdami <a href="https://www.extra.cz/tema/jim-carrey">Jimem Carreym</a> nebo <a href="https://www.extra.cz/tema/val-kilmer">Val Kilmerem</a>.</p>
      <p><a href="https://www.extra.cz/zeny-v-bratislave-maji-strach-po-brutalnim-vrahovi-mlade-ucitelky-policie-stale-patra">Policie o průběhu vyšetřování mlčí</a>, ale snaží se obyvatele metropole uklidňovat. <b>„Získané poznatky jednoznačně neprokázaly přítomnost hrozby aktivity recidivisty nebo sériového pachatele,“</b> napsali muži zákona na Facebook. Některá slovenská média dokonce spekulují, že už zadrželi podezřelého, jinak by s takovými prohlášeními ještě počkali.</p>
    </article>
  </body>
</html>