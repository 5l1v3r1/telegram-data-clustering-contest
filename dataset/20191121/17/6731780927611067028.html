<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/treni-storici-lombardia-trento/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T17:06:02+00:00"/>
    <meta property="og:title" content="Treni storici dalla Lombardia per i Mercatini di Natale 2019"/>
    <meta property="og:description" content="Dalla Lombardia a Trento con i treni storici 2019. Il calendario, la tratta, orari e costi per arrivare ai mercatini di Natale"/>
  </head>
  <body>
    <article>
      <h1>Treni storici dalla Lombardia per i Mercatini di Natale 2019</h1>
      <address><time datetime="2019-11-21T17:06:02+00:00">21 Nov 2019, 17:06</time> by <a rel="author">Cinzia Zadro</a></address>
      <figure>
        <img src="https://www.viagginews.com/wp-content/uploads/2019/11/iStock-505887163.jpg"/>
      </figure>
      <p>
        <b>Partenze e calendario treni storici Lombardia 2019 per i mercatini di Natale</b>
      </p>
      <p>Salire su un <b>treno storico</b> con una carrozza a vapore a Milano Centrale, ammirare dal finestrino il lento paesaggio che cambia, vedere la neve che copre campi e montagne e arrivare dopo qualche ora a Trento. E’ un viaggio spettacolare quello che si può fare a bordo dei treni storici per i Mercatini di Natale 2019. Il 23 novembre 2019 Treno apre i battenti dei suoi mercatini di Natale a piazza Battisti e piazza Fiera. I mercatini di Natale di Trento sono fra i più grandi e più antichi d’Italia e indubbiamente fra i più belli. Dalla Lombardia partono diversi treni storici alla volta di Trento.</p>
      <h3>Treni storici dalla Lombardia a Trento: calendario, partenze e orari</h3>
      <p>Dalla Lombardia partono diversi treni storici per Trento e i suoi <b>mercatini di Natale.</b> Le date non sono molte, quindi vi conviene affrettarvi a prenotare per poter vivere un’esperienza davvero unica.</p>
      <h4>Da Milano a Trento con il treno storico</h4>
      <p>Da Milano si parte da <b>Milano Centrale il 1 e l’8 dicembre 2019</b> per Trento. Il treno elettrico d’epoca che vi permetterà di immergervi nel paesaggio della Lombardia e del Trentino parte alle 7.50 da Milano Centrale, ferma alle 8.58 a Brescia e arriva a Trento alle 10.25.<br/>Il<b> ritorno</b> da Trento a Milano parte alle 17.30 ferma a Brescia alle 19.02 e arriva a Milano Centrale alle 20.12.</p>
      <p>Il<b> costo dei biglietti</b> andata e ritorno è 42 euro per gli adulti e 20 euro per i bambini dai 6 ai 12 anni, mentre è gratuito per i minori di 6 anni.</p>
      <p>Per informazioni e prenotazioni: E-mail: trenoblu@ferrovieturistiche.it –<br/>Cell.338 857721<br/>Per informazioni e prenotazioni gruppi ed agenzie:<br/>e-mail fti@ferrovieturistiche.it – Cell. 338 8577210</p>
      <h4>Da Lecco a Trento in treno storico</h4>
      <p>Dalla Lombardia si parte per Trento anche da Lecco con un altro percorso che porta sempre ai suggestivi mercatini di Natale.<br/>Quest’altro treno parte il <b>24 novembre 2019</b> alle 7.50 da Lecco e ferma a Calolziocorte, Ponte S.P., Bergamo, Montello, Grumello, Palazzolo, Rovato, Brescia e arriva a Trento alle 11.35.</p>
      <p>Per il ritorno si parte da Trento alle 16.10 si arriva a Brescia alle 18.10, a Bergamo alle 19.53 e a Lecco alle 20.25.</p>
      <h3>Cosa fare a Trento </h3>
      <p>Una volta giunti a Trento l’attenzione verrà rubata in gran parte dai <b>mercatini di Natale</b>. Avrete poche ore da quando arrivate con il treno storico a quando ripartire per visitare la città e le bancarelle. Potreste salire – se non ne avete abbastanza di treni – sul trenino di Natale che gira la città e che vi permetterà di vedere il centro storico e vi porterà da una piazza all’altra.</p>
      <p>I <b>mercatini di Natale di Piazza Fiera e piazza Battisti</b> sono fra i più grandi d’Italia e troverete prodotti di artigianato, leccornie tipiche, decorazioni natalizie e tantissime idee regalo.</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/mercatini-natale-zurigo-2019-dove-andare/"/>
        <a href="https://www.viagginews.com/2019/11/20/gubbio-albero-natale-grande-mondo-2019/"/>
        <a href="https://www.viagginews.com/2019/11/20/natale-gubbio-mercatini-albero-grande-mondo/"/>
      </related>
    </article>
  </body>
</html>