<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103345/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T17:31:51+00:00"/>
    <meta property="og:title" content="В Євросолідарності пропонують створити Балто-Чорноморський союз"/>
    <meta property="og:description" content="Нардеп Олексій Гончаренко закликав до військово-економічного об’єднання 7 країн – Україну, Польщу, Латвію, Литву, Естонію, Білорусь та Грузію."/>
  </head>
  <body>
    <article>
      <h1>В Євросолідарності пропонують створити Балто-Чорноморський союз</h1>
      <address>
        <time datetime="2019-11-21T17:31:51+00:00">21 Nov 2019, 17:31</time>
      </address>
      <p>Народний депутат від партії "Європейська солідарність" Олексій Гончаренко запропонував створити нове військово-економічне об’єднання Балто-Чорноморський союз.</p>
      <p>Як повідомляє "Європейська правда", про це йдеться у заяві партії.</p>
      <p>Нардеп закликав до військово-економічного об’єднання 7 країн – Україну, Польщу, Латвію, Литву, Естонію, Білорусь та Грузію.</p>
      <p>"Майбутнє України – Балто-Чорноморський союз. Окремо ні Україна, ні Польща, ні Латвія, Литва, Естонія, Білорусь або Грузія не є великими геополітичними або економічними гравцями. Але разом, ми не тільки зможемо протистояти будь-якій військовій агресії від будь-якої країни у світі, але і можемо стати одним з нових економічних, культурних і політичних центрів Європи", – вважає Гончаренко.</p>
      <p>Раніше депутат направив президенту Володимиру Зеленському пропозицію підписати офіційні двосторонні угоди про стратегічне партнерство з цими країнами. Дану ідею підтримали депутати з усіх парламентських фракцій, крім ОПЗЖ.</p>
    </article>
  </body>
</html>