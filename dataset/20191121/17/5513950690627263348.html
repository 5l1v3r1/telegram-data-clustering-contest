<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/inrikes/936446-linnea-claeson-erkanner-har-klippt-och-redigerat-konversationer"/>
    <meta property="og:site_name" content="Nyheter24"/>
    <meta property="article:published_time" content="2019-11-21T17:26:13+00:00"/>
    <meta property="og:title" content="Linnéa Claeson erkänner – har klippt och redigerat konversationer"/>
    <meta property="og:description" content="Den senaste tiden har det stormat rejält kring mediaprofilen Linnéa Claeson. Detta då hon nyligen anklagades för att fabricera och överdriva historier om sexuella trakasserier. Nu bemöter Claeson kritiken – och erkänner misstag som hon gjort."/>
  </head>
  <body>
    <article>
      <h1>Linnéa Claeson erkänner – har klippt och redigerat konversationer</h1>
      <address><time datetime="2019-11-21T17:26:13+00:00">21 Nov 2019, 17:26</time> by <a rel="author" href="https://nyheter24.se/profil/norea.dahlskog" target="_blank">Norea Dahlskog</a></address>
      <p>
        <b>Den senaste tiden har det stormat rejält kring mediaprofilen Linnéa Claeson. Detta då hon nyligen anklagades för att fabricera och överdriva historier om sexuella trakasserier. Nu bemöter Claeson kritiken – och erkänner misstag som hon gjort.</b>
      </p>
      <p>Mycket har hänt kring<b> Linnéa Claeson</b> den senaste tiden. För drygt tre månader sedan anklagades hon för att fabricera och överdriva historier om sexuella trakasserier. </p>
      <p>Sedan dess har flera inflytelserika personer slutit upp bakom kritiken och uppmanat Claeson till att tala sanning, något du kan läsa allt om <a href="https://nyheter24.se/nyheter/inrikes/936438-kritiken-mot-linnea-claeson-har-ar-allt-som-hant">här</a>.</p>
      <p>Claeson har dock förblivit tyst – fram till nu. </p>
      <h3>Stor kritik </h3>
      <p>Den 30 augusti publicerade podcasten <a href="https://poddtoppen.se/podcast/1227473937/haveristerna/linna-claeson-ar-extremt-klandervard-och-slickar-i-sig-dina-skattepengar-parm-2-ofortjant-bonus-fran-patreon">Haveristerna</a> två avsnitt där de diskuterar Claeson. </p>
      <p>I avsnitten ifrågasätts framför allt sanningshalten i de konversationer som Claeson skärmdumpat och lagt upp på Instagram-kontot "assholesonline".</p>
      <p>Bland annat tar podd-trion upp att många av männen som skriver till Claeson använder ett liknade språk. De menar även att de sett en del bilder som Claeson lagt upp på andra internetsidor flera år tidigare. </p>
      <h3>Patrik Sjöbergs känslosamma inlägg</h3>
      <p>Haveristernas granskning har fått stort genomslag och flera stora namn har adresserat Claeson direkt och uppmanat henne att pudla.</p>
      <p>Till exempel har <b>Patrik Sjöberg </b>skrivit<b> </b>ett <a href="https://nyheter24.se/noje/936410-patrik-sjoberg-till-attack-mot-linnea-claeson-mar-illa">känslosamt Instagram-inlägg</a> där han anklagar Claeson för att profitera på ett av samhällets största problem. </p>
      <figure>
        <a href="https://www.instagram.com/p/B5H5rnmHzpT/?hl=sv">
          <img src="https://cdn01.nyheter24.se/68887acd03d802dc05/2019/11/21/1593952/Ska%CC%88rmavbild%202019-11-21%20kl.%2017.33.12.png"/>
        </a>
        <figcaption>Bildkälla: Instagram/242patrik</figcaption>
      </figure>
      <h3>"Klippt och klistrat" </h3>
      <p>Claeson har hittills bemött kritiken med tystnad. Men under torsdagseftermiddagen tar hon bladet från munnen och erkänner att hon "klippt och klistrat" i konversationer:</p>
      <p>”Att jag redigerat och klippt i konversationer för att de ska passa in i en Instagrambild är ingen hemlighet”, skriver hon i ett debattinlägg som publiceras av Göteborgs Posten. </p>
      <p>Hon fortsätter:</p>
      <p>”Men eftersom detta är en stor del av kritiken som nu riktas mot mig så inser jag att jag inte varit tydligt nog med att kommunicera detta och det är jag ledsen för.”</p>
      <figure>
        <img src="https://cdn03.nyheter24.se/08da3e8a03d802dc05/2019/11/21/1593950/Noella%20Johansson:TT%20.jpg"/>
        <figcaption>Bildkälla: Noealla Johansson/TT</figcaption>
      </figure>
      <h3>Tagit andras meddelanden </h3>
      <p>Claeson accepterar dock inte all kritik hon får. I artikeln skriver hon att hon aldrig påstått att alla skärmdumpar är från konversationer som hon själv har haft: </p>
      <p>"Jag har från början varit öppen med att allt som har publicerats på "Assholesonline" inte är meddelanden jag har tagit emot, utan att jag också har fått konversationer skickade till mig".</p>
      <h3>Står fast vid ifrågasatta historier</h3>
      <p>Claeson hävdar även att två historier som har bemötts med särskilt stor skepticism är sanna.</p>
      <p>Den ena berör ett tillfälle i maj 2017 där Claeson menar att hon blev sexuellt trakasserad av ett 20-tal män på en dag. Något Claeson står fast vid hände. </p>
      <p>Den andra historien berör ett sexuellt närmande på ett EU-evenemang. Claeson har tidigare sagt att mannen som ofredade henne var en ambassadör som skulle tala på evenemanget. </p>
      <p>Senare framkom det dock att det inte fanns någon manlig ambassadör inbjuden som talare. I <a href="https://www.gp.se/kultur/kultur/linn%C3%A9a-claeson-feminismen-st%C3%A5r-inte-och-faller-med-mig-1.20629629">Göteborgs Posten</a> skriver Claeson att hon kan ha missuppfattat mannens titel.</p>
      <p>
        <b>Läs även: <a href="https://admin.nyheter24.se/noje/936410-patrik-sjoberg-till-attack-mot-linnea-claeson-mar-illa">Patrik Sjöberg till attack mot Linnéa Claeson: "Mår illa"</a></b>
      </p>
      <p>
        <a href="https://nyheter24.se/linnea-claeson">Linnea Claeson</a>
      </p>
      <figure>
        <a href="https://nyheter24.se/profil/norea.dahlskog">
          <img src="https://cdn01.nyheter24.se/434d7597024b004b00/profile/avatars/107080_1556115421.jpg"/>
        </a>
      </figure>
      <p><a href="https://nyheter24.se/profil/norea.dahlskog">Norea Dahlskog </a><br/>norea.dahlskog@nyheter24.se</p>
    </article>
  </body>
</html>