<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/technology/news/new-mobile-application-for-fishermen"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-21T17:05:00+00:00"/>
    <meta property="og:title" content="മത്സ്യത്തൊഴിലാളികൾക്ക് ഇനി ചാകര അറിഞ്ഞ് മീൻ പിടിക്കാം"/>
    <meta property="og:description" content="കൊച്ചി: മത്സ്യത്തൊഴിലാളികൾക്ക് ഇനി ചാകര അറിഞ്ഞ് മീൻ പിടിക്കാം. മത്സ്യബന്ധനത്തിന് പോകുന്നവർക്ക് മത്സ്യം കൂട്ടത്തോടെ എവിടെയുണ്ടെന്ന് ഇൻകോയിസ് തയ്യാറാക്കിയ പുതിയ ആപ്ലിക്കേഷനിലൂടെ തിരിച്ചറിയാൻ പറ്റും. മച്ചിലി, ജെമിനി എന്നീ ആപ്ലിക്കേഷനുകളാണ് ഇതിനായി ഉപയോഗിക്കുന്നത്. സാറ്റലൈറ്റുമായി..."/>
  </head>
  <body>
    <article>
      <h1>മത്സ്യത്തൊഴിലാളികൾക്ക് ഇനി ചാകര അറിഞ്ഞ് മീൻ പിടിക്കാം</h1>
      <address><time datetime="2019-11-21T17:05:00+00:00">21 Nov 2019, 17:05</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>കൊച്ചി: മത്സ്യത്തൊഴിലാളികൾക്ക് ഇനി ചാകര അറിഞ്ഞ് മീൻ പിടിക്കാം. മത്സ്യബന്ധനത്തിന് പോകുന്നവർക്ക് മത്സ്യം കൂട്ടത്തോടെ എവിടെയുണ്ടെന്ന് ഇൻകോയിസ് തയ്യാറാക്കിയ പുതിയ ആപ്ലിക്കേഷനിലൂടെ തിരിച്ചറിയാൻ പറ്റും. മച്ചിലി, ജെമിനി എന്നീ ആപ്ലിക്കേഷനുകളാണ് ഇതിനായി ഉപയോഗിക്കുന്നത്. സാറ്റലൈറ്റുമായി ബന്ധിപ്പിച്ച ജിപിഎസ് സംവിധാനം വഴിയാണ് വിവരങ്ങൾ മത്സ്യതൊഴിലാളികൾക്ക് ലഭിക്കുക. കാലാവസ്ഥ വ്യതിയാനം സംബന്ധിച്ച വിവരങ്ങളും മത്സ്യത്തൊഴിലാളികൾക്ക് ലഭിക്കും. മത്സ്യബന്ധനത്തിന് പോകുന്നവരുടെ സുരക്ഷയ്ക്ക് പ്രാധാന്യം നൽകിയാണ് ആപ്പ് രൂപീകരിച്ചിരിക്കുന്നത്. കൃത്യമായ വിവരങ്ങൾ ലഭിക്കാത്തതിനെ തുടർന്നാണ് പലപ്പോഴും മത്സ്യതൊഴിലാളികൾ അപകടത്തിൽപ്പെടുന്നത്.</p>
    </article>
  </body>
</html>