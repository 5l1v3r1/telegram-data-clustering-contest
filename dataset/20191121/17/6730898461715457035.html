<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/xiaomi_patentirao_savitljivi_telefon_sa_4_kamere-82147"/>
    <meta property="og:site_name" content="Benchmark"/>
    <meta property="article:published_time" content="2019-11-21T17:01:00+00:00"/>
    <meta property="og:title" content="Xiaomi patentirao savitljivi telefon sa 4 kamere"/>
    <meta property="og:description" content="Popularni proizvođač još uvek nije predstavio savitljivi telefon, ali podneti patent otkriva neke zanimljive detalje o tome kako Xiaomi zamišlja ovu kategoriju"/>
  </head>
  <body>
    <article>
      <h1>Xiaomi patentirao savitljivi telefon sa 4 kamere</h1>
      <address>
        <time datetime="2019-11-21T17:01:00+00:00">21 Nov 2019, 17:01</time>
      </address>
      <figure>
        <img src="https://www.benchmark.rs/assets/img/news/main/629a1b6eff98d414107cd839fc87522b.jpg"/>
      </figure>
      <p>
        <b> </b>
      </p>
      <p><a href="https://www.benchmark.rs/tag/xiaomi-290"><b>Xiaomi</b></a> još od prošle godine razvija sopstveni savitljivi telefon, ali još uvek nije bilo priče o tome kada bi se on mogao pojaviti. Nedavno su se pojavila još dva njihova patenta za ovakve telefone, jedan sa dvostrukom šarkom i tri sekcije ekrana, a drugi sa dizajnom na preklop, poput Motorola Razr.</p>
      <p>U utorak se pojavio još jedan patent na sajtu kineske agencije za intelektualnu svojinu koji prikazuje savitljivi telefon sa tri sekcije ekrana i četiri kamere. Naravno, iako je patent podnet ne znači da ćemo ga obavezno videti i u formi pravog proizvoda.</p>
      <figure>
        <img src="https://www.benchmark.rs/assets/img/news/xiaomifoldable1234.jpg"/>
      </figure>
      <figure>
        <img src="https://www.benchmark.rs/assets/img/news/xiaomifoldable12345.jpg"/>
      </figure>
      <p>Sajt Dealntech je napravio skicu ovog telefona u sklopljenom položaju na kojoj on vrlo podseća na Xiaomi Mi Mix Alpha sa ekranom koji se previja preko ivice i praktično obuhvata skoro celu zadnju površinu. Kamere na Mi Mix Alpha su takođe malo pomerene u stranu kako bi omogućile da veliki deo poleđine bude korišćen kao ekran.</p>
      <figure>
        <img src="https://www.benchmark.rs/assets/img/news/xiaomifoldable123456.jpg"/>
      </figure>
      <p>Deo na patentnim skicama obeležen krivudavom linijom je zapravo mehanizam šarke telefona. Kao i kod Huawei Mate X i Galaxy Fold, očekuje se da će ekran biti zaštićen plastikom. Patent pokazuje malo detalja o samom hardveru telefona, pa se ne vide otvori, portovi i tasteri, osim četiri kruga koji simbolizuju kamere.</p>
      <p>Savitljivi telefoni su svakako naredna velika stvar u industriji mobilnih uređaja i zabavno je pratiti različite interpretacije koje imaju popularni proizvođači. Xiaomi savitljivi telefon se očekuje najverovatnije u drugom tromesečju naredne godine.</p>
      <p>
        <i>Izvor: <a href="https://www.gsmarena.com/">GSMArena</a></i>
      </p>
      <figure>
        <iframe src="https://www.youtube.com/embed/rptNNPyxEM8" width="600" height="450" data-service="Youtube" scrolling="no"/>
      </figure>
    </article>
  </body>
</html>