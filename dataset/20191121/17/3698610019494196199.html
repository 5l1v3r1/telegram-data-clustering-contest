<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayincyam-vdvichi-zbilshili-termin-bezvizovih-poyizdok-v-argentinu-330457_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T17:11:00+00:00"/>
    <meta property="og:title" content="Українцям вдвічі збільшили термін безвізових поїздок в Аргентину"/>
    <meta property="og:description" content="Тепер громадяни Україи можуть перебувати в Аргентині без візи до 180 днів."/>
  </head>
  <body>
    <article>
      <h1>Українцям вдвічі збільшили термін безвізових поїздок в Аргентину</h1>
      <h2>Тепер громадяни Україи можуть перебувати в Аргентині без візи до 180 днів.</h2>
      <address>
        <time datetime="2019-11-21T17:11:00+00:00">21 Nov 2019, 17:11</time>
      </address>
      <p>Україна та Аргентина розшили термін, протягом якого громадяни обох країн можуть перебувати на їх <b><a href="https://dt.ua/UKRAINE/v-lyutomu-ukrayinci-zmozhut-yizditi-do-urugvayu-bez-vizi-300615_.html">території без візи</a></b>, повідомила пресслужба Міністерства закордонних справ. Очільник українського дипломатичного відомства Вадим Пристайко підписав відповідну угоду в один день із зустріччю з послом Аргентини.</p>
      <p>"21 листопада 2019 року Міністр закордонних справ України Вадим Пристайко прийняв Посла Аргентинської Республіки в Україні Елену Л. Т. Мікусінскі", - йдеться у повідомленні</p>
      <p>Під час зустрічі сторони обговорили питання порядку денного українсько-аргентинських відносин та відзначили важливість активізації політичного діалогу на високому і найвищому рівнях. Також Пристайко та Мікусінскі обговорили ефективну взаємодію на полях міжнародних організацій.</p>
      <p>"Того ж дня в МЗС підписано Протокол про внесення змін до Угоди між Урядом України та Урядом Аргентинської Республіки про скасування віз, яким передбачається взаємне збільшення строку безвізового перебування громадян України та Аргентини удвічі (з 90 днів протягом року до 90 днів протягом 180 днів)", - додали в МЗС.</p>
      <p>Угоду про безвізовий режим Україна та Аргентина підписали у 2011 році.</p>
      <p>15 листопада Кабінет міністрів <b><a href="https://dt.ua/ECONOMICS/kabmin-zatverdiv-bezviz-z-derzhavoyu-v-mikroneziyi-329882_.html">схвалив безвізовий режим з Маршалловими островами</a></b>. Зазначимо, що після підписання документа українці та громадяни островів зможуть в'їжджати, виїжджати, прямувати транзитом та перебувати без віз на території держави іншої сторони протягом строку, що не перевищує 90 днів протягом 180 днів.</p>
      <p>Республіка Маршаллові Острови - це тихоокеанська держава в Мікронезії. Межує на заході і південно-заході з територіальними водами Федеральних Штатів Мікронезії, на півдні - з територіальними водами Кірібаті, з інших сторін - з нейтральними водами Тихого океану.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>