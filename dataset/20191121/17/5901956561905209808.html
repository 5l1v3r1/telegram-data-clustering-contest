<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/oce-pokojne-jeseniske-deklice-sokiral-cakam-ju-dobila-bi-1000-metkov-v-glavo-252648"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T17:54:00+00:00"/>
    <meta property="og:title" content="Oče pokojne Arine šokiral: Čakam ju, dobila bi 1000 metkov v glavo"/>
    <meta property="og:description" content="Sodba kranjskega okrožnega in ljubljanskega višjega sodišča Sandi Alibabić in Mirzanu Jakupiju zaradi povzročitve številnih poškodb še ne triletni hčeri Arini (v javnosti znana kot jes..."/>
  </head>
  <body>
    <article>
      <h1>Oče pokojne Arine šokiral: Čakam ju, dobila bi 1000 metkov v glavo</h1>
      <h2>Mnogi so prepričani, da je kazen za krvnika premila.</h2>
      <address><time datetime="2019-11-21T17:54:00+00:00">21 Nov 2019, 17:54</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/21/1708524.jpg"/>
          <figcaption>Arina Kardašević z očetom Senadom na dan njene smrti. FOTO: Osebni arhiv</figcaption>
        </figure>
        <figure>
          <img src="https://www.slovenskenovice.si/images/slike/2019/11/21/171857.jpg"/>
          <figcaption>Mala Arina Kardašević počiva v preranem grobku. FOTO: Boštjan Fon</figcaption>
        </figure>
      </slideshow>
      <p>Sodba kranjskega okrožnega in ljubljanskega višjega sodišča<b> Sandi Alibabić </b>in <b>Mirzanu Jakupiju</b> zaradi povzročitve številnih poškodb še ne triletni hčeri <b>Arini</b> (v javnosti znana kot jeseniška deklica)<a href="https://www.slovenskenovice.si/kronika/doma/clanek/za-smrt-jeseniske-deklice-44-let-aresta-252080"> je prestala sito vrhovnega sodišča</a>. Vrhovni sodniki so pritrdili ugotovitvam v pravnomočni sodbi, tako da bo Alibabićeva za zapahi morala prebiti 23 let, njen partner Jakupi pa dve leti manj.<br/><br/>Pod člankom, kjer smo poročali, da sta krvnika male Arine skupno dobila 44 let zaporne kazni, so se zvrstili številni komentarji bralcev, ki menijo, da je kazen za tako okruten zločin občutno prenizka. Pojavila so se celo ugibanja, da bi lahko Alibabićeva in Jakupi že čez 10 let prišla na svobodo. </p>
      <h3>Ju bo oče pokojne deklice počakal?</h3>
      <p>Oglasil se je tudi biološki oče Aline <b>Senad Kardašević</b>, ki je dejal, da ju v primeru predčasne izpustitve »čaka« in da bi dobila »po 1000 metkov v glavo«. Kadrašević ima iz zakona Alibabićevo sicer še tri dekleta, od tega je ena že odrasla. »14 in 11 let stari hčeri pa sem k njej na Ig odpeljal približno štirikrat. Ves čas govori, da je tisti teden, ko naj bi se poškodbe zgodile, delala, jaz pa ji nič ne verjamem,« je pred časom povedal skrušeni oče.<br/> </p>
      <hr/>
      <h3>Preberite tudi:<a href="https://www.slovenskenovice.si/crni-scenarij/doma/srhljivo-pustila-sta-jo-samo-v-stanovanju-s-psom?fbclid=IwAR0yiyEhTPwiAUe3TKGcATmiRn4ZpjUR0GfUd_6KohnnZKqE8B5fOwk_N1I"> Srhljivo: pustila sta jo samo v stanovanju s psom</a></h3>
      <hr/>
      <h3>Ožganine, zlomi, vbodi ...</h3>
      <figure>
        <img src="https://www.slovenskenovice.si/images/slike/2019/11/21/171857.jpg"/>
        <figcaption>Mala Arina Kardašević počiva v preranem grobku. FOTO: Boštjan Fon</figcaption>
      </figure>
      <p>Smrt Aline je pretresla Jesenice in Slovenijo, glas o hudem zločinu je segel tudi daleč čez meje. Čeprav so zdravniki po pregledu trupelca med drugim poročali o surovem ravnanju, hudih poškodbah reber, hematomu v glavi, zlomu ključnice, ožganinah na koži, sledeh vbodov itd., sta krivdo na začetku sojenja oba obtožena zanikala.<br/><br/>Slišati je bilo, da so poškodbe nastajale zaradi 'dekličine živahnosti in njene nerodnosti', potem pa sta skušala krivdo tudi zvaliti drug na drugega, a je tožilstvu uspelo dokazati, da sta odgovorna za dekličino smrt, kazniva dejanja pa sta storila v sostorilstvu, pri čemer je eden od njiju deklici zadajal poškodbe, drugi, ki jo je bil dolžan zaščiti, pa je to dopuščal. </p>
    </article>
  </body>
</html>