<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/internet_social/2019/11/21/fb-wsjvaluta-modifiche-a-spot-politici_2290e535-fbd7-4996-906d-cf5fb79c831e.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T17:15:14+00:00"/>
    <meta property="og:title" content="Wsj, Facebook valuta modifiche sugli spot politici"/>
    <meta property="og:description" content="Social sotto pressione dopo iniziative Google e Twitter (ANSA)"/>
  </head>
  <body>
    <article>
      <h1>Wsj, Facebook valuta modifiche sugli spot politici</h1>
      <h2>Social sotto pressione dopo iniziative Google e Twitter</h2>
      <address><time datetime="2019-11-21T17:15:14+00:00">21 Nov 2019, 17:15</time> by <a rel="author">Redazione ANSA</a></address>
      <p>Facebook sta valutando potenziali modifiche alla sua politica per gli spot politici per combattere le fake news e la disinformazione. Secondo quanto riporta il Wall Street Journal, Facebook è in contatto con inserzionisti democratici e repubblicani per le potenziali modifiche. La valutazione avviata da Facebook riflette le crescenti pressioni sul social di Mark Zuckerberg dopo le modifiche per gli spot politici introdotte da Google e Twitter.</p>
      <p>Google sta mettendo in atto una stretta sulle pubblicità di carattere politico. In base alle nuove regole su tutte le piattaforme del big di Mountain View, compresa YouTube, in America e nel resto del mondo sarà vietato a politici e candidati di prendere di mira intere categorie di utenti ed elettori sulla base della loro affiliazione politica. Questo per stroncare il fenomeno delle fake news che circolano negli spot elettorali.</p>
      <p>Decisione più estrema di Twitter, che ha deciso di eliminare del tutto gli spot politici.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/tecnologia/internet_social/2019/11/21/google-stretta-sugli-spot-elettorali_e04ef487-a738-40fd-ba3b-a642912a5396.html"/>
        <a href="http://www.ansa.it/sito/notizie/tecnologia/hitech/2019/10/30/twitter-vieta-tutti-gli-spot-politici_302eacaf-a491-4418-bf73-fec1902beb03.html"/>
      </related>
    </article>
  </body>
</html>