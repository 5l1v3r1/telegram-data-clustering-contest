<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/riaboshapka-zaperechuie-isnuvannia-zlochynnoi-orhanizatsii-iaka-protydiiala-maidanu-horbatiuk-203230.html"/>
    <meta property="og:site_name" content="5 канал"/>
    <meta property="article:published_time" content="2019-11-21T17:01:00+00:00"/>
    <meta property="og:title" content="Рябошапка заперечує існування злочинної організації, яка протидіяла Майдану – Горбатюк"/>
    <meta property="og:description" content="На думку колишнього начальника управління спецрозслідувань, ГПУ навмисно зупинило розгляд справ Майдану"/>
  </head>
  <body>
    <article>
      <h1>Рябошапка заперечує існування злочинної організації, яка протидіяла Майдану – Горбатюк</h1>
      <address>
        <time datetime="2019-11-21T17:01:00+00:00">21 Nov 2019, 17:01</time>
      </address>
      <p>Попри докази, генеральний прокурор України Руслан Рябошапка називає вигадкою існування злочинної організації, яка протидіяла Революції Гідності. Про це заявив колишній начальник управління спеціальних розслідувань ГПУ Сергій Горбятюк в ефірі програми "ІнфоДень" на "5 каналі".</p>
      <blockquote>"Розстріли і економічні злочини поєднуються одними особами. Є докази, що була створена злочинна організація для розкрадання державних коштів, земель і нерухомості, яка діяла впродовж 2010-2014 років. І в подальшому жорстоко протидіяла акціям. Але керівництво Генпрокуратури Рябошапка, Чумак, Касько, не читаючи матеріалів справи, заявили, що це вигадка. Хоча є повідомлені підозри", – повідомив Горбатюк.</blockquote>
      <p>Він також прокоментував передачу справ Майдану він Генпрокуратури до ДБР: "Слідчі управління спецрозслідування втратили повноваження, а в ДБР ці справи ще не передані, тому розслідування зупинене. Керівництво Генпрокуратури прекрасно знало про цю ситуацію і мало всі можливості її виправити. Але довело до такого стану. Я вважаю, це навмисно. Впродовж останніх років накопичилося 20 підозр, які мали бути повідомленні. Можливо вони випустять одну-дві і розкажуть, що це величезний подвиг".</p>
      <blockquote>Він додав: "Прокурори і слідчі займалися розслідуванням і давали результат. Той, хто змінює їх, робить на добре, чи для того, щоб нищилися справи? Як правило, коли передаються такі величезні провадження з тисячами томів, вони затухають. Тоді навіщо змінювати тих слідчів? Є багато розкритих справ виключно слідчим шляхом. Які витягувались не дивлячись на погрози, натяки і протидію. Вони рухалися і не відступали, а їх стерли в пісок".</blockquote>
      <p>
        <b>Дивіться повне відео розмови за посиланням:</b>
      </p>
      <figure>
        <iframe src="https://www.youtube.com/embed/_48EJh9atAI" width="745" height="451" data-service="Youtube" scrolling="no"/>
      </figure>
      <p>Нагадаємо, 23 жовтня, генеральний прокурор Руслан Рябошапка звільнив керівника управління спеціальних розслідувань Сергія Горбатюка. Підставою цього назвали те, що він не подав заяви на переатестацію. Пізніше <a href="https://www.5.ua/suspilstvo/horbatiuk-oskarzhuie-svoie-zvilnennia-z-hpu-podrobytsi-202482.html">Горбатюк оскаржив своє звільнення в ОАСК</a>. </p>
    </article>
  </body>
</html>