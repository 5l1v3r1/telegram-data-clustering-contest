<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/xiaomi-stavia-novu-tovaren/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-21T17:38:22+00:00"/>
    <meta property="og:title" content="Xiaomi stavia novú továreň. Vyrobí až 60 smartfónov za minútu"/>
    <meta property="og:description" content="Továreň bude vo veľkom vyrábať telefóny s 5G konektivitou, pričom počet vyrobených kusov za mesiac dosiahne výšky až 1 milióna."/>
  </head>
  <body>
    <article>
      <h1>Xiaomi stavia novú továreň. Vyrobí až 60 smartfónov za minútu</h1>
      <h2>Čo sekunda, to telefón.</h2>
      <address><time datetime="2019-11-21T17:38:22+00:00">21 Nov 2019, 17:38</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Generálny riaditeľ <a href="https://www.techbyte.sk/2019/11/xiaomi-predstavuje-mi-reader/">Xiaomi</a> sa so svetom podelil o ďalšie zaujímavé prekvapenie. Po oznámení ohľadom 5G smartfónov, ktorá sa na nás chystá už budúci rok, sa dozvedáme, že čínsky gigant v Pekingu stavia skutočne obrovskú automatizovanú továreň.</b>
      </p>
      <p>Ako píše web <a href="https://www.gizmochina.com/2019/11/21/xiaomi-5g-factory-can-make-60-smartphones-per-minute/">gizmochina.com</a>, továreň bude vo veľkom vyrábať <b>telefóny s 5G konektivitou</b>, pričom počet vyrobených kusov za mesiac dosiahne výšky až <b>1 milióna</b>. Aby sme boli konkrétnejší, Lei Jun hovoril o <b>60 vyrobených telefónoch za minútu</b>.</p>
      <p>Automatizované produkčné linky tak vyrobia <b>o 60 % viac</b> než iné bežné továrne. Celá konštrukcia má byť dokončená v priebehu budúceho mesiaca, pričom samotný proces výroby začne len krátko na to.</p>
      <p>Xiaomi tak dáva jasne najavo, že sa budúci rok bude zameriavať primárne na 5G. Ako sme vás už informovali v <a href="https://www.techbyte.sk/2019/11/xiaomi-telefony-5g-siete/">samostatnom článku</a>, spoločnosť plánuje implementovať podporu 5G sietí do každého smartfónu, ktorého cena bude <b>vyššia ako 255 €</b>, čo je vlastne každý lepší model zo strednej triedy.</p>
    </article>
  </body>
</html>