<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/technology/news/prime-minister-narendra-modi-says-that-scientific-knowledge-will-reduce-superstition-"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-21T17:20:00+00:00"/>
    <meta property="og:title" content="ചന്ദ്രയാൻ രണ്ട് ദൗത്യം; ഭാ​ഗിക വിശദീകരണവുമായി കേന്ദ്ര സർക്കാ‌ർ"/>
    <meta property="og:description" content="ന്യൂഡൽഹി : ചന്ദ്രയാൻ രണ്ട് ദൗത്യത്തിന് എന്ത് സംഭവിച്ചുവെന്ന കാര്യത്തിൽ ഭാ​ഗിക വിശദീകരണവുമായി കേന്ദ്ര സർക്കാ‌ർ. വിക്രം ലാൻഡ‌ർ ചന്ദ്രോപരിതലത്തിൽ ഇടിച്ചിറങ്ങിയെന്നും ലാൻഡിം​ഗിന്റെ രണ്ടാം  ഘട്ടത്തിൽ പേടകത്തിന്റെ വേ​ഗത നി‌ർണ്ണയിക്കപ്പെട്ടതിലും വളരെ കൂടുതലായിരുന്നുവെന്നും ;ലോക്സഭയിലെ..."/>
  </head>
  <body>
    <article>
      <h1>ചന്ദ്രയാൻ രണ്ട് ദൗത്യം; ഭാ​ഗിക വിശദീകരണവുമായി കേന്ദ്ര സർക്കാ‌ർ</h1>
      <address><time datetime="2019-11-21T17:20:00+00:00">21 Nov 2019, 17:20</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി : ചന്ദ്രയാൻ രണ്ട് ദൗത്യത്തിന് എന്ത് സംഭവിച്ചുവെന്ന കാര്യത്തിൽ ഭാ​ഗിക വിശദീകരണവുമായി കേന്ദ്ര സർക്കാ‌ർ. വിക്രം ലാൻഡ‌ർ ചന്ദ്രോപരിതലത്തിൽ ഇടിച്ചിറങ്ങിയെന്നും ലാൻഡിം​ഗിന്റെ രണ്ടാം  ഘട്ടത്തിൽ പേടകത്തിന്റെ വേ​ഗത നി‌ർണ്ണയിക്കപ്പെട്ടതിലും വളരെ കൂടുതലായിരുന്നുവെന്നും ;ലോക്സഭയിലെ ഒരു ചോദ്യത്തിനുള്ള മറുപടിയിൽ പറയുന്നു. </p>
      <p>ചോദ്യത്തിന് എഴുതി നൽകിയ മറുപടിയിൽ പ്രധാനമന്ത്രിയുടെ ഓഫീസിന്റെ ചുമതലയുള്ള കേന്ദ്ര സഹമന്ത്രി ജിതേന്ദ്ര സിംഗാണ് ഇക്കാര്യം വ്യക്തമാക്കിയത്. വിക്രം ലാൻഡറിന്റെ ലാൻഡിം​ഗ് സമയത്തെ വേ​ഗത പ്രതീക്ഷിച്ചത് പോലെ നിയന്ത്രിക്കാനാകാത്തതിനാലാണ് സോഫ്റ്റ് ലാൻഡിം​ഗ് ശ്രമം പാളിയതെന്നാണ് വിശദീകരണം. ചന്ദ്രോപരിതലത്തിൽ നിന്ന് 30 കിലോമീറ്റ‌ർ ഉയരത്തിൽ നിന്ന് 7.4 കിലോമീറ്റ‌ർ ഉയരം വരെ വിക്രമിനെ എത്തിക്കുന്ന റഫ് ബ്രേക്കിം​ഗ് എന്ന ലാൻഡിം​ഗിന്റെ ആദ്യഘട്ടം വിജയകരമായി പൂ‌ർത്തിയാക്കിതായി സ്ഥിരീകരിച്ച ജിതേന്ദ്ര സിം​ഗ് രണ്ടാം ഘട്ടത്തിലാണ് പ്രശ്നമുണ്ടായത് എന്ന് സ്ഥിരീകരിച്ചു. </p>
    </article>
  </body>
</html>