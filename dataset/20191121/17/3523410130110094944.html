<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641237/%D8%AF%D8%B1-%D8%B3%D8%A7%D9%84-%DA%AF%D8%B0%D8%B4%D8%AA%D9%87-%DB%B3%DB%B3%DB%B1-%D8%AA%D8%AC%D9%85%D8%B9-%D9%88-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%A8%D8%A7-%D9%85%D8%AC%D9%88%D8%B2-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T17:20:00+00:00"/>
    <meta property="og:title" content="در سال گذشته ۳۳۱ تجمع و راهپیمایی با مجوز برگزار شده است"/>
    <meta property="og:description" content="سخنگوی وزارت کشور تاکید کرد: در یک سال گذشته ۳۳۱ تجمع و راهپیمایی با استفاده از ساز و کار قانونی در سراسر کشور برگزار شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641237/%D8%AF%D8%B1-%D8%B3%D8%A7%D9%84-%DA%AF%D8%B0%D8%B4%D8%AA%D9%87-%DB%B3%DB%B3%DB%B1-%D8%AA%D8%AC%D9%85%D8%B9-%D9%88-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%A8%D8%A7-%D9%85%D8%AC%D9%88%D8%B2-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF%D9%87-%D8%A7%D8%B3%D8%AA">در سال گذشته ۳۳۱ تجمع و راهپیمایی با مجوز برگزار شده است</a>
      </h1>
      <h2>سخنگوی وزارت کشور تاکید کرد: در یک سال گذشته ۳۳۱ تجمع و راهپیمایی با استفاده از ساز و کار قانونی در سراسر کشور برگزار شده است.</h2>
      <address><time datetime="2019-11-21T17:20:00+00:00">21 Nov 2019, 17:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سید سلمان سامانی، سخنگوی <b>وزارت کشور</b> در واکنش به برخی مطالب منتشر شده در خصوص "عدم امکان تجمع با استفاده از شیوه های قانونی" گفت: حق بر <b>تجمعات قانونی</b> علاوه بر قانون اساسی در منشور حقوق شهروندی نیز مورد تاکید قرار گرفته است و در این راستا پیشنهاد وزارت کشور در سال ۱۳۹۷ به تصویب هیات وزیران رسیده و کماکان لازم الاجرا می باشد.</p>
      <p>معاون هماهنگی وزارت کشور افزود: بر اساس این مصوبه دولت، درخواست برگزاری تجمع و راهپیمایی مشتمل بر اعلام موضوع، زمان و مکان تجمع یاراهپیمایی و اسامی سخنرانان به کمیسیون ماده 10 احزاب ارائه می شود.</p>
      <p>وی تصریح کرد: رسیدگی به این درخواست ها بر عهده کمیسیون ماده ۱۰ احزاب با ترکیب نمایندگان قوای سه گانه ومنتخبین احزاب سراسر کشور است که بر اساس اصل ۲۷ قانون اساسی و قوانین و مقررات موضوعه و به‌صورت خارج از نوبت در اولین جلسه فوق‌العاده اعلام نظر خواهد کرد.</p>
      <p>سامانی افزود: مسئول تامین امنیت تجمع و راهپیمایی های قانونی نیروی انتظامی است و شورای تامین، محل های مناسب را برای برگزاری تجمع یا راهپیمایی در داخل شهرها تعیین خواهد کرد.</p>
      <p>سخنگوی وزارت کشور تاکید کرد: در یک سال گذشته ۳۳۱ تجمع و <b>راهپیمایی</b> با استفاده از این ساز و کار در سراسر کشور برگزار شده است.</p>
    </article>
  </body>
</html>