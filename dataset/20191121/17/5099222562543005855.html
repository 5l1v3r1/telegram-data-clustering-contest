<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23505714-iohannis-solicitat-solutie-guvern-astept-primesc-saptamana-viitoare-raspuns-lamuritor-legat-arafat.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T17:45:00+00:00"/>
    <meta property="og:title" content="Iohannis: Am solicitat o soluţie de la Guvern şi aştept să primesc săptămâna viitoare un răspuns lămuritor legat de Arafat"/>
    <meta property="og:description" content="Preşedintele Klaus Iohannis a afirmat joi, la Galaţi, că Guvernul face o evaluare în cazul secretarului de stat Raed Arafat şi că aşteaptă ca săptămâna viitoare să primească un răspuns"/>
  </head>
  <body>
    <article>
      <h1>Iohannis: Am solicitat o soluţie de la Guvern şi aştept să primesc săptămâna viitoare un răspuns lămuritor legat de Arafat</h1>
      <address><time datetime="2019-11-21T17:45:00+00:00">21 Nov 2019, 17:45</time> by <a rel="author">R.M.</a></address>
      <p><b>Preşedintele Klaus Iohannis a afirmat joi, la Galaţi, că Guvernul face o evaluare în cazul secretarului de stat Raed Arafat şi că aşteaptă ca săptămâna viitoare să primească un răspuns lămuritor, potrivit Agerpres.<br/></b><br/>"Am solicitat o soluţie de la Guvern şi aştept săptămâna viitoare să primesc un răspuns lămuritor, ca să nu spun altceva. Nu o să fac eu o evaluare, dar Guvernul va face o evaluare şi voi insista pe lămuriri în acest sens", a spus Iohannis, întrebat cum a rămas cu schimbarea lui Raed Arafat.<br/><br/>Candidatul PNL la alegerile prezidenţiale participă la Galaţi la o întâlnire cu simpatizanţii.<br/><br/>Pe 13 noiembrie, preşedintele Klaus Iohannis a mărturisit că a fost "răscolit" de înregistrarea intervenţiei de la Clubul Colectiv, apărută în spaţiul public, şi a precizat că aceasta trebuie analizată de cei care cercetează faptele petrecute atunci. Întrebat dacă secretarul de stat Raed Arafat ar trebui să rămână în continuare în Guvern, preşedintele a spus că prim-ministrul Ludovic Orban şi echipa lui "vor face o analiză şi vor da un răspuns pe tema aceasta".</p>
    </article>
  </body>
</html>