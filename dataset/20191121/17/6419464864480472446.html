<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/athlitika/ligk-kap-volei-favori-gia-teliko-olympiakos-kai-panathinaikos/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T17:08:25+00:00"/>
    <meta property="og:title" content="Λιγκ Καπ Βόλεϊ: Φαβορί για τελικό Ολυμπιακός και Παναθηναϊκός"/>
    <meta property="og:description" content="Το πρώτο βήμα για την πρόκριση στον τελικό του Λιγκ Καπ Βόλεϊ «Νίκος Σαμαράς» έκανε ο Ολυμπιακός επικρατώντας εύκολα του ΠΑΟΚ με 3-0 στο κλειστό γυμναστήριο"/>
  </head>
  <body>
    <article>
      <h1>Λιγκ Καπ Βόλεϊ: Φαβορί για τελικό Ολυμπιακός και Παναθηναϊκός</h1>
      <address>
        <time datetime="2019-11-21T17:08:25+00:00">21 Nov 2019, 17:08</time>
      </address>
      <p>Το πρώτο βήμα για την πρόκριση στον τελικό του<a href="https://neaselida.gr/tag/ligk-kap-nikos-samaras/"><b> Λιγκ Καπ Βόλεϊ «Νίκος Σαμαράς»</b> </a>έκανε ο <a href="https://neaselida.gr/tag/olybiakos/"><b>Ολυμπιακός</b> </a>επικρατώντας εύκολα του <a href="https://neaselida.gr/tag/paok/"><b>ΠΑΟΚ</b> </a>με <b>3-0</b> στο κλειστό γυμναστήριο του <b>Ρέντη «Μελίνα Μερκούρη»</b>.</p>
      <p>Η ρεβάνς θα διεξαχθεί την <b>Πέμπτη 5 Δεκεμβρίου</b> (18:00), στο <b>PAOK Sports Arena</b>.</p>
      <p>Η σημερινή ήταν η δεύτερη φετινή νίκη των <b>«ερυθρολεύκων»</b> επί του <b>«Δικεφάλου του Βορρά»</b>, καθώς είχε προηγηθεί η εκτός έδρας επιτυχία για το πρωτάθλημα.</p>
      <p>
        <b>Τα σετ: 25-16, 25-21, 25-23.</b>
      </p>
      <h3>Το πρώτο βήμα και ο Παναθηναϊκός</h3>
      <p>Ο <a href="https://neaselida.gr/tag/panathinekos/"><b>Παναθηναϊκός</b></a> έκανε το πρώτο βήμα για την πρόκριση στον τελικό του <b>Λιγκ Καπ «Νίκος Σαμαράς»</b>, επικρατώντας στο <b>κλειστό γυμναστήριο του Αγίου Θωμά</b>, στο <b>Μαρούσι</b>, με <b>3-1</b> του <a href="https://neaselida.gr/tag/foinikas-syroy/"><b>Φοίνικα Σύρου</b></a>.</p>
      <p>Η ρεβάνς θα διεξαχθεί την <b>Τετάρτη 4 Δεκεμβρίου</b> στο <b>«Δ. Βικέλας»</b> της <b>Ερμούπολης</b>.</p>
      <p>Οι «πράσινοι» πήραν ρεβάνς για την πρόσφατη εντός έδρας ήττα στο πρωτάθλημα από τους Κυκλαδίτες, που με τη σειρά τους έχασαν για δεύτερη συνεχή φορά σε τέσσερις ημέρες, καθώς είχε προηγηθεί η <b>νίκη του Ολυμπιακού</b> στην <b>Ερμούπολη</b> για το πρωτάθλημα.</p>
      <p>Σημειώνεται ότι ο αγώνας διακόπηκε για αρκετή ώρα, αφού η ι<b>σχυρή βροχόπτωση</b> είχε επίπτωση και στο γήπεδο του Αμαρουσίου.</p>
      <p>
        <b>Τα σετ: 25-22, 21-25, 25-21, 25-13.</b>
      </p>
      <related>
        <a href="https://neaselida.gr/athlitika/maroysi-agonas-volei-diakopike-se-kleisto-gymnastirio-logo-vrochis/"/>
      </related>
    </article>
  </body>
</html>