<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/sports/spor/story/1031382/panathinaikos-foinikas-syroy-3-1-pire-provadisma-gia-toys-telikoys"/>
    <meta property="og:site_name" content="Newsbomb"/>
    <meta property="article:published_time" content="2019-11-21T17:02:24+00:00"/>
    <meta property="og:title" content="Παναθηναϊκός-Φοίνικας Σύρου 3-1: Πήρε προβάδισμα για τους τελικούς"/>
    <meta property="og:description" content="Σε ένα ματς που είχε διακοπές λόγω της βροχής ο Παναθηναϊκός επικράτησε 3-1 του Φοίνικα Σύρου στο κλειστό του Αγίου Θωμά και πήρε προβάδισμα για πρόκριση στους τελικούς του League Cup"/>
  </head>
  <body>
    <article>
      <h1>Παναθηναϊκός-Φοίνικας Σύρου 3-1: Πήρε προβάδισμα για τους τελικούς</h1>
      <h2>Σε ένα ματς που είχε διακοπές λόγω της βροχής ο Παναθηναϊκός επικράτησε 3-1 του Φοίνικα Σύρου στο κλειστό του Αγίου Θωμά και πήρε προβάδισμα για πρόκριση στους τελικούς του League Cup</h2>
      <address><time datetime="2019-11-21T17:02:24+00:00">21 Nov 2019, 17:02</time> by <a rel="author">Newsroom</a></address>
      <p>«Εκδίκηση» για την ήττα στο ματς του πρωταθλήματος και συνάμα προβάδισμα για πρόκριση στους τελικούς του League Cup πήρε ο Παναθηναϊκός, ο οποίος επικράτησε 3-1 σετ εντός έδρας του Φοίνικα και πλέον ετοιμάζεται για την ρεβάνς στη Σύρο.</p>
      <p>O Παναθηναϊκός μπήκε πολύ καλύτερα στο ματς και πήρε το πρώτο σετ με 25-22 για να χάσει ωστόσο το δεύτερο με 21-25 από τους παίκτες του Φοίνικα Σύρου.</p>
      <p>Στο τρίτο σετ κι ενώ ο Παναθηναϊκός ήταν μπροστά με 20-19 ο ημιτελικός του Λιγκ Καπ διεκόπη για να μην τεθεί σε κίνδυνο η σωματική ακεραιότητα των αθλητών αφού η όροφη άρχισε να στάζει μετά την μπόρα που έπληξε την Αττική. Τελικά ο Παναθηναϊκός πήρε το τρίτο σετ και έκανε το 2-1 με 25-21.</p>
      <p>Το ίδιο συνέβη και στο τέταρτο σετ με το σκορ στο 16-8 υπέρ της ομάδας του Δημήτρη Ανδρεόπουλου με το ματς να ξεκινάει και πάλι και τον Παναθηναϊκό να κάνει το 3-1 με 25-13.</p>
      <p>Διαβάστε περισσότερα στο <a href="https://www.leoforos.gr/panathinaikos/volley/story/158143/panathinaikos-foinikas-syroy-3-1-pire-provadisma-gia-toys-telikoys">Leoforos.gr</a></p>
    </article>
  </body>
</html>