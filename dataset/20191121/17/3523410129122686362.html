<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641233/%D8%AF%D8%B3%D8%AA%DA%AF%DB%8C%D8%B1%DB%8C-%D9%85%D8%A3%D9%85%D9%88%D8%B1-%D9%82%D9%84%D8%A7%D8%A8%DB%8C-%D8%AF%D8%B1-%D8%AF%D8%B4%D8%AA%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T17:20:00+00:00"/>
    <meta property="og:title" content="دستگیری مأمور قلابی در دشتستان"/>
    <meta property="og:description" content="فرمانده انتظامی شهرستان دشتستان از شناسایی و دستگیری فرد کلاهبردار در پوشش مأمور پلیس خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641233/%D8%AF%D8%B3%D8%AA%DA%AF%DB%8C%D8%B1%DB%8C-%D9%85%D8%A3%D9%85%D9%88%D8%B1-%D9%82%D9%84%D8%A7%D8%A8%DB%8C-%D8%AF%D8%B1-%D8%AF%D8%B4%D8%AA%D8%B3%D8%AA%D8%A7%D9%86">دستگیری مأمور قلابی در دشتستان</a>
      </h1>
      <h2>فرمانده انتظامی شهرستان دشتستان از شناسایی و دستگیری فرد کلاهبردار در پوشش مأمور پلیس خبر داد.</h2>
      <address><time datetime="2019-11-21T17:20:00+00:00">21 Nov 2019, 17:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ فرهاد آراوند در جمع خبرنگاران اظهار داشت : مأموران پلیس آگاهی<b> دشتستان</b> در پی دریافت اخبار موثق مبنی بر <b>کلاهبرداری</b> شخصی حدودا ۴۵ ساله از کسبه و مغازه‌داران شهر برازجان اقدامات لازم را جهت شناسائی و دستگیری وی آغاز کردند.</p>
      <p>فرمانده انتظامی شهرستان دشتستان افزود : با اشراف اطلاعاتی کارآگاهان <b>پلیس آگاهی</b> و انجام تحقیقات از مال‌باختگان، متهم به هویت معلوم در شهر برازجان شناسائی و دستگیر که در بازرسی از منزل وی یک دست لباس نیروی انتظامی کشف شد.<br/> <br/>وی بیان داشت متهم در مواجهه حضوری با مال‌باختگان و شواهد و قرائن ارائه شده از سوی پلیس ضمن اعتراف به بزه انتسابی، گفت: متهم در پوشش مأمور انتظامی با سوءاستفاده از اعتمادعمومی به پلیس  و معرفی خود به‌عنوان مأمور نیروی‌انتظامی بدون پرداخت وجه از مغازه‌های شهر برازجان اجناسی را گرفته و از آنان کلاهبرداری کرده است که در این راستا متهم پس از تشکیل پرونده و تکمیل تحقیقات تحویل مراجع قضائی شد.</p>
      <p> آراوند، یادآور شد: شهروندان با هوشیاری و دقت لازم فریب افراد کلاهبرداری که خود را به عنوان مأموران ادارات دولتی  و غیره معرفی می‌کنند نخورند و در صورت مشاهده چنین مواردی سریعا از طریق تلفن 110 پلیس را مطلع سازند. </p>
    </article>
  </body>
</html>