<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/dinar-sutra-bez-promene-kurs-1175396/"/>
    <meta property="og:site_name" content="Krstarica"/>
    <meta property="article:published_time" content="2019-11-21T17:11:00+00:00"/>
    <meta property="og:title" content="Dinar sutra bez promene, kurs 117,5396"/>
    <meta property="og:description" content="BEOGRAD - Dinar će sutra ostati prema evru na istom nivou kao danas i zvanični srednji kurs iznosiće 117,5396 dinara za evro, objavila je Narodna banka"/>
  </head>
  <body>
    <article>
      <h1>Dinar sutra bez promene, kurs 117,5396</h1>
      <address><time datetime="2019-11-21T17:11:00+00:00">21 Nov 2019, 17:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Dinar će sutra ostati prema evru na istom nivou kao danas i zvanični srednji kurs iznosiće 117,5396 dinara za evro, objavila je Narodna banka Srbije.</p>
      <p>Dinar će prema evru biti jači za 0,1 odsto na mesečnom nivou, na godišnjem za 0,7 procenata a u odnosu na početak godine za 0,6 procenata.</p>
      <p>Indikativni kurs dinara prema dolaru je stagnirao na 106,0635 dinara za dolar.</p>
      <p>Dinar će prema dolaru vredeti 0,6 odsto manje nego pre mesec dana, na godišnjem nivou će biti slabiji za 2,0 posto, a od početka godine je u padu za 2,5 procenata.</p>
      <p>NBS je kupila od početka godine na međubankarskom deviznom tržištu ukupno dve milijarde i 730 miliona evra i prodala 285 miliona kako bi ublažila prekomerne dnevne oscilacije kursa.</p>
      <p>Domaća valuta je prema novčanoj jedinici evrozone bila najjača 18. novembra kada je kurs iznosio 117,4333 dinara za evro, a najslabija 29. januara kada je jedan evro koštao 118,4940 dinara.</p>
      <p>(Tanjug)</p>
    </article>
  </body>
</html>