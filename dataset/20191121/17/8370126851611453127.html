<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135786/dtcfde-ogrencilere-saldiri-ve-tecavuz-tehdidi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-21T17:22:00+00:00"/>
    <meta property="og:title" content="DTCF'de öğrencilere saldırı ve tecavüz tehdidi"/>
    <meta property="og:description" content="Ankara Üniversitesi DTCF’de bir grup sağ görüşlü öğrenci orta bahçede bulunan solcu öğrencilere saldırdı, bir öğrenci yüzünden yaralandı. Saldırganlar bir kadın öğrenciyi de tecavüzle tehdit etti"/>
  </head>
  <body>
    <article>
      <h1>DTCF'de öğrencilere saldırı ve tecavüz tehdidi</h1>
      <h2>Ankara Üniversitesi DTCF’de bir grup sağ görüşlü öğrenci orta bahçede bulunan solcu öğrencilere saldırdı, bir öğrenci yüzünden yaralandı. Saldırganlar bir kadın öğrenciyi de tecavüzle tehdit etti</h2>
      <address>
        <time datetime="2019-11-21T17:22:00+00:00">21 Nov 2019, 17:22</time>
      </address>
      <p>Ankara Üniversitesi Dil ve Tarih – Coğrafya Fakültesi’nde (DTCF) sağcı öğrenciler Orta Bahçe’de bulunan solcu öğrencilere saldırdı. Saldırıda bir öğrenci yüzünden yaralanırken bir kadın öğrenci ise tecavüzle tehdit edildi.</p>
      <p>Birgün gazetesinin haberine göre Saldırganlar, yemekhanede “Sanat merkezi” bildirisi dağıtan bir kadın öğrenciye “Biz otur dediğimizde oturacaksınız. Bunu burada dağıtamazsınız” diyerek saldırdı. Bildiri dağıtmasını engellenen kadın öğrenci, yemekhaneden ayrılmak zorunda kaldı. Kadın öğrenciyi yemekhane çıkışında da takip eden saldırganlar, küfrederek tecavüz tehdidinde bulundu.</p>
      <h3>ÇEVİK KUVVET OKULA GİRDİ</h3>
      <p>Kadın öğrenciyi tehdit eden saldırganlar, daha sonra sol görüşlü öğrencilerin oturduğu Orta Bahçe’ye girmeye çalıştı. Bu sırada yaşanan arbede sırasında sağ görüşlüler bir öğrenciyi yüzünden yaraladı. Olayların büyümesi üzerine çevik kuvvet ekipleri de okula girdi.</p>
      <h3>“TERÖRİST DİYEREK SALDIRABİLİRİZ”</h3>
      <p>Saldırıda yaralanan öğrenci, “Biz istiyoruz ki herkes istediği şekilde düşünebilsin. Diyorlar Ki 'Bizim dışımızda kimse farklı düşünceye sahip olamaz.' Diyorlar ki 'Biz milliyetçi olmayan bütün öğrencilere terörist diyerek saldırabilİriz. İki sevgili elele yürüyorsa saldırırız, Kürtçe konuşana saldırırız, Aleviler'e saldırırız, Ermeniler'e saldırırız. Biz de diyoruz ki, hayır arkadaş DTCF’de bilim üretilecek, DTCF’de sanat üretilecek. DTCF’de faşistler her istediğine elini kolunu sallayarak saldıramayacak” diye konuştu.</p>
    </article>
  </body>
</html>