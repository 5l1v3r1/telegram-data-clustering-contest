<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/treni-storici-mercatini-natale-2019/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T17:07:39+00:00"/>
    <meta property="og:title" content="Treni storici per i Mercatini di Natale 2019"/>
    <meta property="og:description" content="Andare ai mercatini di Natale 2019 con i treni storici. Salire su carrozze traninate da locomotive a vapore, fra paesaggi innevati. Calendario e tratte"/>
  </head>
  <body>
    <article>
      <h1>Treni storici per i Mercatini di Natale 2019</h1>
      <address><time datetime="2019-11-21T17:07:39+00:00">21 Nov 2019, 17:07</time> by <a rel="author">Cinzia Zadro</a></address>
      <figure>
        <img src="https://www.viagginews.com/wp-content/uploads/2019/11/iStock-922778636.jpg"/>
        <figcaption>Treni storici per i mercatini di Natale 2019</figcaption>
      </figure>
      <p>
        <b>Il calendario, le partenze e le tratte dei treni storici per i mercatini di Natale 2019</b>
      </p>
      <p>I <b>mercatini di Natale</b> sono suggestivi e affascinanti e arrivarci con un treno storico rende il tutto ancora più magico. E’ possibile infatti arrivare ad alcuni dei <b>mercatini di Natale più famosi d’Italia</b> a bordo di carrozze degli anni ’50, perfettamente restaurate, trainate da locomotive a vapore.</p>
      <p>Immaginate di andare in stazione, salire in una di queste carrozze d’altri tempi e di discendere qualche ora dopo in un paesaggio innevato con le luci dei mercatini in lontananza. Un’immagine da film che grazie alla Fondazione Fs è realtà. Infatti l’Associazione Ferovie Turistiche Italaine assieme a Fondazione Fs permette di far viaggiare<b> i treni storici per i mercatini di Natale.</b></p>
      <h3>Treni storici per i Mercatini di Natale 2019: tratte e calendario</h3>
      <p>I treni storici della Fondazione FS sono attivi tutto l’anno con alcune tratte, mentre quelli per i <b>Mercatini di Natale</b> sono ovviamente in funzione solo in specifiche date durante il periodo di dicembre.</p>
      <p>I <b>treni storici attivi tutto l’ann</b>o sono ad esempio l’archeotreno Campania che da Napoli porta alle aree archeologiche di Pompei e Paestum in treno storico, o il Reggia Express che porta da Napoli alla reggia di Caserta e sempre da Napoli il Pietrarsa Express che nel mese di dicembre diventa natalizio: infatti al museo del treno di Pietrarsa vengono allestite le tipiche bancarelle. Poi ci sono i treni storici del Gusto in Sicilia. E altre tratte che vengono messe in funzione in determinati periodi.</p>
      <p>Per il 2019 si potrà partire con il treno storico da Milano e Brescia per <b>Trento</b>, per visitare il il mercatino di Natale più grande del Trentino e uno dei più antichi d’Italia da Brescia (24 novembre) e Milano (1 e 8 dicembre).</p>
      <p>Da Torino in treno storico con carrozze degli anni ’30 si potrà andare a <b>Govone</b>, il Magico Paese del Natale.</p>
      <p>Si potrà salire sulla <b>‘Transiberiana d’Italia’</b> per i mercatini di Sulmona da Roccaraso. E ancora si potrà andare ad Assisi da Benevento e da Gemona del Friuli a Sacile oppure da Grosseto a Siena. Altro treno da non perdere è quello che da Verona parte in treno storico alla volta di <b>Bolzano per visitare i Mercatini di Natale</b>;  da Roma invece parte per Viterbo.</p>
      <p>Tutte queste tratte sono coperte solo in alcuni giorni del mese di dicembre e ci sono solo specifici orari. E’ quindi consigliabile <a href="http://www.fondazionefs.it/content/fondazionefs/it/treni-storici/2019/11/24/treno-storico-da-lecco-a-trento.html">prenotare con anticipo per assicurarsi il posto</a>.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/treni-storici-lombardia-trento/"/>
        <a href="https://www.viagginews.com/2019/11/21/mercatini-natale-zurigo-2019-dove-andare/"/>
        <a href="https://www.viagginews.com/2019/11/20/gubbio-albero-natale-grande-mondo-2019/"/>
      </related>
    </article>
  </body>
</html>