<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184732/%E0%A6%B8%E0%A6%BE%E0%A6%B0%E0%A6%BE-%E0%A6%A6%E0%A7%87%E0%A6%B6%E0%A7%87-%E0%A7%AA%E0%A7%AB-%E0%A6%9F%E0%A6%BE%E0%A6%95%E0%A6%BE%E0%A7%9F-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF-%E0%A6%95%E0%A6%B0%E0%A6%AC%E0%A7%87-%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF"/>
    <meta property="og:site_name" content="somoynews.tv"/>
    <meta property="article:published_time" content="2019-11-21T17:02:00+00:00"/>
    <meta property="og:title" content="সারা দেশে ৪৫ টাকায় পেঁয়াজ বিক্রি করবে টিসিবি"/>
    <meta property="og:description" content="রাজধানীসহ জেলা পর্যায়ে পেঁয়াজ ৪৫ টাকা মূল্যে বিক্রি জোরদার করেছে বাণিজ্য ম..."/>
  </head>
  <body>
    <article>
      <h1>সারা দেশে ৪৫ টাকায় পেঁয়াজ বিক্রি করবে টিসিবি</h1>
      <address><time datetime="2019-11-21T17:02:00+00:00">21 Nov 2019, 17:02</time> by <a rel="author">সময় সংবাদ</a></address>
      <p><b>রাজধানীসহ জেলা পর্যায়ে পেঁয়াজ ৪৫ টাকা মূল্যে বিক্রি জোরদার করেছে বাণিজ্য মন্ত্রণালয়ের অধীনস্থ ট্রেডিং করপোরেশন অব বাংলাদেশ (টিসিবি)।</b><br/><br/>বৃহস্পতিবার (২১ নভেম্বর) বাণিজ্য মন্ত্রণালয় থেকে সংবাদ বিজ্ঞপ্তিতে এ তথ্য জানানো হয়।<br/><br/>বিজ্ঞপ্তিতে বলা হয়েছে, ঢাকাসহ সারা দেশে বিভাগ ও জেলা পর্যায়ে ৪৫ টাকা মূল্যে পেঁয়াজ বিক্রি জোরদার করেছে টিসিবি। ঢাকা শহরের ৫০টি গুরুত্বপূর্ণ স্থানে ট্রাক সেলের মাধ্যমে এ পেঁয়াজ বিক্রি চলছে। সরকার বিশেষ উদ্যোগ নিয়ে আকাশ ও সমুদ্র পথে পর্যাপ্ত পেঁয়াজ আমদানি শুরু করেছে। ইতিমধ্যে আকাশ ও সমুদ্র পথে পেঁয়াজের চালানগুলো দেশে পৌঁছাতে শুরু করেছে। বিভিন্ন এয়ারলাইন্সযোগে মিসর, তুরস্ক, পাকিস্তান থেকে এসকল পেঁয়াজ আমদানি হচ্ছে। সরকার পেঁয়াজের সরবরাহ স্বাভাবিক রাখতে এবং ন্যায্য মূল্য নিশ্চিত করতে টিসিবি’র মাধ্যমে বিক্রয়ের ব্যবস্থা গ্রহণ করেছে।<br/><br/>বিজ্ঞপ্তিতে আরো বলা হয়, পর্যাপ্ত দেশি পেঁয়াজ (পাতাসহ) বাজারে এসেছে। পেঁয়াজের মূল্যও দ্রুত গতিতে কমছে। এখন পেঁয়াজের সরবরাহ ও মূল্য স্বাভাবিক হচ্ছে।</p>
    </article>
  </body>
</html>