<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/atletiek/gebed-zonder-end-alweer-dopingschandaal-russische-atletiekwereld/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T17:54:44+00:00"/>
    <meta property="og:title" content="Gebed zonder end? Alwéér een dopingschandaal in de Russische atletiekwereld"/>
    <meta property="og:description" content="Het verbaast je waarschijnlijk niet eens meer, maar de Russische atletiekwereld is opnieuw in opspraak geraakt en wederom is doping het hoofdonderwerp. Onder meer de voorzitter van de Russische atletiekfederatie is geschorst omdat hij een dopingonderzoek naar hoogspringer Danil Lisenko heeft gedwarsboomd. Dat meldt de integriteitseenheid in de atletiek AIU. Nog 4 officials zijn voorlopig uit…"/>
  </head>
  <body>
    <article>
      <h1>Gebed zonder end? Alwéér een dopingschandaal in de Russische atletiekwereld</h1>
      <address>
        <time datetime="2019-11-21T17:54:44+00:00">21 Nov 2019, 17:54</time>
      </address>
      <p>
        <b>Het verbaast je waarschijnlijk niet eens meer, maar de Russische atletiekwereld is opnieuw in opspraak geraakt en wederom is doping het hoofdonderwerp.</b>
      </p>
      <p>Onder meer de voorzitter van de Russische atletiekfederatie is geschorst omdat hij een dopingonderzoek naar hoogspringer Danil Lisenko heeft gedwarsboomd. Dat meldt de integriteitseenheid in de atletiek AIU. Nog 4 officials zijn voorlopig uit hun functie ontheven, net als de hoogspringer zelf en zijn coach.<br/><br/><b>Véél verdachte zaken </b><br/>De AIU spreekt van ernstige overtredingen. Voorzitter Dmitri Sjliachtin en de andere functionarissen van de bond worden ervan beschuldigd dat ze valse verklaringen hebben afgelegd en hebben geknoeid met documenten om Lisenko te beschermen. De AIU deed onderzoek naar de hoogspringer omdat hij 3 keer in de fout was gegaan met het aangeven van zijn verblijfplaats en daardoor niet beschikbaar was voor een dopingcontrole<br/><br/>De individuele schorsingen komen bovenop de algehele schorsing van de Russische atletiekbond, die sinds november 2015 van kracht is. Vanwege dopingschandalen mag de bond geen atleten onder Russische vlag afvaardigen naar internationale wedstrijden en toernooien. Lekker dan, dit soort berichten!</p>
    </article>
  </body>
</html>