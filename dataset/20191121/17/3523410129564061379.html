<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641227/%D9%85%D8%A7%D9%85%D9%88%D8%B1%DB%8C%D8%AA-%D8%A7%D8%B1%D8%AA%D8%B4-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AF%D8%B4%D9%85%D9%86-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T17:11:00+00:00"/>
    <meta property="og:title" content="ماموریت ارتش مقابله با دشمن اسرائیلی است"/>
    <meta property="og:description" content="فرمانده ارتش لبنان در سالروز استقلال این کشور خطاب به نظامیان لبنانی گفت: ماموریت نظامی شما مقابله با دشمن اسرائیلی است که حاکمیت ما را نقض و..."/>
  </head>
  <body>
    <article>
      <h1>
        <a href="https://www.bultannews.com/fa/news/641227/%D9%85%D8%A7%D9%85%D9%88%D8%B1%DB%8C%D8%AA-%D8%A7%D8%B1%D8%AA%D8%B4-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AF%D8%B4%D9%85%D9%86-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%A7%D8%B3%D8%AA">ماموریت ارتش مقابله با دشمن اسرائیلی است</a>
      </h1>
      <h2>فرمانده ارتش لبنان در سالروز استقلال این کشور خطاب به نظامیان لبنانی گفت: ماموریت نظامی شما مقابله با دشمن اسرائیلی است که حاکمیت ما را نقض و...</h2>
      <address><time datetime="2019-11-21T17:11:00+00:00">21 Nov 2019, 17:11</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از سایت خبری العهد، ژنرال ژوزف عون فرمانده ارتش لبنان در هفتاد و ششمین سالروز استقلال این کشور خطاب به نظامیان گفت: به سوگند خود وفادار باشید و میزان خطرات را که با پایان بحران کنونی لبنان تمام نخواهد شد، درک کنید زیرا در آینده ممکن است با موانع دیگری مواجه شوید.</p>
      <p>وی افزود: از شایعه‌ها دوری کنید و به کشمکش‌های سیاسی اجازه ندهید که شما را از انجام وظیفه باز داشته یا در روحیه شما تاثیر منفی بگذارد. در سایه چالش‌های زیاد کنونی مسئولیت ما افزایش می‌یابد و باید هوشیارتر و با درایت و آمادگی بیشتری با این چالش‌ها مقابله کنیم.</p>
      <p>ژنرال عون گفت: ماموریت نظامی شما مقابله با دشمن اسرائیلی است که به نقض روزانه حاکمیت ما ادامه می‌دهد و طمع ورزی خود به خاک و آب ما را نشان می‌دهد. ماموریت نظامی شما همچنین مقابله با تروریسمی است که بدنبال فرصت برای ضربه زدن به صلح و امنیت داخلی و فتنه انگیزی است.</p>
      <p>وی همچنین حفظ "التزام کامل به اجرای قطعنامه 1701 شورای امنیت و همکاری و هماهنگی با نیروهای موقت سازمان ملل در لبنان" را ماموریت دیگر نظامیان برشمرد.</p>
    </article>
  </body>
</html>