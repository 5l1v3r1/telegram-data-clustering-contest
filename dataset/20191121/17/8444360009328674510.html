<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/aek-apisteyto-etsi-espase-to-xeri-tou-o-giankovits-pics/2920707/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T17:09:43+00:00"/>
    <meta property="og:title" content="ΑΕΚ: Απίστευτο! Έτσι έσπασε το χέρι του ο Γιάνκοβιτς [pics]"/>
    <meta property="og:description" content="Ο Βλαδίμηρος Γιάνκοβιτς ήταν ο απόλυτα άτυχος για την ΑΕΚ στη σεζόν, αφού έσπασε το χέρι του μόλις στο δεύτερο παιχνίδι του με τη φανέλα της ΑΕΚ, σε έναν απίστευτο τραυματισμό την ώρα που έριχνε τάπα."/>
  </head>
  <body>
    <article>
      <h1>ΑΕΚ: Απίστευτο! Έτσι έσπασε το χέρι του ο Γιάνκοβιτς [pics]</h1>
      <h2>Ο Βλαδίμηρος Γιάνκοβιτς ήταν ο απόλυτα άτυχος για την ΑΕΚ στη σεζόν, αφού έσπασε το χέρι του μόλις στο δεύτερο παιχνίδι του με τη φανέλα της ΑΕΚ, σε έναν απίστευτο τραυματισμό την ώρα που έριχνε τάπα.</h2>
      <address><time datetime="2019-11-21T17:09:43+00:00">21 Nov 2019, 17:09</time> by <a rel="author">Newsit Newsroom</a></address>
      <p>Κάταγμα στο χέρι υπέστη ο Βλάντο Γιάνκοβιτς σε μία ανυποψίαστη φάση του αγώνα της ΑΕΚ με τη Ράστα Βέχτα για το Basketball Champions League. Στο δεύτερο ημίχρονο του αγώνα, ο Έλληνας φόργουορντ σηκώθηκε για τάπα σε αντίπαλό του, αλλά ήρθε αντιμέτωπος με την ατυχία.</p>
      <p>Παρότι κατάφερε να κόψει τη μπάλα, χτυπώντας τη στο ταμπλό έκανε ζημιά και στο χέρι του, με τον πόνο να είναι άμεσος και να οδηγεί στην αλλαγή του στο ματς. Παρόλα αυτά, την επόμενη ημέρα και αφού “κρύωσε”, άρχισε να αντιλαμβάνεται το μέγεθος του προβλήματος, με τις εξετάσεις του να επιβεβαιώνουν το σπάσιμο.</p>
      <p>Ο Γιάνκοβιτς θα μείνει έτσι εκτός δράσης για περίπου 6 εβδομάδες, έχοντας ανακοινωθεί από την ΑΕΚ πριν από λίγες ημέρες (έχει υπογράψει συμβόλαιο για 2 + 5 μήνες, αλλά θεωρείται δεδομένο πως θα ανανεωθεί).</p>
      <h3>Η στιγμή του τραυματισμού του Γιάνκοβιτς</h3>
      <figure>
        <img src="https://www.newsit.gr/wp-content/uploads/2019/11/jankov.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/jankov1.jpg"/>
      </figure>
      <p>ΦΩΤΟ: Youtube</p>
    </article>
  </body>
</html>