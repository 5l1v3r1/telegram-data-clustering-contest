<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/21/enrica-pintore-da-ottana-la-regina-della-fiction-italiana-7-955387.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T17:08:53+00:00"/>
    <meta property="og:title" content="Enrica Pintore, da Ottana la regina della fiction italiana"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">In tv</h6>
      <h1>Enrica Pintore, da Ottana la regina della fiction italiana</h1>
      <h2>"A 34 anni festeggio tutto quello che ho fatto finora, non quello che ho raggiunto oggi"</h2>
      <address><time datetime="2019-11-21T17:08:53+00:00">21 Nov 2019, 17:08</time> by <a rel="author" href="https://www.unionesarda.it/autore/francesca_figus/10132" target="_blank">Francesca Figus</a></address>
      <p>Da Ottana a Raiuno, è Enrica Pintore la nuova regina della fiction italiana. L'ultimo successo è "Enrico Piaggio - Un sogno italiano", la produzione di Raiuno dedicata all'imprenditore che nel 1946 inventò il popolare marchio, ha sbancato i dati Auditel martedì scorso: 5.690.000 spettatori incollati davanti al piccolo schermo, per uno share del 24 per cento. Lei, bellissima e perfettamente a suo agio nello stile retrò dei tempi, è Paola Bechi Luserna, moglie del visionario capitano d'industria interpretato da Alessio Boni. Da applausi.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/22/in_una_fiction_tv_foto_ra-514-318-870185.jpg"/>
        <figcaption>In una fiction tv (foto Rai)</figcaption>
      </figure>
      <p>Trentaquattro anni, Enrica Pintore è nata a Ottana, ha frequentato il liceo a Nuoro, si è laureata in Lingue e Letterature straniere a Firenze. Finalista a Miss Italia nel 2003, ha debuttato in tv in "Tutto per tutto", condotto da Pupo. E poi "I Cesaroni", "Don Matteo", "Donna detective".</p>
      <p>Nel 2012 il primo ruolo da protagonista nel film "10 regole per fare innamorare". Ma è il ruolo di Clelia Calligaris nella serie "Il Paradiso delle Signore" che le ha regalato l'affetto del pubblico e il plauso della critica.</p>
      <p>"A 34 anni", ha detto nell'intervista a L'Unione Sarda domani in edicola, "festeggio tutto quello che ho fatto finora, non quello che ho raggiunto oggi".</p>
    </article>
  </body>
</html>