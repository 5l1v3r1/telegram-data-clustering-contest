<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/sormland/telefoniproblem-pa-malarsjukhuset-i-eskilstuna"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T17:16:32+00:00"/>
    <meta property="og:title" content="Telefoniproblem på Mälarsjukhuset i Eskilstuna"/>
    <meta property="og:description" content="Sedan 16-tiden i eftermiddags går det inte att ringa till Mälarsjukhuset i Eskilstuna på riktnummer 016."/>
  </head>
  <body>
    <article>
      <h1>Telefoniproblem på Mälarsjukhuset i Eskilstuna</h1>
      <address><time datetime="2019-11-21T17:16:32+00:00">21 Nov 2019, 17:16</time> by <a rel="author">Erik Norbergh</a></address>
      <p>
        <b>Sedan 16-tiden i eftermiddags går det inte att ringa till Mälarsjukhuset i Eskilstuna på riktnummer 016.</b>
      </p>
      <p>Region Sörmland vet fortfarande inte vad felet beror på och håller på att felsöka. Vid 18-tiden meddelade Fredrik Gustavsson, regionens pressansvarige, att man gått upp i stabsläge.</p>
      <p>– För att få bättre överblick, säger Fredrik Gustavsson.</p>
      <p>Det går fortfarande att ringa växeln på 0155-21 50 00.</p>
      <details>
        <summary>Det här innebär stabsläge</summary>
        <p>Vid allvarliga händelser måste sjukvården anpassas efter uppgiften. Därför finns det tre så kallade beredskapslägen inom hälso- och sjukvården. Stabsläge, förstärkningsläge och katastrofläge.</p>
        <p>Samtliga tre lägen betyder en förhöjd beredskap inom sjukvården.</p>
        <ul>
          <li><b>Stabsläge</b> innebär att en särskild sjukvårdsledning håller sig underrättad om läget, vidtar nödvändiga åtgärder och följer händelseutvecklingen.<br/> </li>
          <li><b>Förstärkningsläge</b> innebär att den särskilda sjukvårdsledningen vidtar åtgärder för förstärkning av vissa funktioner.<br/> </li>
          <li><b>Katastrofläge</b> innebär att den särskilda sjukvårdsledningen vidtar åtgärder för förstärkning av alla viktiga funktioner.</li>
        </ul>
        <p>Källa: <br/>Socialstyrelsen</p>
      </details>
    </article>
  </body>
</html>