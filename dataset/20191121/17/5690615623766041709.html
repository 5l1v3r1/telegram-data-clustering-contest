<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837095-polyakov-podilivsya-sche-odnim-audiozapisom-rozmovi-slug-narodu-podrobitsi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:42:00+00:00"/>
    <meta property="og:title" content="Поляков поділився ще одним аудіозаписом розмови &quot;Слуг народу&quot;: подробиці"/>
    <meta property="og:description" content="КИЇВ. 21 листопада. УНН. Народний депутат України Антон Поляков поділився ще одним аудіозаписом розмови народних депутатів від &quot;Слуги народу&quot;. Про це …"/>
  </head>
  <body>
    <article>
      <h1>Поляков поділився ще одним аудіозаписом розмови "Слуг народу": подробиці</h1>
      <address><time datetime="2019-11-21T17:42:00+00:00">21 Nov 2019, 17:42</time> by <a rel="author">Антоніна Карташева</a></address>
      <p><b>КИЇВ. 21 листопада. УНН.</b> Народний депутат України Антон Поляков поділився ще одним аудіозаписом розмови народних депутатів від "Слуги народу". Про це повідомляє <b>УНН</b> із посиланням на Telegram нардепа.</p>
      <p>“Ну що, всі готові до ще одного фрагменту розмови депутатів з Околиці? Все вирішує Баканов, або давайте 50 на 50”, — написав Поляков.</p>
      <p>Так, на оприлюдненому <a href="https://t.me/s/poliakovanton">аудіозаписі</a> відбувається розмова між кількома особами.</p>
      <p>“Делікатні питання з приводу металобрухту і ігрового бізнесу ми з вами радимося. За наркотики і зброю ми навіть не обговорюємо ... ”, - говорить перший співрозмовник.</p>
      <p>“Ми будемо йти вперед, делікатні 50 на 50 ми радимося, чорнуху ми вбиваємо. Це не обговорюється... Тобі потрібен колектив. Тобі потрібна команда, я маю на увазі, що заступників і всіх інших — ми обговоримо”, — говорить другий співрозмовник.</p>
      <p>Додамо, що цей запис може бути ще одним фрагментом <a href="https://www.unn.com.ua/uk/news/1836471-polyakov-oprilyudniv-audiozapis-rozmovi-yuzika-zi-slugi-narodu-z-politsiyeyu-u-krivomu-rozi">розмови</a> “Юзіка” зі “Слуги народу” з поліцією у Кривому Розі, яку раніше оприлюднив Поляков.</p>
      <p>Раніше голова фракції “Слуга народу” Давид Арахамія заявив, що для того, щоб виключити народного депутата Антона Полякова з фракції “Слуга народу” <a href="https://www.unn.com.ua/uk/news/1836020-dlya-viklyuchennya-polyakova-z-fraktsiyi-sluga-narodu-ne-vistachaye-5-golosiv-arakhamiya">не вистачає 5 голосів</a>.</p>
    </article>
  </body>
</html>