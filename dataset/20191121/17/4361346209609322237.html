<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/segitseget-ker-leonardo-dicaprio/187104"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T17:30:00+00:00"/>
    <meta property="og:title" content="Segítséget kér Leonardo DiCaprio"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Segítséget kér Leonardo DiCaprio</mark>
      </h1>
      <address><time datetime="2019-11-21T17:30:00+00:00">21 Nov 2019, 17:30</time> by <a rel="author">Bors</a></address>
      <p>Az egész internetet bejárta az a szívfájdító videó, amin egy nő a blúzába bugyolálva menti ki a lángok közül az ausztráliai bozóttűzben rekedt idős koalát. A meglehetősen rossz állapotban lévő, a felvételen hallhatóan síró erszényest egy helyi állatkórházba szállították, ahol azóta sikerült stabilizálni állapotát. Azonban ő még a súlyos sérüléseivel is a szerencsésebbek közé tartozik, hiszen több száz koalatársa az Új-Dél-Walesben tomboló tűzben lelte fájdalmas halálát.</p>
      <figure>
        <iframe src="https://www.youtube.com/embed/KHGgKRDHHvU" width="650" height="375" data-service="Youtube" scrolling="no"/>
      </figure>
      <p>Leonardo DiCaprio is erre hívta fel a figyelmet legutóbbi posztjában az Instagramon. A környezetvédelemért aktívan harcoló színész bejegyzésében buzdít cselekvésre. Kiemeli, hogy mennyi ártatlan áldozatot követel a pusztító tűzvész, ami nem mellesleg egy újabb példája annak, hogy az emberiség nagyon rossz úton jár.</p>
      <figure>
        <embed-post data-src="https://www.instagram.com/p/B5G2tjKF-kB" data-service="Instagram"/>
      </figure>
    </article>
  </body>
</html>