<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/shho_ukrayintsi_dumayut_pro_naslidki_yevromaydanu_opituvannya_n1237556"/>
    <meta property="og:site_name" content="24 Канал"/>
    <meta property="article:published_time" content="2019-11-21T17:55:00+00:00"/>
    <meta property="og:title" content="Що українці думають про наслідки Євромайдану: опитування"/>
    <meta property="og:description" content="21 листопада 2013 року розпочався Євромайдан. Сьогодні, шість років потому, ми згадуємо ці події і питаємо в українців, які наслідки Євромайдану та Революції Гідності вони бачать просто зараз."/>
  </head>
  <body>
    <article>
      <h1>Що українці думають про наслідки Євромайдану: опитування</h1>
      <address><time datetime="2019-11-21T17:55:00+00:00">21 Nov 2019, 17:55</time> by <a rel="author" href="https://24tv.ua/andriy_kostyuk_tag7059/" target="_blank">Андрій Костюк</a></address>
      <p>
        <b>21 листопада 2013 року розпочався Євромайдан. Сьогодні, шість років потому, ми згадуємо ці події і питаємо в українців, які наслідки Євромайдану та Революції Гідності вони бачать просто зараз.</b>
      </p>
      <p>Восени 2013 року протести почалися через те, що уряд Миколи Азарова відмовився підписувати угоду з Євросоюзом і оголосив про початок вступу України до Митного союзу з Росією.</p>
      <blockquote>Зверніть увагу! <a href="https://24tv.ua/chi_znayut_nardepi_koli_v_ukrayini_den_gidnosti_ta_svobodi_opituvannya_n1236703">Чи знають нардепи, коли в Україні День Гідності та Свободи: опитування</a></blockquote>
      <p>Акції протесту набрали обертів і люди почали виходити на Майдан Незалежності та головні площі своїх міст проти корупції, свавілля правоохоронців та за європейський і демократичний вектор розвитку України.</p>
      <p>Згодом акції протестів переросли в<a href="https://24tv.ua/revolyutsiya_gidnosti_tag3855/"> Революцію Гідності,</a> депутати тодішньої Верховної Ради прийняли "диктаторські" закони 16 січня, а тодішній президент Віктор Янукович втік з України до Росії, де переховується досі.</p>
      <blockquote>16 січня 2014 року Верховна Рада шляхом голосування руками прийняла <b><a href="https://24tv.ua/drakonivski_zakoni_16_sichnya__chorniy_den_ukrayinskoyi_zakonotvorchosti_n531965">пакет законів</a></b>, які суттєво утискали права і свободи громадян. Ця подія загострила протистояння на Майдані. Верховна Рада скасувала норми зазначених законів 24 лютого 2014 року.</blockquote>
      <p>Нагадаємо також, що президент-утікач закликав російського президента Володимира Путіна ввести війська в Україну, після чого росіяни окупували Крим, а на Донбасі почалися бойові дії.</p>
      <p>Минуло шість років – і ми вирішили запитати в людей, які наслідки Євромайдану вони бачать сьогодні і чи вважають українці анексію Криму та війну на Донбасі наслідками Революції Гідності.</p>
      <p>
        <b>Українці про наслідки Євромайдану: дивіться відео</b>
      </p>
      <figure>
        <iframe src="https://www.youtube.com/embed/2NYBhmkVoco" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>