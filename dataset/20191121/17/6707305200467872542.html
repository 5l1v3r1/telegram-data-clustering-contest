<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/kate-middleton-da-forfait-allultimo-minuto-al-gala-e-incinta/658305/"/>
    <meta property="og:site_name" content="DiLei"/>
    <meta property="article:published_time" content="2019-11-21T17:44:32+00:00"/>
    <meta property="og:title" content="Kate Middleton dà forfait all’ultimo minuto al gala: è incinta?"/>
    <meta property="og:description" content="Kate Middleton annulla improvvisamente la sua partecipazione ai Tusk Awards, ufficialmente per un problema coi figli. Ma se fosse davvero incinta?"/>
  </head>
  <body>
    <article>
      <h1>Kate Middleton dà forfait all’ultimo minuto al gala: è incinta?</h1>
      <h2>Kate Middleton annulla improvvisamente la sua partecipazione ai Tusk Awards, ufficialmente per un problema coi figli. Ma se fosse davvero incinta?</h2>
      <address>
        <time datetime="2019-11-21T17:44:32+00:00">21 Nov 2019, 17:44</time>
      </address>
      <figure>
        <a href="https://dilei.it/lifestyle/fotonotizia/kate-middleton-in-pizzo-alla-royal-variety-performance-2019/657394/">
          <img src="https://dileidemosite.files.wordpress.com/2019/11/kate-middleton-royal-variety-2019-scarpe-getty-1217.jpg?w=2560&amp;strip=all&amp;quality=100"/>
        </a>
        <figcaption>Kate Middleton in pizzo alla Royal Variety Performance 2019</figcaption>
      </figure>
      <p><b>Kate Middleton</b> <b>annulla</b> all’ultimo momento la sua partecipazione alla serata dei <b>Tusk Awards</b> cui avrebbe dovuto partecipare con suo marito William che invece <b>ha confermato la sua presenza</b>, come riporta il <i>Daily Mail.</i></p>
      <p>Ufficialmente la disdetta dell’ultima ora è dovuta a <b>un problema coi figli</b>. Kensington Palace<b> non ha chiarito ulteriormente</b> quale sia l’impedimento che ha costretto Kate a rinunciare al gala programmato da tempo, né si dice quale dei tre bambini, <b>George, Charlotte e Louis</b>, necessitano della presenza della madre.</p>
      <p>Comunque, pare che non sia <b>nulla di grave</b>, tanto che Lady Middleton <b>ha incontrato privatamente</b> i vincitori nel pomeriggio, durante un tè a Palazzo. <b>Il Principe</b> invece tiene fede all’impegno preso. Tusk è un’associazione benefica, di cui William è patrono, che si occupa della difesa della fauna selvatica.</p>
      <p>Lo scorso anno <b>i Duchi di Cambridge</b> avevano partecipato alla cerimonia di premiazione e <a href="https://dilei.it/lifestyle/foto/kate-middleton-ricicla-abito-di-jenny-packham-e-non-sbaglia/571814/">Kate sfoggiò</a> un elegante abito lungo di <b>Jenny Packham</b>, color verde. Quest’anno andrà diversamente. Forse uno dei piccoli <b>si è preso l’influenza</b> e Lady Middleton non se la sente di lasciarlo alla tata o forse hanno fatto<b> i capricci</b>. Durante<a href="https://dilei.it/lifestyle/kate-middleton-e-da-sogno-tra-pizzi-e-trasparenze-alla-royal-variety-performance/657333/"> la Royal Variety Performance</a> Kate aveva confidato che George e Charlotte volevano venire a teatro con mamma e papà. In particolare, <a href="https://dilei.it/lifestyle/kate-middleton-furiosa-sua-figlia-charlotte-presa-di-mira/657940/">la Principessina</a> ama esibirsi e pare abbia una vera e propria <b>passione per il palco</b>.</p>
      <p>Ma forse l’annullamento improvviso della partecipazione all’evento <b>nasconde qualcosa</b>. E se Kate <a href="https://dilei.it/lifestyle/kate-middleton-incinta-spuntano-su-instagram-le-vecchie-foto-al-royal-variety/657162/">fosse davvero incinta</a>, come insistono gli scommettitori e i soliti ben informati? Questo potrebbe spiegare il motivo per cui la Duchessa ha dovuto rinunciare alla serata di gala. In effetti la moglie di William non ha tenuto fede ai suoi doveri di Corte solo per <b>problemi di salute</b> legati alle <b>gravidanze</b>.</p>
      <related>
        <h4>Leggi anche</h4>
        <a href="https://dilei.it/lifestyle/kate-middleton-incinta-spuntano-su-instagram-le-vecchie-foto-al-royal-variety/657162/"/>
        <a href="https://dilei.it/lifestyle/kate-middleton-partorira-in-ospedale-e-incontra-la-sua-ginecologa/532282/"/>
        <a href="https://dilei.it/lifestyle/kate-middleton-william-foto-ufficiale-coi-figli-per-natale-reazione-harry-meghan/577943/"/>
        <a href="https://dilei.it/lifestyle/kate-middleton-incinta-potrebbe-partorire-in-casa/504386/"/>
        <a href="https://dilei.it/vip/kate-middleton-furiosa-con-william-dopo-regata/627780/"/>
      </related>
    </article>
  </body>
</html>