<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/neo-thriler-stin-irlandia-entopistikan-16-psyches-mesa-se-konteiner-enos-feri/"/>
    <meta property="og:site_name" content="europost.gr"/>
    <meta property="article:published_time" content="2019-11-21T17:45:20+00:00"/>
    <meta property="og:title" content="Νέο θρίλερ στην Ιρλανδία: Εντοπίστηκαν 16 ψυχές μέσα σε κοντέινερ ενός φέρι"/>
    <meta property="og:description" content="Περιστατικό με χαρακτηριστικά «Έσεξ» προέκυψε στην Ιρλανδία, καθώς 16 άνθρωποι εντοπίστηκαν μέσα σε σφραγισμένο κοντέινερ, σε ένα φέρι, που είχε ξεκινήσει από τη Γαλλία με κατεύθυνση τη βρετανική χώρα. Η είδηση έγινε γνωστή από τη σουηδική"/>
  </head>
  <body>
    <article>
      <h1>Νέο θρίλερ στην Ιρλανδία: Εντοπίστηκαν 16 ψυχές μέσα σε κοντέινερ ενός φέρι</h1>
      <address>
        <time datetime="2019-11-21T17:45:20+00:00">21 Nov 2019, 17:45</time>
      </address>
      <p>Περιστατικό με χαρακτηριστικά «Έσεξ» προέκυψε στην Ιρλανδία, καθώς 16 άνθρωποι εντοπίστηκαν μέσα σε σφραγισμένο κοντέινερ, σε ένα φέρι, που είχε ξεκινήσει από τη Γαλλία με κατεύθυνση τη βρετανική χώρα.</p>
      <p>Η είδηση έγινε γνωστή από τη σουηδική ναυτιλιακή εταιρεία Stena Line, στην οποία ανήκει το πλοίο, ενώ και οι 16 άνθρωποι είναι καλά στην υγεία τους κι έχουν μεταφερθεί στα σαλόνια των επιβατών.</p>
      <p>Σύμφωνα με την ενημέρωση από τον εκπρόσωπο της εταιρείας, οι άνθρωποι αυτοί εντοπίστηκαν κατά τη διάρκεια ενός ελέγχου ρουτίνας στο πλοίο, που είχε ξεκινήσει από το Χερβούργο της Γαλλίας με κατεύθυνση το Ροσλέαρ της Ιρλανδίας.</p>
      <p>Το φέρι έφτασε στην Ιρλανδία λίγο μετά τις 6 το απόγευμα και οι μεταναστευτικές αρχές, μαζί με δυο ασθενοφόρα και περιπολικά, βρέθηκαν στο σημείο για την υποδοχή των 16 ανθρώπων. Με βάση τα στοιχεία που έχουν προκύψει, και οι 16 είναι άνδρες, ηλικίας από 20 έως 40 ετών, ενώ πιστεύεται ότι κατάγονται από την Ασία και έφτασαν στη Γαλλία μέσω Βελγίου.</p>
      <p>Παράλληλα, το κοντέινερ έχει ακινητοποιηθεί από τις αρχές, ενώ ο οδηγός του ανακρίνεται για την παροχή πρόσθετων πληροφοριών.</p>
    </article>
  </body>
</html>