<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/ypothesi_paidikis_pornografias_ston_bolo-588725/"/>
    <meta property="og:site_name" content="Real.gr"/>
    <meta property="article:published_time" content="2019-11-21T17:52:00+00:00"/>
    <meta property="og:title" content="«Ασφυξία» στη Μόρια - Ξεπέρασαν τους 16.000 οι πρόσφυγες και μετανάστες"/>
    <meta property="og:description" content="Υπόθεση παιδικής πορνογραφίας συγκλονίζει τον Βόλο. Την αποκάλυψε η Δίωξη Ηλεκτρονικού Εγκλήματος, μετά από αναφορές που έγιναν από τη διαχείριση του Facebook στην Europol και την Interpol για διακίνηση πορνογραφικού υλικού στην Ελλάδα με 'πρωταγωνιστές' νήπια και παιδιά ηλικίας μικρότερης των 15 ετών, στην πλειονότητά τους κοριτσάκια."/>
  </head>
  <body>
    <article>
      <h1>
        <a href="https://www.real.gr/koinonia/arthro/asfyksia_sti_moria_kseperasan_tous_16_000_oi_prosfyges_kai_metanastes-588722/">«Ασφυξία» στη Μόρια - Ξεπέρασαν τους 16.000 οι πρόσφυγες και μετανάστες</a>
      </h1>
      <address><time datetime="2019-11-21T17:52:00+00:00">21 Nov 2019, 17:52</time> by <a rel="author">taxydromos.gr</a></address>
      <p>
        <b>Υπόθεση παιδικής πορνογραφίας συγκλονίζει τον Βόλο. Την αποκάλυψε η Δίωξη Ηλεκτρονικού Εγκλήματος, μετά από αναφορές που έγιναν από τη διαχείριση του Facebook στην Europol και την Interpol για διακίνηση πορνογραφικού υλικού στην Ελλάδα με «πρωταγωνιστές» νήπια και παιδιά ηλικίας μικρότερης των 15 ετών, στην πλειονότητά τους κοριτσάκια.</b>
      </p>
      <p>Φερόμενος ως δράστης εμφανίζεται 39χρονος, που φέρεται να διακινούσε πορνογραφικό υλικό, που είχε στη διάθεσή του ή παρήγαγε ο ίδιος μέσω του Facebook και προκειμένου να αποκομίζει εισόδημα.</p>
      <p>Ο 39χρονος συνελήφθη και οδηγήθηκε την Τετάρτη στον εισαγγελέα Βόλου, ο οποίος άσκησε σε βάρος του δίωξη σε βαθμό κακουργήματος για κατοχή, παραγωγή και διακίνηση πορνογραφικού υλικού κατ’ επάγγελμα και προκειμένου να αποκομίζει οικονομικό όφελος.</p>
      <p>Παραπέμφθηκε σε κύρια ανάκριση και πήρε προθεσμία να απολογηθεί πιθανότατα αύριο Παρασκευή.</p>
      <p>Το κουβάρι της υπόθεσης φαίνεται ότι άρχισε να ξετυλίγεται μέσω Facebook, το οποίο φέρεται να χρησιμοποιούσε ο 39χρονος για την παραγωγή και τη διακίνηση πορνογραφικού υλικού με πρωταγωνιστές ανήλικα παιδιά, ακόμη και νήπια. Η υπόθεση φέρεται να αφορά σε τουλάχιστον δέκα ανηλίκους, που έπεσαν θύματα του 39χρονου, στην πλειονότητά τους μικρά κορίτσια.</p>
      <p>Στο κέντρο ασφαλείας του συγκεκριμένου μέσου κοινωνικής δικτύωσης φαίνεται να ήχησε… συναγερμός από τη δραστηριότητα του 39χρονου. Έγινε αναφορά στους διεθνείς οργανισμούς Interpol και Europol, μέσω των οποίων ειδοποιήθηκε η Δίωξη Ηλεκτρονικού Εγκλήματος, η οποία ανέλαβε τις έρευνες.</p>
      <p>Οι διεθνείς οργανισμοί παρείχαν στη Δίωξη τα πλήρη στοιχεία και ζητήθηκε από τις εισαγγελικές αρχές άρση απορρήτου. Η Δίωξη ακολούθησε τα ηλεκτρονικά ίχνη του 39χρονου, ο οποίος χρησιμοποιούσε ακόμη και wi-fi καταστήματος στον Βόλο, όπου είναι εργαζόμενος, για να μην αφήσει ηλεκτρονικό στίγμα και να μπορεί ανενόχλητος να αναπτύσσει τη δράση του, κερδίζοντας χρήματα.</p>
      <p>Η υπόθεση διαλευκάνθηκε και αστυνομικοί προχώρησαν στη σύλληψη του 39χρονου Βολιώτη, ο οποίος διώκεται σε βαθμό κακουργήματος.</p>
    </article>
  </body>
</html>