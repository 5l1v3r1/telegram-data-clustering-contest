<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/donald-tusk-zostal-szefem-epl-i-che-wrocic-do-polskiej-polityki-zedre-maske-obiektywnego-nudziarza/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T17:07:03+00:00"/>
    <meta property="og:title" content="Donald Tusk został szefem EPL i che wrócić do polskiej polityki. „Zedrę maskę obiektywnego nudziarza”"/>
    <meta property="og:description" content="– W dzisiejszej sytuacji politycznej dwoje obecnych kandydatów w prezydenckich prawyborach KO ma większe szanse na późniejsze zwycięstwo z obecnym prezydentem niż ja – powiedział w Zagrzebiu przewodniczący Donald Tusk. Polityk został szefem EPL, ale zapowiedział, że to nie oznacza, iż będzie się odżegnywał od polskiej polityki."/>
  </head>
  <body>
    <article>
      <h1>Donald Tusk został szefem EPL i che wrócić do polskiej polityki. „Zedrę maskę obiektywnego nudziarza”</h1>
      <address><time datetime="2019-11-21T17:07:03+00:00">21 Nov 2019, 17:07</time> by <a rel="author" href="https://nczas.com/author/sg/" target="_blank">SG</a></address>
      <p>
        <b><i>– W dzisiejszej sytuacji politycznej dwoje obecnych kandydatów w prezydenckich prawyborach KO ma większe szanse na późniejsze zwycięstwo z obecnym prezydentem niż ja – </i>powiedział w Zagrzebiu przewodniczący Donald Tusk. Polityk został szefem EPL, ale zapowiedział, że to nie oznacza, iż będzie się odżegnywał od polskiej polityki.</b>
      </p>
      <p>Donald Tusk uważa, że jego wizerunek <i>„przez ostatnie 5 lat był rujnowany przez media publiczne. Władza PiS-owska ciężko na to pracowała i przyniosło to efekty”</i>. Dlatego nie widzi sensu w ubieganiu się o fotel prezydencki.</p>
      <p>Jednocześnie polityk stwierdził, że tak samo mocno kibicuje obojgu kandydatów PO-KO w prawyborach prezydenckich (startują Małgorzata Kidawa-Błońksa i Jacek Jaśkowiak).</p>
      <p><i>– Bardzo dobrze ich znam. Chciałoby się popierać i jedną, i drugą kandydaturę –</i> powiedział.</p>
      <p>Tusk objął stanowisko prezesa Europejskiej Partii Ludowej, czyli stronnictwa, które ma większość w Parlamencie Europejskim, a w jego skład wchodzą m.in. PO, PSL oraz partia węgierskiego przywódcy, Wiktora Orbana. Były polski premier już teraz zapowiada, że EPL będzie dla niego narzędziem do ingerowania w polską politykę.</p>
      <p><i>– Oczywiście zaangażuję się w tej skali, jaka będzie oczekiwana przez kandydata na prezydenta, ale też nie chcę zaszkodzić – </i>zapowiedział.</p>
      <p><i>– Są różne gusta i guściki, wiec nie każdy może chcieć mojej pomocy –</i> zaznaczył.</p>
      <p>Polityk twierdzi, że jego dotychczasowa funkcja przewodniczącego RE wymuszała na nim obiektywizm, ale teraz, gdy został przywódcą partii politycznej, będzie mógł oddziaływać na politykę – również tą polską.</p>
      <p><i>– Funkcja szefa Rady Europejskiej nakładał bardzo poważne ograniczenia o charakterze politycznym. Moimi partnerami byli prezydenci i premierzy ze wszystkich możliwych partii w Europie. Teraz w tej nowej roli będę na realnym froncie walki. Będę uczestniczył w wyborach w wielu krajach europejskich, bo też moje zadanie jest taki, by wspierać w kampaniach wyborczych partie z naszej politycznej rodziny. Siłą rzeczy będę więc mógł zedrzeć maskę obiektywnego nudziarza i mówić naprawdę to, co się myśli –</i> powiedział.</p>
      <p>Wiąże się to ze wspieraniem działań Platformy lub PSL-u w Polsce, co na pewno jest Tuskowi w smak, ale również z poparciem dla Orbana na Węgrzech co już może kłócić się z jego wizją Europy.</p>
      <p><i>– Z jednego powodu jestem szczęśliwy na pewno., że będę mógł o wiele dosadniej mówić o tym, co się dzieje w Polsce i w całej Europie –</i> stwierdził polityk.</p>
      <p>Źródło: Polsat News</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/mieli-ewakuowac-obozowisko-imigrantow-w-paryzu-ale-miasto-nie-umialo-sie-dogadac-z-policja/"/>
        <a href="https://nczas.com/2019/11/21/mieszkowski-z-lewicy-aplikuje-marszalek-gosiewskiej-nieodpowiednia-koncowke-dziambor-i-berkowicz-komentuja-to-razaca-dyskryminacja/"/>
        <a href="https://nczas.com/2019/11/21/powtorna-sekcja-zwlok-smiertelnie-postrzelonego-21-latka-z-konina-to-oznacza-ze-pierwsza-wydana-opinia-byla-niepelna-i-niejasna/"/>
        <a href="https://nczas.com/2019/11/21/jutro-w-wilnie-uroczysty-pogrzeb-powstancow-styczniowych-rocznica-na-tyle-dawna-ze-juz-nie-dzieli/"/>
        <a href="https://nczas.com/2019/11/21/juz-niedlugo-black-friday-swieto-lowcow-okazji-na-co-poluja-konsumenci-i-ile-zarobia-sklepy/"/>
        <a href="https://alaluna.pl/foto/julka-wieniawa-wypina-sie-przed-lustrem-w-bikini-granica-pomiedzy-dobrym-smakiem-a-skandalem-ostro-przekroczona/"/>
        <a href="https://nczas.com/2019/11/21/atak-na-stanislawa-michalkiewicza-narasta-sommer-jesli-ulegniemy-to-beda-nastepni/"/>
        <a href="https://nczas.com/2019/11/21/nie-wypuszczaj-psa-samego-na-spacer-bo-nie-wiadomo-z-jakim-aportem-wroci/"/>
        <a href="https://nczas.com/2019/11/21/komisja-obradowala-a-jachira-pajacowala-zobacz-jak-sie-mizdrzyla-video/"/>
      </related>
    </article>
  </body>
</html>