<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179788/x-factor-2019-quinta-puntata-live-cosa-e-successo"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-21T17:49:00+00:00"/>
    <meta property="og:title" content="X Factor 2019, quinto live show: l’inedito meno votato è di Giordana"/>
    <meta property="og:description" content="X Factor 2019 arriva alla puntata più attesa dopo la finale: quella degli inediti. Nel quinto live show i cantanti in gara si sfidano con i propri brani e qui su DavideMaggio.it, come ogni giovedì sera, scatta il liveblogging per seguire e aggiornare in diretta minuto per minuto tutto ciò che accade sul palco dell’X Factor Dome."/>
  </head>
  <body>
    <article>
      <h1>X Factor 2019, quinto live show: l’inedito meno votato è di Giordana</h1>
      <address><time datetime="2019-11-21T17:49:00+00:00">21 Nov 2019, 17:49</time> by <a rel="author">Fabio Fabbretti</a></address>
      <figure>
        <img src="https://images.davidemaggio.it/pics3/2019/11/Giordana-X-Factor-20191.jpg"/>
        <figcaption>Giordana - X Factor 2019</figcaption>
      </figure>
      <p><a href="https://www.davidemaggio.it/archives/category/x-factor"><b>X Factor</b></a> 2019 arriva alla puntata più attesa dopo la finale: quella degli inediti. Nel <b>quinto live show</b> i cantanti in gara si sfidano con i propri brani e qui su DavideMaggio.it, come ogni giovedì sera, scatta il liveblogging per seguire e aggiornare in <b>diretta minuto per minuto</b> tutto ciò che accade sul palco dell’X Factor Dome.</p>
      <p><b>21.15</b>: Alessandro Cattelan in total white dà il via alla serata con una busta in mano: è il pronostico sul vincitore da parte di Antonio Conte, che giovedì scorso era tra il pubblico a seguire il live. Bah!</p>
      <p><b>21.21</b>: Sul palco c’è <b>Mahmood</b>, con una intro in arabo e poi <i>Barrio</i>.</p>
      <p><b>21.27</b>: Il conduttore saluta i quattro giudici, che sono già in postazione, e ricorda che questa è la puntata degli inediti, spiegando che non ci sarà l’eliminazione ma il meno votato andrà al ballottaggio giovedì prossimo.</p>
      <p><b>21.32</b>: Viene aperto il televoto e si apre la manche inediti con i <b>Booda</b>: il pezzo è <i>Elefante</i>. Sfera spiega: <i>“Vi siete riconfermati (…) Suona veramente cool”</i>. Mara ammette: <i>“Le finali con le consonanti sono più semplici da cantare (…) C’era un gran casino di animali”</i>. Malika aggiunge: <i>“Mossa ingegnosa. Bravi ragazzi”</i>. Samuel è soddisfatto: <i>“Cantare in italiano su una musica del genere non è assolutamente facile”</i>. Codice di televoto del gruppo 01.</p>
      <figure>
        <iframe data-src="https://twitter.com/XFactor_Italia/status/1197616166698655745?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>21.42</b>: Il secondo inedito della serata è di <b>Giordana</b>: <i>Chasing Paper</i>. Maionchi precisa: <i>“Brava, il pezzo un po’ meno”</i>. Ayane: <i>“Produzione bellissima”</i>. Samuel punge: <i>“Questa volta ho sentito solo un pezzo di Sia (autore del brano, ndDM) cantato da Giordana”</i>. Sfera non ci sta: <i>“Non tutti possono cantare un pezzo di Sia (…) T’abbiamo svecchiata”</i>. Codice di televoto della cantante 02. Pubblicità.</p>
      <figure>
        <iframe data-src="https://twitter.com/XFactor_Italia/status/1197618440774803457?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>21.58</b>: Si prosegue con i <b>Sierra</b>: cantano <i>Enfasi</i>. <i>“Il pezzo adesso ha preso una chiave più pop (…) Però un consiglio, cercate di rimanere voi stessi il più possibile”</i>, commenta Sfera. <i>“Cercherei a livello sociale di esprimermi di più”</i>, consiglia Mara. Malika ha colto un approccio <i>“più aggraziato”</i>. Samuel si dice contento e precisa: <i>“Io qua non c’ho messo mano”</i>. Codice di televoto del duo 03.</p>
      <figure>
        <iframe data-src="https://twitter.com/XFactor_Italia/status/1197622340483452928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>22.10</b>: E’ la volta di <b>Nicola</b>: l’inedito è <i>Like I Could</i>. Ayane ammette: <i>“Se all’inizio non capivo dove Mara volesse andare, oggi ho capito”</i>. Samuel polemico: <i>“Sono contrario a portare pezzi stranieri. Già per questo sono abbastanza contro”</i>. Sfera definisce il pezzo <i>“accattivante” </i>ma non lo riesce a catalogare in un genere preciso. Maionchi punge Samuel: <i>“Ci siamo sempre ispirati agli anglosassoni. Non è che la tua musica nasce nelle chiese”</i>. Codice di televoto del cantante 04.</p>
      <figure>
        <iframe data-src="https://twitter.com/XFactor_Italia/status/1197624914926342144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>22.21</b>: Tocca a <b>Sofia</b>: canta <i>A domani per sempre</i>. Mara si complimenta: <i>“Tutto molto bene”</i>. Malika approva <i>“Non avere fretta di crescere se continui a fare cose così”</i>. Samuel: <i>“Che tu sia brava non è assolutamente un segreto”</i>. Sfera è entusiasta: <i>“Hai spaccato”</i>. Codice di televoto della cantante 05.</p>
      <figure>
        <iframe data-src="https://twitter.com/XFactor_Italia/status/1197627695934382100?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>22.28</b>: A sorpresa, sul palco di <i>X Factor</i> salgono <b>Antonello Venditti e Francesco De Gregori </b>con <i>Bomba non bomba</i>. Pubblicità.</p>
      <p><b>22.43</b>: Si torna alla gara con l’inedito di <b>Davide</b>: <i>Glum</i>. Samuel è categorico: <i>“Non fermarti ai cliché che hai imparato (…) Tu hai la possibilità di farlo, provaci”</i>. Sfera non è convinto: <i>“Questo pezzo non suona come una hit”</i>. Maionchi si congratula: <i>“Hai tanti pregi”</i>. Ayane sottolinea lo <i>“straordinario lavoro che hai fatto”</i>. Codice di televoto del cantante 06.</p>
      <figure>
        <iframe data-src="https://twitter.com/XFactor_Italia/status/1197633278897016832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>22.52</b>: L’ultima esibizione è di <b>Eugenio</b>: l’inedito è <i>Cornflakes</i>. Malika: <i>“Sono stata molto contenta”</i>. Samuel è netto: <i>“E’ bravo, scrive bene, applausi”</i>. Mara lo stuzzica: <i>“Avevi fifa?”</i>. E la Ayane: <i>“No, era già al Forum”</i>. Codice di televoto del cantante 07.</p>
      <figure>
        <iframe data-src="https://twitter.com/XFactor_Italia/status/1197635217181347840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>23.00</b>: Una clip riassume velocemente le sette esibizioni. Poi i giudici si esprimono in favore dei propri concorrenti.</p>
      <p><b>23.05</b>: Altri ospiti: arriva il duo rap <b>Gemitaiz &amp; Mad Man</b>. Pubblicità.</p>
      <p><b>23.15</b>: Cattelan chiude il televoto e chiama sul palco giudici e concorrenti per scoprire il verdetto: <b>l’inedito meno votato è di Giordana</b>. Giovedì prossimo sfiderà all’ultimo scontro l’inedito che in settimana risulterà il meno ascoltato e scaricato.</p>
      <p><b>23.21</b>: La puntata finisce qui. Linea a <i>Extra Factor</i>. Buonanotte a tutti.</p>
      <p>Dalle 21.15, in diretta su SkyUno, <b>Alessandro Cattelan</b> conduce la quinta puntata live di <i>X Factor 2019</i>. A sfidarsi sono in sette: due concorrenti ciascuno per <b>Sfera Ebbasta</b> (under donna), <b>Mara Maionchi</b> (over) e <b>Samuel</b> (gruppi) e uno per <b>Malika Ayane</b> (under uomo).</p>
      <p>E’ la puntata, come detto, degli <b>inediti</b> (<a href="https://www.davidemaggio.it/archives/179770/x-factor-2019-inediti-video">qui video e alcune informazioni sui brani</a>):</p>
      <p><b>Giordana Petralia</b> – <i>Chasing Paper</i></p>
      <p><b>Sofia Tornambene</b> – <i>A domani per sempre</i></p>
      <p><b>Eugenio Campagna</b> – <i>Cornflakes</i></p>
      <p><b>Nicola Cavallaro</b> – <i>Like I Could</i></p>
      <p><b>Davide Rossi</b> – <i>Glum</i></p>
      <p><b>Booda</b> – <i>Elefante</i></p>
      <p><b>Sierra</b> – <i>Enfasi</i></p>
      <p>Il confronto con il pubblico e in generale con il mercato è determinante per la riuscita dei brani e il successo degli artisti. <i>X Factor 2019 </i>introduce così una novità nel meccanismo: questa sera <b>non ci sarà l’eliminazione</b>. Al termine della puntata il televoto decreterà il concorrente destinato ad andare al ballottaggio, ma nessuno dovrà abbandonare la gara. L’ultimo scontro si consumerà infatti nel corso del prossimo live e vedrà sfidarsi il concorrente che ha ricevuto meno voti nella quinta puntata con il concorrente il cui inedito ha avuto il minor numero di ascolti e download sulle varie piattaforme digitali durante la settimana.</p>
      <p>Ospiti della serata <b>Mahmood</b> e il duo rap <b>Gemitaiz &amp; MadMan</b>.</p>
      <p>
        <b>
          <a href="https://www.davidemaggio.it/archives/179037/x-factor-2019-concorrenti-chi-sono-info-foto">&gt;&gt;&gt; Schede di presentazione dei 12 concorrenti</a>
        </b>
      </p>
      <p>
        <i>*** Seguiteci sui nostri social ***</i>
      </p>
      <p>
        <i>
          <b><a href="http://www.facebook.com/davidemaggio.it">Facebook</a> | <a href="http://www.twitter.com/davidemaggio">Twitter</a> | <a href="http://instagram.com/davidemaggioit/">Instagram</a> |<a href="http://www.google.com/+davidemaggio"> Google +</a> | <a href="http://davidemaggio.tumblr.com/">Tumblr</a> | <a href="https://www.youtube.com/user/davidemaggiotv">Youtube</a></b>
          <b> | <a href="https://www.snapchat.com/add/davidemaggio">Snapchat</a> | <a href="http://telegram.me/davidemaggio">Telegram</a></b>
        </i>
      </p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/168612/x-factor-2018-quinta-puntata-cosa-e-successo-inediti-eliminata-renza-castelli"/>
        <a href="https://www.davidemaggio.it/archives/179614/x-factor-2019-quarta-puntata-live-cosa-e-successo-eliminati-seawards"/>
        <a href="https://www.davidemaggio.it/archives/179428/x-factor-2019-terza-puntata-live-cosa-e-successo-eliminati-marco-lorenzo"/>
        <a href="https://www.davidemaggio.it/archives/179221/x-factor-2019-seconda-puntata-live-cosa-e-successo-eliminato-enrico"/>
      </related>
    </article>
  </body>
</html>