<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426212/ektakta-dromologia-gia-kalymno-kai-lero-zhtoyn-oi-stratiwtikoi"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T17:45:02+00:00"/>
    <meta property="og:title" content="Έκτακτα δρομολόγια για Κάλυμνο και Λέρο ζητούν οι στρατιωτικοί"/>
    <meta property="og:description" content="Το ενδεχόμενο να εξετάσει την εκτέλεση δύο επιπλέον έκτακτων δρομολογίων κατά την εορταστική περίοδο των Χριστουγέννων και της Πρωτοχρονιάς, ζητά από την εταιρία που εξυπηρετεί την ακτοπλοϊκή γραμμή (Blue Star Ferries) Πειραιά-Ρόδου με ενδιάμεσο σταθμό στη Λέρο, η Πανελλαδική Ομοσπονδία Ενώσεων Στρατιωτικών, μετά από εισήγηση της Ένωσης Στρατιωτικών Περιφερειακής Ενότητας Καλύμνου (Ε.Σ.ΠΕ.Ε.ΚΑ.)."/>
  </head>
  <body>
    <article>
      <h1>Έκτακτα δρομολόγια για Κάλυμνο και Λέρο ζητούν οι στρατιωτικοί</h1>
      <address>
        <time datetime="2019-11-21T17:45:02+00:00">21 Nov 2019, 17:45</time>
      </address>
      <p>
        <b>Το ενδεχόμενο να εξετάσει την εκτέλεση δύο επιπλέον έκτακτων δρομολογίων κατά την εορταστική περίοδο των Χριστουγέννων και της Πρωτοχρονιάς, ζητά από την εταιρία που εξυπηρετεί την ακτοπλοϊκή γραμμή (Blue Star Ferries) Πειραιά-Ρόδου με ενδιάμεσο σταθμό στη Λέρο, η Πανελλαδική Ομοσπονδία Ενώσεων Στρατιωτικών, μετά από εισήγηση της Ένωσης Στρατιωτικών Περιφερειακής Ενότητας Καλύμνου (Ε.Σ.ΠΕ.Ε.ΚΑ.).</b>
      </p>
      <p>Σύμφωνα με την Ε.Σ.ΠΕ.Ε.ΚΑ, τα στελέχη των Ενόπλων Δυνάμεων μπορούν να λάβουν άδεια κατά την εορταστική περίοδοι Χριστουγέννων-Πρωτοχρονιάς σε δύο περιόδους:</p>
      <p>α. Πρώτη περίοδος από 19 έως 26 Δεκεμβρίου 2019 (ημέρες Πέμπτη και Πέμπτη, αντίστοιχα)</p>
      <p>β. Δεύτερη περίοδος από 28 Δεκεμβρίου 2019 έως 4 Ιανουαρίου 2020 (ημέρες Σάββατο και Σάββατο, αντίστοιχα).</p>
      <p>Σύμφωνα με το έγγραφο της Ε.Σ.ΠΕ.Ε.ΚΑ το συγκεκριμένο διάστημα πρόκειται να εκτελεστούν μόνο τα κάτωθι προγραμματισμένα δρομολόγια:</p>
      <p>Τη Δευτέρα 23 Δεκεμβρίου και την Παρασκευή 27 Δεκεμβρίου.</p>
      <p>Αντίστοιχα, για το δεύτερο γκρουπ που άρχεται την 28η Δεκεμβρίου, το πρώτο διαθέσιμο δρομολόγιο από Λέρο προς Πειραιά είναι την Κυριακή 29 Δεκεμβρίου, ενώ για την επιστροφή δεν υφίσταται πρόβλημα από τη στιγμή που το προγραμματισμένο δρομολόγιο της Παρασκευής 3 Ιανουαρίου πρόκειται να εκτελεστεί κανονικά.</p>
      <p>Στο έγγραφο της Ε.Σ.ΠΕ.Ε.ΚΑ επισημαίνει ότι η ανωτέρω εξυπηρέτηση κατ' ουσίαν δεν αφορά μόνο τα ενδιαφερόμενα στελέχη των Ενόπλων Δυνάμεων, αλλά δεν θα επιτρέψει σε ολόκληρη την ΠΕ Καλύμνου να μείνει για τόσο μεγάλο διάστημα εντός των εορτών δίχως ακτοπλοϊκή σύνδεση.</p>
      <p>Η Ε.Σ.ΠΕ.Ε.ΚΑ προτείνει τα δρομολόγια να πραγματοποιηθούν:</p>
      <p>α. Την Πέμπτη 26 Δεκεμβρίου από Πειραιά για Ρόδο (προς αναπλήρωση του αντιστοίχου της Τετάρτης 25 Δεκεμβρίου)</p>
      <p>β. Την Παρασκευή 27 Δεκεμβρίου από Ρόδο προς Πειραιά (προς εξυπηρέτηση των νησιών του αντιστοίχου δρομολογίου της 26 Δεκεμβρίου).</p>
    </article>
  </body>
</html>