<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10729--davis-cup-zakladni-skupiny-odtajni-posledni-postupujici-startuje-play-off"/>
    <meta property="og:site_name" content="Tenisový svět"/>
    <meta property="article:published_time" content="2019-11-21T17:04:00+00:00"/>
    <meta property="og:title" content="Davis Cup: Základní skupiny odtajní poslední postupující. Startuje play off"/>
    <meta property="og:description" content="Finálový turnaj Davis Cupu zakončí ve čtvrtek boje v základních skupinách. Velmi pikantním bude souboj mezi Srbskem a Francií, která je úřadujícím finalistou z minulé sezony. Postup do čtvrtfinále hodlají potvrdit Němci a Britové. Kromě toho odstartují také vyřazovací boje soubojem mezi Austrálií a Kanadou."/>
  </head>
  <body>
    <article>
      <h1>Davis Cup: Základní skupiny odtajní poslední postupující. Startuje play off</h1>
      <address>
        <time datetime="2019-11-21T17:04:00+00:00">21 Nov 2019, 17:04</time>
      </address>
      <p>
        <b>Finálový turnaj Davis Cupu zakončí ve čtvrtek boje v základních skupinách. Velmi pikantním bude souboj mezi Srbskem a Francií, která je úřadujícím finalistou z minulé sezony. Postup do čtvrtfinále hodlají potvrdit Němci a Britové. Kromě toho odstartují také vyřazovací boje soubojem mezi Austrálií a Kanadou.</b>
      </p>
      <h3>Srbsko vybojovalo postup přes obhájce finále</h3>
      <p>Srbští tenisté jsou jistými postupujícími do čtvrtfinále. O svém vítězství v základní skupině A rozhodli už ve čtvrtečních dvouhrách proti obhájcům loňského finále z Francie. Klíčový bod v boji o postup vybojoval Filip Krajinovič, který porazil favorizovaného Jo-Wilfrieda Tsongu ve dvou setech a nasměroval Srby za postupem.</p>
      <p>Ve druhé dvouhře totiž nastoupil Novak Djokovič. Světová dvojka neměla výraznější problém dosáhnout vítězství nad Benoitem Pairem, jehož zdolala 6:3, 6:3.</p>
      <p>Závěrečná čtyřhra, ve které Srbům už o nic nešlo, přinesla Francii sice vítězství, když Herbert s Mahutem porazili Tipsareviče s Troickým dvakrát 6:4, ale dle pořadí týmů na druhých místech jim toto vítězství k postupu do čtvrtfinále nepřineslo.</p>
      <h3>Německo postoupilo do čtvrtfinále</h3>
      <p>Philipp Kohlschreiber otevřel daviscupový souboj mezi Německem a Chile duelem proti Nicolasi Jarrymu a výhrou 6:4, 6:3 zajistil svému týmu postup do čtvrtfinále. Němci už nemohou být v tabulce skupiny C po úvodní čtvrteční dvouhře přeskočeni.</p>
      <h3>Britové mají postup na dosah</h3>
      <p><u>Edmund přiblížil Brity postupu</u><br/>Přímý souboj o postup mezi Velkou Británií a Kazachstánem se po první dvouhře vyvíjí lépe pro Brity. Kyle Edmund dokázal ve dvou setech porazit Michajla Kukuškina 6:3, 6:3.</p>
      <p><u><b>Odpolední program (11:00)</b></u><br/><u>Francie – Srbsko 1:2</u><br/>Jo-Wilfried Tsonga – <b>Filip Krajinovič</b> 5:7, 6:7(5)<br/>Benoit Paire – <b>Novak Djokovič</b> 3:6, 3:6<br/><b>Herbert, Mahut</b> – Tipsarevič, Troicki 6:4, 6:4</p>
      <p><u>Německo – Chile 1:1</u><br/><b>Philipp Kohlschreiber</b> – Nicolas Jarry 6:4, 6:3<br/>Jan-Lennard Struff – <b>Christian Garin</b> 7:6(3), 6:7(7), 6:7(8)<br/>Krawietz, Mies – Garin, Jarry</p>
      <p><u>Velká Británie – Kazachstán 1:1</u><br/><b>Kyle Edmund</b> – Michail Kukuškin 6:3, 6:3 <br/>Daniel Evans – <b>Alexandr Bublik</b> 7:5, 4:6, 1:6<br/>J. Murray, Skupski – Golubjov, Nedovjesov</p>
      <p>
        <u>
          <b>Večerní program (18:00)</b>
        </u>
        <br/>
        <u>Austrálie – Kanada</u>
      </p>
      <footer>Redakce, foto: Twitter: Sport News Headlines</footer>
    </article>
  </body>
</html>