<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/21/mihajlovic-a-fianco-del-bologna-per-lallenamento_026dfeff-f7b1-4cf6-9fbf-3f31737039bd.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T17:43:23+00:00"/>
    <meta property="og:title" content="Mihajlovic a fianco del Bologna per l'allenamento"/>
    <meta property="og:description" content="Colloquio con spogliatoio prima di assistere a lavoro in campo (ANSA)"/>
  </head>
  <body>
    <article>
      <h1>Mihajlovic a fianco del Bologna per l'allenamento</h1>
      <h2>Colloquio con spogliatoio prima di assistere a lavoro in campo</h2>
      <address><time datetime="2019-11-21T17:43:23+00:00">21 Nov 2019, 17:43</time> by <a rel="author">Redazione ANSA</a></address>
      <p>Sinisa Mihajlovic ha ripreso possesso di Casteldebole intorno a mezzogiorno e a distanza di circa tre settimane, in videoconferenza, ha ripreso i contatti con lo spogliatoio del Bologna. Prima l'incontro con la squadra, poi ha assistito all'allenamento, diretto dai suoi collaboratori Tanjga e De Leo, tra le 13.30 e 15.30. Il tecnico è stato dimesso mercoledì dal reparto di ematologia dell'ospedale Sant'Orsola, al termine del terzo ciclo di cure contro la leucemia che si è manifestata a luglio. A breve dovrebbe rientrare in ospedale per proseguire il percorso e in questa breve libera uscita non ha voluto perdere l'occasione di caricare la squadra in vista del derby di domenica con il Parma (in programma alle 12.30 allo stadio Dall'Ara), a cui potrebbe non presenziare. La giornata ha dato modo al tecnico di confrontarsi pure con la dirigenza in un periodo in cui l'argomento Ibrahimovic è dibattuto. Mihajlovic ha chiesto allo svedese di raggiungerlo a Bologna e Ibra, ambito da diverse big, ha fatto sapere che che prenderà le proprie decisioni entro fine dicembre. Nell'attesa Mihajlovic prova a ricaricare un Bologna alle prese con l'emergenza infortuni e squalifiche, chiamato a risollevarsi con il Parma da tre ko consecutivi.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>