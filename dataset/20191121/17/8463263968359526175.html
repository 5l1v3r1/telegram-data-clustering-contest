<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855561/eliminacje-euro-2020-jerzy-brzeczek-wyrozniony-polak-trenerem-drugiej-druzyny"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T17:41:32+00:00"/>
    <meta property="og:title" content="Eliminacje Euro 2020. Jerzy Brzęczek wyróżniony. Polak trenerem drugiej drużyny!"/>
    <meta property="og:description" content="Reprezentacja Polski w cuglach wygrała grupę G eliminacji ME 2020. To zaowocowało wyróżnieniem dla Jerzego Brzęczka, któremu przypadła rola trenera drugiej drużyny zmagań wg &quot;Transfermarkt&quot;."/>
  </head>
  <body>
    <article>
      <h1>Eliminacje Euro 2020. Jerzy Brzęczek wyróżniony. Polak trenerem drugiej drużyny!</h1>
      <address><time datetime="2019-11-21T17:41:32+00:00">21 Nov 2019, 17:41</time> by <a rel="author" href="https://sportowefakty.wp.pl/autor/dawid-borek" target="_blank">Dawid Borek</a></address>
      <h4>Reprezentacja Polski w cuglach wygrała grupę G eliminacji ME 2020. To zaowocowało wyróżnieniem dla Jerzego Brzęczka, któremu przypadła rola trenera drugiej drużyny zmagań wg "Transfermarkt".</h4>
      <related>
        <a href="https://sportowefakty.wp.pl/pilka-nozna/855474/reprezentacja-26-bohaterow-to-oni-dali-nam-awans-do-euro-2020"/>
      </related>
      <p>Reprezentacja Polski w eliminacjach Euro 2020 była w swojej grupie bezkonkurencyjna. Drużyna  wygrała osiem z dziesięciu meczów, notując przy tym jeden remis i porażkę. Z bilansem 25 punktów Biało-Czerwoni awansowali na ME 2020 z pierwszego miejsca w grupie.</p>
      <p>Gra polskiego zespołu w el. Euro 2020 nie przeszła niezauważona. Fachowy portal "Transfermarkt" docenił pracę Jerzego Brzęczka, pod którego wodzą reprezentacja Polski wygrała grupę G. Selekcjoner Biało-Czerwonych został wybrany trenerem drugiej (srebrnej) jedenastki eliminacji.</p>
      <p>Brzęczek "objął" zespół złożony m.in. z <a href="https://sportowefakty.wp.pl/pilka-nozna/cristiano-ronaldo">Cristiano Ronaldo</a> czy <a href="https://sportowefakty.wp.pl/pilka-nozna/thibaut-courtois">Thibaut Courtois</a>. W sumie srebrna ekipa została wycenione na 286,2 mln euro.</p>
      <p>
        <b>Srebrna drużyna (trener Jerzy Brzęczek):</b>
      </p>
      <p>Thibaut Courtois (Belgia), Mario Fernandes (Rosja), Merih Demiral (Turcja), Leonardo Bonucci (Włochy), Ricardo Rodriguez (Szwajcaria), Denis Zakaria (Szwajcaria), Alex Kral (Czechy), Aleksandr Gołowin (Rosja), Valentin Lazaro (Austria), Cristiano Ronaldo (Portugalia), Teemu Pukki (Finlandia).</p>
      <p>Jako szkoleniowiec pierwszej (złotej) jedenastki eliminacji Euro 2020 - której wartość wynosi aż 608,4 mln euro - został wybrany selekcjoner reprezentacji Finlandii <a href="https://sportowefakty.wp.pl/pilka-nozna/markku-kanerva">Markku Kanerva</a>. Finowie w grupie G zajęli drugie miejsce, notując bilans sześciu wygranych i czterech porażek.</p>
      <p>
        <b>Złota drużyna (trener Markku Kanerva):</b>
      </p>
      <p>Mert Gunok (Turcja), Joshua Kimmich (Niemcy), Toby Alderweireld (Belgia), Caglar Soyuncu (Turcja), Witalij Mykolenko (Ukraina), Georginio Wijnaldum (Holandia), Nicolo Barella (Włochy), Christian Eriksen (Dania), Serge Gnabry (Niemcy), Raheem Sterling (Anglia), Harry Kane (Anglia).</p>
      <p>Oprócz Brzęczka, w zaszczytnym gronie nie ma innych Polaków.</p>
      <p>
        <b>Zobacz też:</b>
        <br/>
        <a href="https://sportowefakty.wp.pl/pilka-nozna/855504/eliminacje-euro-2020-znaczny-spadek-ogladalnosci-meczow-polski-kibice-chetniej-k">Eliminacje Euro 2020. Znaczny spadek oglądalności meczów Polski. Kibice chętniej kibicowali kadrze Nawałki</a>
        <br/>
        <a href="https://sportowefakty.wp.pl/pilka-nozna/855471/euro-2020-zbigniew-boniek-ma-zle-przeczucia-przed-losowaniem-grup">Euro 2020. Zbigniew Boniek ma złe przeczucia przed losowaniem grup</a>
        <br/>
        <br/>
        <b>
          <a href="https://pilot.wp.pl/tv#tvp-1-hd?utm_source=sportowefakty.wp.pl&amp;utm_medium=relacja_live&amp;utm_campaign=pol_slowenia_eliminacje2020">Oglądaj na żywo mecz eliminacji do Euro 2020 Polska - Słowenia. Już we wtorek od godz. 20:30!</a>
        </b>
      </p>
      <p>WP SportoweFakty</p>
    </article>
  </body>
</html>