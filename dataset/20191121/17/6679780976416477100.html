<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/pro-urbe-dijat-kapott-parkanytol-csicsay-alajos-es-gyugyi-laszlo"/>
    <meta property="og:site_name" content="Paraméter"/>
    <meta property="article:published_time" content="2019-11-21T17:35:00+00:00"/>
    <meta property="og:title" content="Pro Urbe-díjat kapott Párkánytól Csicsay Alajos és Gyűgyi László"/>
    <meta property="og:description" content="Pro Urbe-díjat osztott ki Párkány városa. „A városért“ – Pedagógiai, szakmai és közírói munkásságért vehette át a Pro Urbe díjat Párkány városától Csicsay Alajos nyugalmazott tanár, továbbá Gyűgyi László operatőr, fotográfus, akinek ezzel a díjjal a több évtizedes alkotói, művészeti tevékénységét ismerték el."/>
  </head>
  <body>
    <article>
      <h1>Pro Urbe-díjat kapott Párkánytól Csicsay Alajos és Gyűgyi László</h1>
      <h2>Pro Urbe-díjat osztott ki Párkány városa. „A városért“ – Pedagógiai, szakmai és közírói munkásságért vehette át a Pro Urbe díjat Párkány városától Csicsay Alajos nyugalmazott tanár, továbbá Gyűgyi László operatőr, fotográfus, akinek ezzel a díjjal a több évtizedes alkotói, művészeti tevékénységét ismerték el.</h2>
      <address>
        <time datetime="2019-11-21T17:35:00+00:00">21 Nov 2019, 17:35</time>
      </address>
      <p>Az említett személyek a helyi önkormányzat rendkívüli, ünnepi ülésén szerda délután vehették át a díjakat. Szabó Eugen, Párkány polgármestere ünnepi beszédében kiemelte, Csicsay Alajos és Gyűgyi László egyaránt hozzájárultak Párkány és környéke oktatási, kulturális és művészeti élteének fejlődéséhez, a város jó hírének országos és nemzetközi szinten való öregbítéséhez.</p>
      <p>„Alkotásaikra méltán büszke nemcsak Párkány, hanem a régió is, épp ezért mi is büszkék lehetünk rájuk. Tevékenységük arra is bizonyíték, hogy Párkány az oktatás, a nevelés, de a kultúra és a művészet területén is gazdagodott, erősödött a rendszerváltás után is“ – fogalmazott a polgármester.</p>
      <figure>
        <img src="https://parameter.sk/sites/default/files/photos/76710785_2141449802816767_3954303125875064832_o.jpg"/>
      </figure>
      <p>Csicsay Alajos idén az oktatási minisztérium Szent Gorazd-emlékérmét is átvehette már. 1996-ban és 2002-ben Katedra-díjjal, 2007-ben Felvidéki Magyar Pedagógus díjjal illették. Csicsay Alajos hosszú évekig tevékenykedett a Szlovákiai Pedagógusok Szövetségében, valamint a Katedra Társaság elnöke is volt. Ezen túl ismert tanítói, igazgatói munkásságáról. Legújabb könyve egy szociográfia, mely a Csilizközről szól, említést téve egyebek mellett szülőfalujáról, Csiliznyáradról. Csicsay Alajos sokáig a Szlovákiai Pedagógusok Szövetségében is tevékenykedett és a Katedra Társaság elnöke is volt. Párkányban, Muzslán és környéként igazgatóként, tanítóként ismerik.</p>
      <figure>
        <img src="https://parameter.sk/sites/default/files/photos/77105715_2141450086150072_4218058862818754560_o.jpg"/>
      </figure>
      <p>Gyűgyi László operatőr, fotográfus nevét Pozsonyban és Budapesten egyaránt ismerik. Számtalan hazai, országos tévés fesztiválon nyerte el az első díjat kiváló képalkotói munkájáért. Több könyvben is szerepeltek  a felvételei. Gyűgyi László az ünnepségen megragadta az alkalmat és egy általa készített fotót ajándékozott Párkány városának, mely a még csonka Mária Valéria hidat és az esztergomi Bazilikát ábrázolja. </p>
      <p>-para-</p>
      <slideshow>
        <figure>
          <img src="https://parameter.sk/sites/default/files/photos/77105715_2141450086150072_4218058862818754560_o_0.jpg"/>
        </figure>
        <figure>
          <img src="https://parameter.sk/sites/default/files/photos/76769665_2141450242816723_1942717186627862528_o.jpg"/>
        </figure>
        <figure>
          <img src="https://parameter.sk/sites/default/files/photos/76710785_2141449802816767_3954303125875064832_o_0.jpg"/>
        </figure>
        <figure>
          <img src="https://parameter.sk/sites/default/files/photos/76702431_2141449249483489_5103501117174579200_o.jpg"/>
        </figure>
        <figure>
          <img src="https://parameter.sk/sites/default/files/photos/75446832_2141449599483454_4270148251954446336_o_0.jpg"/>
        </figure>
      </slideshow>
    </article>
  </body>
</html>