<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/21/israel-prime-minister-urges-parliament-to-present-a-candidate"/>
    <meta property="og:site_name" content="euronews"/>
    <meta property="article:published_time" content="2019-11-21T17:16:57+00:00"/>
    <meta property="og:title" content="رئیس‌جمهور اسرائيل از مجلس خواست نامزد تازه‌ای معرفی کند"/>
    <meta property="og:description" content="مجلس اسرائیل می‌تواند طی ۲۱ روز پیش رو، از میان ۱۲۰ نمایندهٔ خود یک نفر را به عنوان نامزد تشکیل دولت معرفی کند."/>
  </head>
  <body>
    <article>
      <h1>رئیس‌جمهور اسرائيل از مجلس خواست نامزد تازه‌ای معرفی کند</h1>
      <address><time datetime="2019-11-21T17:16:57+00:00">21 Nov 2019, 17:16</time> by <a rel="author">یورونیوز </a></address>
      <p>رئيس جمهوری اسرائیل روز چهارشنبه از نمایندگان مجلس این کشور خواست نامزد تازه‌ای را برای تشکیل دولت معرفی کنند.</p>
      <p>رووین ریولین، رئیس جمهوری این کشور روزهای اخیر را «روزهای سخت و تاریکی در سالنامهٔ» این کشور نامید و خطاب به نمایندگان پارلمان گفت: «در ۲۱ روز آینده هیچ بلوک یا حزبی در کار نخواهد بود. هر فرد باید وجدان خود را قاضی کند و از خود بپرسد که وظیفهٔ من در قبال دولت اسرائیل چیست؟»</p>
      <p>این درحالی است که بنیامین نتانیاهو،‌ نخست‌وزیر کنونی این کشور و رقیب میانه‌روی وی یعنی بنی گانتس هیچ یک در ایجاد ائتلاف برای تشکیل دولت موفق نبودند.</p>
      <p>
        <a href="https://t.me/euronewspe">
          <b>به تلگرام یورونیوز فارسی بپیوندید</b>
        </a>
      </p>
      <p>مجلس اسرائیل حق دارد طی ۲۱ روز پیش رو، از میان ۱۲۰ نمایندهٔ خود یک نفر را به عنوان نامزد تشکیل دولت معرفی کند.</p>
      <p>اگر این فرآیند، تا ۹۰ روز، به تشکیل دولت نیانجامد آنگاه، در انتخاباتی دیگر، رأی‌دهندگان اسرائیلی برای سومین بار متوالی در سال جاری راهی مراکز رأی‌گیری خواهند شد. انتخابات ماه‌های آوریل و سپتامبر امسال در اسرائیل بی‌حاصل ماند و به تشکیل دولت تازه نیانجامید.</p>
      <p>این در حالی است که کارشناسان معتقدند در میان نظام‌های حزبی چندشاخه شدهٔ اسرائیل، ظهور نامزدی تازه که موفق هم باشد بعید به نظر می‌رسد.</p>
    </article>
  </body>
</html>