<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/google-trends-e-google-news-su-android-le-novita-dal-mondo-in-pochi-clic-627811"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T17:45:36+00:00"/>
    <meta property="og:title" content="Google Trends e Google News su Android: le novità dal mondo, in pochi clic"/>
    <meta property="og:description" content="I due servizi di Google permettono ogni giorno di restare informati sulle ultime novità e tendenze dal mondo, consentendo la fruizione di moltissime notizie al grande pubblico"/>
  </head>
  <body>
    <article>
      <h1>Google Trends e Google News su Android: le novità dal mondo, in pochi clic</h1>
      <h2>I due servizi di Google permettono ogni giorno di restare informati sulle ultime novità e tendenze dal mondo, consentendo la fruizione di moltissime notizie al grande pubblico</h2>
      <address><time datetime="2019-11-21T17:45:36+00:00">21 Nov 2019, 17:45</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Foto-Wordpress-CINDY-47.jpg"/>
      </figure>
      <p>La società di Mountain View negli ultimi anni<b> si è dimostrata più sensibile che in passato</b> verso la <a href="https://www.tecnoandroid.it/2019/10/18/bufale-e-fake-news-come-sono-scritte-e-imparare-a-riconoscerle-609376"><b>lotta alle fake news</b></a>. D’altronde, è innegabile come nel decennio in corso sia cambiato notevolmente il <b>modo di ricercare le informazioni</b>, e grazie alla disponibilità di strumenti – sempre sotto mano – capaci di trovare le risposte che cerchiamo in breve tempo, il web e i social sono divenuti<b> le nuove enciclopedie.</b></p>
      <p>In un’epoca storica in cui <b>l’informazione viaggia sempre più veloce</b>, e in cui basta uno scroll sulla bacheca per saturare la quantità di dati che il nostro cervello può memorizzare ed elaborare giornalmente, diviene sempre più <b>di vitale importanza</b> riuscire a <b>Conoscere,</b> con la C maiuscola, nella maniera più corretta possibile.</p>
      <p>Quale sarebbe questo <b>“metodo” ideale?</b> Confrontare le notizie<b> basandosi su più fonti</b>, così come anche <b>leggerle dalle testate considerate più autorevoli in ciascun ambito</b>. Ed è proprio su questo che si fonda la piattaforma <b>Google News.</b></p>
      <h3>Google News: ecco come sfruttarlo al meglio grazie alle possibilità a disposizione</h3>
      <p>Recependo queste esigenze, e <b>forte di poterle esaudire</b>, Google ha quindi implementato diversi anni fa un proprio servizio, chiamato <b>Google News</b>. Proprio ispirandosi alle necessità dell’informazione attuale, Big G ha inserito nella propria piattaforma<b> due “percorsi”</b> per raggiungere le notizie d’interesse.</p>
      <p>Il primo si chiama <b>NewsCasts,</b> e consente di<b> consultare più fonti</b>, confrontando le stesse notizie da più giornali online o siti web. Il secondo, invece, prende il nome di <b>NewsStand:</b> questo servizio permette di <b>leggere</b> fatti di cronaca, articoli tecnologici o qualsiasi argomenti si stia ricercando <b>esclusivamente dalle fonti più attendibili.</b></p>
      <h3>Google Trends, come scoprire le parole più ricercate dagli utenti durante l’anno</h3>
      <p>Ad affiancare Google News, si aggiunge un altro servizio molto utile soprattutto a <b>individuare le tendenze</b> diffusesi tra gli utenti durante un determinato arco di tempo. Si tratta di <b>Google Trends</b>, che sfruttando i dati ricevuti in base alle visualizzazioni e alle ricerche, permette di focalizzare precisamente <b>quali siano le parole chiave più cercate e le news più cliccate.</b></p>
      <p>Per una ricerca finalizzata ad inquadrare i trend in base ad un<b> pubblico più specifico</b>, è possibile inoltre<b> impostare dei filtri che delimitino lingua di appartenenza</b>, o anche <b>area geografica d’interesse</b> oppure<b> arco di tempo</b> entro cui sono state effettuate tali ricerche.</p>
    </article>
  </body>
</html>