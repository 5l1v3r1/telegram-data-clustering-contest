<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/sport/brescia-balotelli-svogliato-grosso-lo-allontana-dall-allenamento-638682.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T17:27:00+00:00"/>
    <meta property="og:title" content="Brescia, Balotelli svogliato: Grosso lo allontana dall'allenamento"/>
    <meta property="og:description" content="Tensione in casa Brescia. Mario Balotelli &amp;egrave; stato allontanato dall'allenamento del club lombardo oggi pomeriggio. Una decisione presa dal tecnico..."/>
  </head>
  <body>
    <article>
      <h1>Brescia, Balotelli svogliato: Grosso lo allontana dall'allenamento</h1>
      <address>
        <time datetime="2019-11-21T17:27:00+00:00">21 Nov 2019, 17:27</time>
      </address>
      <p>Tensione in casa Brescia. Mario Balotelli è stato allontanato dall'allenamento del club lombardo oggi pomeriggio. Una decisione presa dal tecnico Fabio Grosso, che avrebbe rimproverato l'attaccante, reo di aver iniziato la seduta in modo svogliato. Balotelli si è quindi diretto subito verso lo spogliatoio, per poi abbandonare il centro d'allenamento in auto. Non è ancora chiaro se a questo episodio seguiranno eventuali provvedimenti. L'ufficio stampa del Brescia ha poi cercato di minimizzare, spiegando che "Balotelli è stato sostituito da Grosso durante le prove tattiche della partitella e ha raggiunto anzitempo gli spogliatoi".</p>
    </article>
  </body>
</html>