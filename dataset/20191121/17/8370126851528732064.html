<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/medya/135783/yeniden-gorulen-cumhuriyet-davasinda-kadri-gursele-beraat"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-21T17:17:00+00:00"/>
    <meta property="og:title" content="Yeniden görülen Cumhuriyet davasında Kadri Gürsel'e beraat"/>
    <meta property="og:description" content="Yargıtay tarafından bozulan Cumhuriyet Gazetesi davasında Kadri Gürsel'e beraat kararı verildi."/>
  </head>
  <body>
    <article>
      <h1>Yeniden görülen Cumhuriyet davasında Kadri Gürsel'e beraat</h1>
      <h2>Yargıtay tarafından bozulan Cumhuriyet Gazetesi davasında Kadri Gürsel'e beraat kararı verildi.</h2>
      <address>
        <time datetime="2019-11-21T17:17:00+00:00">21 Nov 2019, 17:17</time>
      </address>
      <p>Yeniden görülen Cumhuriyet gazetesi davasında Kadri Gürsel'e beraat kararı çıktı. Mahkeme, diğer 12 sanığa verdiği mahkumiyet kararlarında ise Yargıtay'ın kararına direndi. Dosya, yeniden Yargıtay'a gönderilecek.</p>
      <p>Eski Cumhuriyet gazetesi yazar ve çalışanlarının mahkûmiyet kararlarının Yargıtay 16. Ceza Dairesi tarafından bozulmasının ardından dava, İstanbul 27. Ağır Ceza Mahkemesi'nde bugün yeniden görüldü.</p>
      <p>Duruşmada mütalaasını açıklayan savcı, yerel mahkemenin ilk kararında direnmesini talep etti. Saat 17:10'da kararını açıklayan mahkeme Kadri Gürsel'in beraatına, diğer sanıklar yönünden Yargıtay'ın bozma kararına direnmeye karar verdi.</p>
      <p>Dosya Yargıtay Genel Kurulu'na gidecek.</p>
    </article>
  </body>
</html>