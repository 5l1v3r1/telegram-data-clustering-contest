<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/akyronetai-i-ekdilosi-gia-ton-pinoset-meta-apo-thyella-antidraseon/2920724/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T17:43:11+00:00"/>
    <meta property="og:title" content="Ακυρώνεται η εκδήλωση για τον Πινοσέτ μετά από θύελλα αντιδράσεων"/>
    <meta property="og:description" content="Ο πρόεδρος του κοινοβουλίου του Σάο Πάουλο ανακοίνωσε πως θα ακυρώσει την εκδήλωση στη μνήμη του δικτάτορα της Χιλής Αουγκούστο Πινοσέτ που επρόκειτο να γίνει στις 10 Δεκεμβρίου."/>
  </head>
  <body>
    <article>
      <h1>Ακυρώνεται η εκδήλωση για τον Πινοσέτ μετά από θύελλα αντιδράσεων</h1>
      <h2>Ο πρόεδρος του κοινοβουλίου του Σάο Πάουλο ανακοίνωσε πως θα ακυρώσει την εκδήλωση στη μνήμη του δικτάτορα της Χιλής Αουγκούστο Πινοσέτ που επρόκειτο να γίνει στις 10 Δεκεμβρίου.</h2>
      <address><time datetime="2019-11-21T17:43:11+00:00">21 Nov 2019, 17:43</time> by <a rel="author">Newsit Newsroom</a></address>
      <p>Η <a href="https://www.newsit.gr/kosmos/etoimazoun-teleti-gia-ton-pinoset-tin-imera-ton-anthropinon-dikaiomaton/2920215/">εκδήλωση</a> για τον δικτάτορα Πινοσέτ, ανήμερα μάλιστα της Παγκόσμιας Ημέρας Ανθρωπίνων Δικαιωμάτων, είχε προγραμματιστεί κατόπιν αιτήματος ενός βουλευτή, συμμάχου του ακροδεξιού προέδρου της Βραζιλίας Ζαΐχ Μπολσονάρο.</p>
      <p>“Σήμερα Πέμπτη θα υπογράψω μια πράξη για να εμποδίσω τη διεξαγωγή της εκδήλωσης στη μνήμη του δικτάτορα Αουγκούστο Πινοτσέτ”, ανέφερε στο Twitter ο πρόεδρος του Alesp, Καουέ Μάκρις, που προέρχεται από το κεντροδεξιό Σοσιαλδημοκρατικό Κόμμα του πρώην προέδρου Φερνάντο Ενρίκε Καρντόσο.</p>
      <p>Ο Καρντόσο έζησε για ένα διάστημα εξόριστος στη Χιλή, κατά τη διάρκεια της στρατιωτικής δικτατορίας στη Βραζιλία, αλλά κατόπιν εγκαταστάθηκε στη Γαλλία.</p>
      <p>Ο βουλευτής που ήθελε να τιμηθεί η μνήμη του Πινοσέτ είναι ο Φρεντερίκο Ντ’ Άβιλα, του Σοσιαλιστικού Φιλελεύθερου Κόμματος (PSL), της παράταξης με τη στήριξη της οποίας κέρδισε τις προεδρικές εκλογές του 2018 ο Μπολσονάρο.</p>
      <p>Για “προσβολή στη δημοκρατία και στη μνήμη των θυμάτων” ενός “βάναυσου καθεστώτος” έκανε λόγο ο Γενικός Πρόξενος της Γαλλίας στο Σάο Πάουλο, Μπριέκ Πον.</p>
    </article>
  </body>
</html>