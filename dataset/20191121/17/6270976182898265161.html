<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/arahamiya-obitsyaye-vpysaty-u-polozhennya-pro-fraktsiyu-mehanizm-zupynennya-chlenstva/"/>
    <meta property="og:site_name" content="Рубрика"/>
    <meta property="article:published_time" content="2019-11-21T17:42:56+00:00"/>
    <meta property="og:title" content="Арахамія обіцяє вписати у положення про фракцію механізм зупинення членства"/>
    <meta property="og:description" content="У “Слузі народу” мають намір виписати у своєму положенні про фракцію механізм зупинення членства в ній. Про це повідомив глава фракції “Слуга народу” Давид Арахамія, відповідаючи на запитання, яким чином можливо зупинити членство у фракції Романа Іванісова. Нардеп визнав, що наразі такого положення про фракцію немає, воно перебуває в процесі затвердження. “Регламентом дійсно не передбачено, […]"/>
  </head>
  <body>
    <article>
      <h1>Арахамія обіцяє вписати у положення про фракцію механізм зупинення членства</h1>
      <address><time datetime="2019-11-21T17:42:56+00:00">21 Nov 2019, 17:42</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/5d9efc492e655-860x580-c-1.jpeg"/>
      </figure>
      <p>Фото LB.ua<br/><b><b>У “Слузі народу” мають намір виписати у своєму положенні про фракцію механізм зупинення членства в ній.</b></b></p>
      <p>Про це <a href="https://youtu.be/T0s78Oce2zk">повідомив</a> глава фракції “Слуга народу” Давид Арахамія, відповідаючи на запитання, яким чином можливо зупинити членство у фракції Романа Іванісова.</p>
      <p>Нардеп визнав, що наразі такого положення про фракцію немає, воно перебуває в процесі затвердження.</p>
      <p>“Регламентом дійсно не передбачено, але у нас є ще не затверджене положення фракції, яке ми тільки наступного тижня хотіли затверджувати. І ми туди додали цей прецедент, тому що це перший такий прецедент, сподіваюся, останній. Щоб ми могли мати такий порядок. Як це буде виглядати: це, фактично, буде виключення, а потім включення за заявою”, – зазначив Арахамія.</p>
      <p>Він додав, що відповідне питання було порушено під час виключення з фракції Анни Скороход та Антона Полякова.</p>
      <p>“Ми дали нашим юристам завдання, щоб вони розробили проєкт положення про фракцію. Ми його проголосуємо на наступній фракції та виключимо Іванісова”, – розповів Арахамія.</p>
      <p>Нагадаємо, що<a href="https://rubryka.com/2019/11/15/sluga-narodu-vyklyuchyla-z-fraktsiyi-dvoh-deputaiv/"> “Слуга народу” виключила з фракції двох депутатів.</a></p>
      <p>Крім того, <a href="https://rubryka.com/2019/11/15/vereshhuk-hoche-pity-z-posady-predstavnytsi-kabminu-v-radi/">Верещук написала заяву про звільнення з посади представниці Кабінету Міністрів у Верховній Раді.</a></p>
      <p>Вона <a href="https://rubryka.com/2019/11/15/ne-znajshla-tochok-dotyku-z-prem-yerom-vereshhuk-poyasnyla-chomu-napysala-zayavu/">в ексклюзивному коментарі “Рубриці” пояснила, чому написала заяву.</a></p>
      <p>Також вона <a href="https://rubryka.com/2019/11/15/vereshhuk-rozpovila-pro-podalshi-plany-pislya-vidstavky-z-posady/">розповіла про подальші плани після відставки з посади.</a></p>
      <p>Крім того, Верещук повідомила, <a href="https://rubryka.com/2019/11/15/sytuatsiya-u-fraktsiyi-dosyt-tryvozhna-vereshhuk/">що ситуація у фракції тривожна.</a></p>
    </article>
  </body>
</html>