<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/erdogana-cesaret-odulu-veren-kurumdan-dikkat-ceken-rapor-21111918.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T17:18:00+00:00"/>
    <meta property="og:title" content="Erdoğan’a &quot;Cesaret Ödülü&quot; veren kurumdan dikkat çeken rapor"/>
    <meta property="og:description" content="ADL, dikkat çekici bir rapor yayımladı."/>
  </head>
  <body>
    <article>
      <h1>Erdoğan’a "Cesaret Ödülü" veren kurumdan dikkat çeken rapor</h1>
      <h2>ADL, dikkat çekici bir rapor yayımladı.</h2>
      <address>
        <time datetime="2019-11-21T17:18:00+00:00">21 Nov 2019, 17:18</time>
      </address>
      <p><b>Misyonu ırkçılıkla mücadele olan, Cumhurbaşkanı Erdoğan’a 2005 yılında “Cesaret Ödülü” veren Amerikan Yahudi kuruluşu </b>ABD’li Anti-Defamation League (ADL), dikkat çekici bir rapor yayımladı.</p>
      <p>Doğu ve Orta Avrupa ülkelerinde ırkçı söylemlerin ve politikanın yükselişte olduğu biliniyor.</p>
      <p>ADL'nin dikkat çeken anketine göre, her dört Avrupalıdan biri antisemitik (Yahudi karşıtlığı) inanca sahip... Raporda, 14 Avrupa ülkesinde yapılan anket sonucunda, her dört Avrupalıdan birinin antisemitik inanca sahip olduğu ifade edildi.</p>
      <p>Fox News’ten Talia Kaplan’ın haberine göre, ADL CEO’su Jonathan Greenblatt tarafından yapılan açıklamada, <b>“Yaklaşık her dört Avrupalıdan biri Yahudi soykırımından önceki anti-semitik inanca sahip. Yapılan anketle birlikte, söz konusu ülkelerde acil güvenlik önlemlerinin alınması gerektiği, halkın bilinçlendirilmesinin zorunlu olduğu görüldü</b>” diye belirtti.</p>
      <p>
        <b>“YAHUDİLER İŞ DÜNYASINDA ÇOK FAZLA GÜCE SAHİP”</b>
      </p>
      <p>Araştırmanın yapıldığı Doğu ve Orta Avrupa ülkelerinde, iş dünyasındaki Yahudi gücünün çok fazla olduğu ve Yahudilerin İsrail’e kendi ülkelerinden daha sadakat duyduğu fikrinin baskın olduğu belirtildi. Nisan ve haziran ayları arasında yapılan ankette, Yahudi karşıtlığının Polonya, Ukrayna ve Macaristan'da daha yaygın olduğu ifade edildi.</p>
      <p>ADL tarafından yapılan açıklamada, <b>“Yahudilerin iş dünyasında çok fazla güce sahip oldukları”</b> kanısına; Macarların yüzde 71'inin, Polonyalıların yüzde 56'sının, Ukraynalıların ise yüzde 72’sinin katıldığı sonucunun ortaya çıktığı belirtildi.</p>
      <p>
        <b>Odatv.com</b>
      </p>
      <figure>
        <a href="https://odatv.com/erdogana-odul-veren-unlu-yahudi-kurulusundan-turkiyeyi-zora-sokacak-hamle-2105161200.html">
          <img src="https://odatv.com/images2/2019_11/2019_11_21/erdogana-odul-veren-unlu-yahudi-kurulusundan-turkiyeyi-zora-sokacak-hamle-2105161200_m2.jpg"/>
        </a>
      </figure>
      <figure>
        <a href="https://www.odakitap.com/yahudiler-yollarda-kitabi-joseph-roth">
          <img src="https://odatv.com/images2/2019_03/2019_03_17/yahudiler-yollarda.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>16,490 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/yakit-faturalari-yahudi-dusmanligini-hortlatti-28011940.html"/>
        <a href="https://odatv.com/avrupa-umutsuz-vaka-2203161200.html"/>
        <a href="https://odatv.com/kopek-yahudiler-buraya-giremez-0509141200.html"/>
        <a href="https://odatv.com/turkiyede-yasayan-yahudiler-hedef-yapildi-1010131200.html"/>
        <a href="https://odatv.com/melih-gokcek-ankara-yahudilerini-bilir-mi-2706131200.html"/>
      </related>
    </article>
  </body>
</html>