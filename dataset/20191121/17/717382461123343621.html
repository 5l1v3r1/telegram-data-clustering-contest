<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/linea-verde-a-tramonti-iniziate-le-riprese-nel-polmone-verde-della-costiera-amalfitana-foto/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-21T17:59:51+00:00"/>
    <meta property="og:title" content="Linea Verde a Tramonti: iniziate le riprese nel polmone verde della Costiera Amalfitana / Foto"/>
    <meta property="og:description" content="Sono iniziate oggi le riprese della puntata di Linea Verde dedicata alla Costiera Amalfitana. Giuseppe Calabrese, conosciuto da tutti come Peppone, è stato a Tramonti per scoprire le tantissime tipicità che questo territorio ha da offrire. Il presentatore dell’amatissimo programma di Rai 1 ha avuto la possibilità di assaggiare la tradizionale pizza di integrale di Tramonti preparata da alcuni dei […]"/>
  </head>
  <body>
    <article>
      <h1>Linea Verde a Tramonti: iniziate le riprese nel polmone verde della Costiera Amalfitana / Foto</h1>
      <address><time datetime="2019-11-21T17:59:51+00:00">21 Nov 2019, 17:59</time> by <a rel="author" href="https://amalfinotizie.it/author/salvatore-serio/" target="_blank">Salvatore Serio</a></address>
      <p>Sono iniziate oggi le riprese della puntata di <b>Linea Verde </b>dedicata alla <b>Costiera Amalfitana</b>. Giuseppe Calabrese, conosciuto da tutti come Peppone, è stato a <b>Tramonti</b> per scoprire le tantissime tipicità che questo territorio ha da offrire.</p>
      <figure>
        <img src="https://amalfinotizie.it/wp-content/uploads/2019/11/linea-verde-tramonti-5.jpg"/>
      </figure>
      <p>Il presentatore dell’amatissimo programma di Rai 1 ha avuto la possibilità di assaggiare la tradizionale pizza di integrale di <b>Tramonti</b> preparata da alcuni dei pizzaioli più conosciuti della Costiera.</p>
      <figure>
        <img src="https://amalfinotizie.it/wp-content/uploads/2019/11/linea-verde-tramonti-1-1.jpg"/>
      </figure>
      <p>Ad accompagnare Peppone ci sono stati Luigi Reale, Francesco Maiorano, Alfonso Simeone, Andrea, Luigi Tagliafierro e altri pizzaioli e ristoratori di <b>Tramonti</b>.</p>
      <figure>
        <img src="https://amalfinotizie.it/wp-content/uploads/2019/11/linea-verde-tramonti-2.jpg"/>
      </figure>
      <p>Immancabili i prodotti caseari. Le telecamere di <b>Linea Verde</b> hanno mostrato alcune delle produzioni più importanti per il comune collinare della Costiera. Mozzarelle e formaggi di Tramonti, infatti, raggiungono le tavole di tutta Italia.</p>
      <figure>
        <img src="https://amalfinotizie.it/wp-content/uploads/2019/11/linea-verde-tramonti-1.jpg"/>
      </figure>
      <p>E’ stato presentato, ovviamente, anche il Concerto, liquore tipico proprio del paese collinare della Costiera, amatissimo in tutto il territorio. Presenti anche il vicesindaco di <b>Tramonti, Vincenzo Savino</b> e l’assessore <b>Assunta Siani</b>.</p>
      <figure>
        <img src="https://amalfinotizie.it/wp-content/uploads/2019/11/linea-verde-concerto-tramonti.jpg"/>
      </figure>
      <p>Nel polmone verde della <b>Costiera Amalfitana</b> la pizza è un vero culto e una vera arte che la trasmissione di Rai 1 farà conoscere al grande pubblico. La puntata andrà in onda il 5 gennaio alle 12:20 ovviamente sul primo canale Rai.</p>
      <figure>
        <img src="https://amalfinotizie.it/wp-content/uploads/2019/11/linea-verde-tramonti-4.jpg"/>
      </figure>
    </article>
  </body>
</html>