<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837082-pashinskiy-dav-svidchennya-u-spravi-eksberkutivtsiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:02:00+00:00"/>
    <meta property="og:title" content="Пашинський дав свідчення у справі &quot;ексберкутівців&quot;"/>
    <meta property="og:description" content="КИЇВ. 21 листопада. УНН. Святошинський районний суд Києва під час розгляду кримінального провадження стосовно колишніх бійців спецпідрозділу &quot;Беркут&quot;, яких …"/>
  </head>
  <body>
    <article>
      <h1>Пашинський дав свідчення у справі "ексберкутівців"</h1>
      <address><time datetime="2019-11-21T17:02:00+00:00">21 Nov 2019, 17:02</time> by <a rel="author">Анна Мурашко</a></address>
      <p><b>КИЇВ. 21 листопада. УНН.</b> Святошинський районний суд Києва під час розгляду кримінального провадження стосовно колишніх бійців спецпідрозділу "Беркут", яких підозрюють у масовому вбивстві активістів Майдану 20 лютого 2014 року, допитав народного депутата VIII скликання Сергія Пашинського, який є свідком захисту, передає кореспондент <b>УНН</b>.</p>
      <p>Так, Сергій Пашинський дав свідчення у справі колишніх бійців спецпідрозділу "Беркут" по відеоконференц-зв’язку.</p>
      <p>"Майдан не можна розглядати як державну, військову чи парамілітарну структуру… Це супротив українців проти кривавого режиму Януковича", - сказав Пашинський.</p>
      <p>На питання, хто фінансував Майдан, Пашинський відповів, що: "Три політичні партії – це "Свобода", партія Кличка та "Батьківщина" фінансово забезпечували функціонування сцени Майдану".</p>
      <p>Також, Пашинський заявив, що за інформацією якою він володіє, по правоохоронцях могли стріляти представники спецпідрозділів з Росії.</p>
      <p>"З самого початку Майдану під Києвом на якійсь базі… базувалися співробітники ФСБ чи ГРУ, які приймали активну участь в плануванні розгону, і можливо навіть у всіх кривавих подіях. Це мені особисто відомо", - розповів Пашинський.</p>
      <p>Нагадаємо, з 22 ексбійців "Беркуту" <a href="https://www.unn.com.ua/uk/news/1545949-za-rostrili-48-maydanivtsiv-20-lyutogo-na-institutskiy-peredano-sche-3-spravi-do-sudu?fbclid=IwAR0sLjKU6H_bd_SVwjDxoJ3VLCqdBl6Atq5XErIpTUZJyGorLRVidApVNCc">у розшуку перебуває 18 осіб</a>, інші - під вартою. Начальник департаменту захисту національної діяльності СБУ Анатолій Дублік доповів, що деякі з колишніх бійців "Беркуту" перебувають на території Білорусі та Польщі.</p>
    </article>
  </body>
</html>