<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/pentagon-ne-zbirayetsya-vivoditi-viyska-z-pivdennoyi-koreyi-330461_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T17:48:00+00:00"/>
    <meta property="og:title" content="Пентагон не збирається виводити війська з Південної Кореї"/>
    <meta property="og:description" content="США неодноразово закликали своїх союзників в Азії - в Японію і Південну Корею робити більший внесок у фінансування розміщення американських військ в регіоні."/>
  </head>
  <body>
    <article>
      <h1>Пентагон не збирається виводити війська з Південної Кореї</h1>
      <h2>США неодноразово закликали своїх союзників в Азії - в Японію і Південну Корею робити більший внесок у фінансування розміщення американських військ в регіоні.</h2>
      <address>
        <time datetime="2019-11-21T17:48:00+00:00">21 Nov 2019, 17:48</time>
      </address>
      <p>У четвер, 21 листопада, міністерство оборони США спростувало чутки про можливе виведення американського військового контингенту з <b><a href="https://dt.ua/WORLD/ssha-zaproponuvali-pivnichniy-koreyi-vidnoviti-yaderni-peregovori-v-grudni-329718_.html">території Південної Кореї</a></b>, пише<a href="https://www.washingtontimes.com/news/2019/nov/21/pentagon-no-plans-withdraw-troops-south-korea/"> The Washington Times.</a></p>
      <p>"Пентагон категорично спростував повідомлення південнокорейських ЗМІ про те, що США планують вивести з Корейського півострова 4 тисячі американських військових", - йдеться в повідомленні.</p>
      <p>У згаданих повідомленнях ЗМІ говориться, що адміністрація Трампа серйозно розглядає можливість виведення військового контингенту, якщо Сеул не погодиться на збільшення витрат на оборону.</p>
      <p>У цьому році Південна Корея заплатить близько 900 мільйонів доларів США, щоб допомогти покрити витрати приблизно 28500 американських військовослужбовців, розміщених у країні.</p>
      <p>Хоча чиновники США дали зрозуміти, що Південної Кореї все ж потрібно платити за розміщення військових більше, в міністерстві оборони зазначили, що вони не планують будь відвід військ, резюмує The Washington Times.</p>
      <p>Раніше, Трамп вимагав, щоб<b><a href="https://dt.ua/WORLD/tramp-na-500-pidvischiv-cinu-na-amerikanski-viyska-v-pivdenniy-koreyi-329752_.html"> Південна Корея заплатила приблизно на 500% більше в 2020 році, щоб покрити витрати на утримання американських військ на півострові</a></b>. Вашингтон хоче, щоб Сеул платив 5 мільярдів доларів щорічно за перебування 28 500 американських військовослужбовців, розміщених у Південній Кореї.</p>
      <p>Наголошується, що підвищення цін не сподобалося чиновникам Пентагону і двопартійну групу конгресменів.</p>
      <p>Нагадаємо, <b><a href="https://dt.ua/WORLD/tramp-i-kim-chen-in-ne-dosyagli-ugodi-pro-denuklearizaciyu-304144_.html">Трамп і Кім не домовилися щодо денуклеаризації</a></b> Північної Кореї, проте Кім заявив, що запевнив Трампа, що хоче "позбавитися своєї ядерної програми". Саміт США-КНДР<b> <a href="https://dt.ua/WORLD/kongres-shvaliv-rishennya-trampa-dostrokovo-perervati-hanoyskiy-samit-304258_.html">завершили достроково</a></b>, проте, за даними північнокорейських ЗМІ, Дональд Трамп і Кім Чен Ин <b><a href="https://dt.ua/WORLD/tramp-ta-kim-chen-in-vstigli-domovitisya-pro-novu-zustrich-ctak-304261_.html">встигли домовитися про нову зустріч</a>.</b></p>
      <p>Докладніше про саміт у Ханої читайте у матеріалі Наталії Бутирської<b> "<a href="https://dt.ua/international/visoki-stavki-nizkiy-rezultat-304369_.html">Високі ставки, низький результат</a>"</b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>