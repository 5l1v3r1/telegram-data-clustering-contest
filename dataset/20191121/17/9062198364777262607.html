<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383967/galatasarayda-buyuk-kabus-yonetim-bile-sakatlandi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T17:25:00+00:00"/>
    <meta property="og:title" content="Galatasaray'da büyük kâbus! Yönetim bile sakatlandı!"/>
    <meta property="og:description" content="Galatasaray'da büyük kâbus! Yönetim bile sakatlandı!"/>
  </head>
  <body>
    <article>
      <h1>Galatasaray'da büyük kâbus! Yönetim bile sakatlandı!</h1>
      <h2>Galatasaray'da futbol takımındaki sakatlıkların yanı sıra, yönetimin çok önemli isimlerinin de aynı dönemde rahatsızlık yaşaması şaşkınlığa neden oldu.</h2>
      <address>
        <time datetime="2019-11-21T17:25:00+00:00">21 Nov 2019, 17:25</time>
      </address>
      <p>Galatasaray art arda gelen sakatlık haberleri ile sarsılırken, Sarı-Kırmızılı kulüp adına yoğun mesai harcayan yönetimin de oldukça önemli rahatsızlıklar geçirdiği ortaya çıktı.</p>
      <p>Başakşehir maçı öncesinde Falcao, Andone, Şener ve Emre Akbaba'nın yanı sıra Babel, Lemina, Muslera ve Luyindama da milli takım kamplarından sakat döndü. Ve deyim yerinde ise yönetime de nazar değdi. Geçtiğimiz hafta annesi Ayşe Günay'ı memleketi Sinop'ta toprağa veren Başkan Yardımcısı Yusuf Günay önemli bir operasyon geçirdi. Yusuf Günay'ın böbreklerindeki iltihaplanma nedeniyle rahatsızlandığı ve önceki gün önemli bir operasyon geçirdiği ortaya çıktı.</p>
      <p>Galatasaray futbol takımı ve kulübün mali sorunları adına yoğun bir gündemi olan 2. Başkan Abdurrahim Albayrak da rahatsızlandı. Boyun fıtığı olan Albayrak'ın hafta başında hastaneye kaldırılıp anjiyo olduğu öğrenildi.</p>
    </article>
  </body>
</html>