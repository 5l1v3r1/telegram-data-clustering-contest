<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/21/brescia-balotelli-allontanato-dall-allenamento-4-955395.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T17:41:23+00:00"/>
    <meta property="og:title" content="Brescia, Balotelli allontanato dall'allenamento"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Tensione</h6>
      <h1>Brescia, Balotelli allontanato dall'allenamento</h1>
      <h2>Fabio Grosso ha cacciato l'ex Nizza, Milan, Inter e Manchester City dalla sessione pomeridiana</h2>
      <address>
        <time datetime="2019-11-21T17:41:23+00:00">21 Nov 2019, 17:41</time>
      </address>
      <p>Tensione all'allenamento del Brescia. Durante un'esercitazione il tecnico Fabio Grosso ha allontanato dal campo Mario Balotelli.</p>
      <p>L'attaccante a testa bassa si è diretto verso gli spogliatoi da dove poco dopo è uscito per lasciare in auto il centro sportivo di Torbole Casaglia. Il tutto mentre la seduta era ancora in corso. Una situazione spiacevole per l'acquisto più importante della sessione estiva delle Rondinelle.</p>
      <p>Il presidente Massimo Cellino ha creduto in lui, ma il rettangolo verde finora non ha regalato particolari emozioni. "Super Mario", come viene soprannominato dai tifosi, ha sette presenze e soli due gol: un bottino decisamente magro per uno come lui.</p>
      <p>Il 29enne col Nizza ha segnato 33 reti in 61 gettoni e nel suo curriculum può vantare una Premier League e il "Triplete" con l'Inter. Senza dimenticare una Coppa d'Inghilterra e la Community Shield.</p>
      <p>Domenica il suo Brescia sarà impegnato allo stadio Olimpico ore 15 contro la Roma. Una sfida non semplice, soprattutto per chi combatte per la salvezza.</p>
      <p>(UnioneonlineM)</p>
    </article>
  </body>
</html>