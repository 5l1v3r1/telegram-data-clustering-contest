<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/exxon-nu-pleaca-numai-romania-toata-europa-sursele-reuters-gigantul-american-miliarde-vanzarea-bunuri-batranul-continent-306616.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T17:24:54+00:00"/>
    <meta property="og:title" content="Exxon ar vrea să plece și din România, și din restul Europei. Sursele Reuters spun că gigantul american ar dori să obțină 25 de miliarde de dolari din vânzarea de bunuri de pe „bătrânul continent”"/>
    <meta property="og:description" content="Exxon Mobil își accelerează cea mai mare vânzare de bunuri din ultimele decenii și plănuiește să obțină 25 de miliarde de pe urma investițiilor pe care le făcuse anterior în câmpurile de petrol și gaz din..."/>
  </head>
  <body>
    <article>
      <h1>Exxon ar vrea să plece și din România, și din restul Europei. Sursele Reuters spun că gigantul american ar dori să obțină 25 de miliarde de dolari din vânzarea de bunuri de pe „bătrânul continent”</h1>
      <address><time datetime="2019-11-21T17:24:54+00:00">21 Nov 2019, 17:24</time> by <a rel="author">Vladimir Ionescu</a></address>
      <p><a href="https://www.b1.ro/tag/exxon-280363.html">Exxon</a> Mobil își accelerează cea mai mare vânzare de bunuri din ultimele decenii și plănuiește să obțină 25 de miliarde de dolari de pe urma investițiilor pe care le făcuse anterior în câmpurile de petrol și gaze din Europa, Asia și Africa, pe motiv că încearcă să se concentreze pe proiecte globale majore, spus surse bancare pentru Reuters.<br/><br/>Potrivit planului extins de acțiuni, cea mai mare companie energetică listată la bursă din lume își va vinde operațiunile din România, Germania și de pe coasta britanică din Marea Nordului. Concret, dacă tranzacțiile se vor perfecta, gigantul american va mai produce pe teritoriul european doar în Olanda, la Groningen, unde deține acțiuni alături de compania olandeză de stat, dar care se apropie de termenul dat de guvern pentru închidere, 2022.<br/><br/><a href="https://www.b1.ro/tag/exxon-280363.html">Exxon</a> și-a început deja planul, pentru că a parafat mai multe înțelegeri de acest gen în ultimele luni. Printre ele se numără și ieșirea din Norvegia, în schimbul căreia a primit 4,5 miliarde de dolari. Compania este pregătită să plece și din Australia, Nigeria și Malaezia.<br/><br/>Programul vast, care presupune plecarea <a href="https://www.b1.ro/tag/exxon-280363.html">Exxon</a> din sectorul upstream european de petrol și gaze, vine pe fondul presiunilor puse de investitori privind fluxuri disponibile de bani pentru proiecte noi în Mozambique, Guyana, Papua Noua Guinee și SUA.</p>
      <p>În timp ce <a href="https://www.b1.ro/tag/exxon-280363.html">Exxon</a> este pregătită să își concentreze cheltuielile în următorii ani pe dezvoltarea de noi proiecte în sectorul de petrol și gaze, restul actorilor din piață au abordări ceva mai prudente, având în vedere creșterea prețurilor la țiței, dar și a presiunilor venite dinspre investitori vizavi de diversifcarea portofoliului, de la combustibili fosili, la cele regenerabile.</p>
    </article>
  </body>
</html>