<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_molochnij-alyans-gotovij-pripiniti-spivpracyu-z-telekanalom-zik-pid-zagrozoyu-bojkotu/939201"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T13:15:00+00:00"/>
    <meta property="og:title" content="&quot;Молочний Альянс&quot; готовий припинити співпрацю з телеканалом ZIK під загрозою бойкоту"/>
    <meta property="og:description" content="Один з найбільших українських виробників молочної продукції компанія &quot;Молочний Альянс&quot; готова згорнути співпрацю і припинити рекламувати свою продукцію на телеканалі ZIК. Це стало реакцією на пікетування офісу компанії проукраїнськими активістами, що закликали бойкотувати товари, що ..."/>
  </head>
  <body>
    <article>
      <h1>"Молочний Альянс" готовий припинити співпрацю з телеканалом ZIK під загрозою бойкоту</h1>
      <address><time datetime="2019-11-21T13:15:00+00:00">21 Nov 2019, 13:15</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939201_w_300.jpg?v=0"/>
      </figure>
      <p>Один з найбільших українських виробників молочної продукції компанія "Молочний Альянс" готова згорнути співпрацю і припинити рекламувати свою продукцію на телеканалі ZIК.</p>
      <p>Це стало реакцією на пікетування офісу компанії проукраїнськими активістами, що закликали бойкотувати товари, що рекламуються на телеканалах 112, NewsОne, Zik, які входять в холдинг "Новини", що формально належить нардепу від ОПЗЖ Тарасу Козаку, а реальним власником якого називають політика Віктора Медведчука, передає <a href="https://delo.ua/econonomyandpoliticsinukraine/molochnyj-aljans-gotov-prekratit-sotrudnichestv-360860/">Delo.ua</a>.</p>
      <p>20 листопада активісти прийшли до офісу "Молочного Альянсу" з плакатами "Вбивча рекла-ма", "Не фінансуй російську пропаганду на каналах Медведчука", "Бойкот спонсорам Путіна і Медведчука", а також макетами продуктів — сиру і пакету молока, на яких було написано "Допомагаю пропаганді агресора". Пікетувальники передали адміністрації "Молочного Аль-янсу" лист-звернення з вимогою переглянути формат співпраці з холдингом "Новини", в який входять вказані телеканали.</p>
      <p>Представники компанії оперативно відреагували на звернення. Як пояснила представник "Молочного Альянсу", на момент укладення договору про рекламу на початку року, телека-нал ZIK належав іншим власникам (угода купівлі активу нардепом від ОПЗЖ Тарасом Коза-ком дійсно закрилася тільки влітку 2019), і тоді на каналі працювала група журналістів, яка боролася проти російської агресії. З огляду на зміни редакційної політики компанія прийняла рішення виключити телеканал ZIK з переліку майданчиків, на яких будуть розміщуватися рекламні кампанії брендом Групи. "Молочний Альянс - українська компанія, яка вітає здоро-вий патріотизм і не підтримує і не має наміру підтримувати російську пропаганду", - заявила представник "Молочного Альянсу".</p>
      <p>На цьому тижні <a href="https://www.facebook.com/100583264035277/posts/372766680150266/">почався загальнонаціональний бойкот</a> продукції компаній, в тому числі міжнародних, які продовжують розміщувати рекламу на телеканалах з антиукраїнською позицією. Заклик до бойкоту поширюється під хештегом # Вбивчареклама # медведчукза-мовчи і набрав вже кілька сотень репостів. Повний список брендів, помічених у співпраці з холдингом "Новини", <a href="https://www.facebook.com/100583264035277/posts/372766680150266/">за посиланням</a>.</p>
    </article>
  </body>
</html>