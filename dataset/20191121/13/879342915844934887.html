<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/pogljad/suspilstvo/rozsliduvannya-zlochyniv-majdanu-komentar-advokata-simej-nebesnoyi-sotni"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T13:10:01+00:00"/>
    <meta property="og:title" content="Розслідування злочинів Майдану: коментар адвоката сімей Небесної сотні"/>
    <meta property="og:description" content="21 листопада – шоста річниця початку Революції гідності. У 2013 році цього дня на Майдані Незалежності почали збиратися активісти, щоб висловити свій протест."/>
  </head>
  <body>
    <article>
      <h1>Розслідування злочинів Майдану: коментар адвоката сімей Небесної сотні</h1>
      <address><time datetime="2019-11-21T13:10:01+00:00">21 Nov 2019, 13:10</time> by <a rel="author">Віталій Титич</a></address>
      <p>
        <b>21 листопада – шоста <a href="https://www.slovoidilo.ua/2019/11/21/novyna/polityka/zelenskyj-ochikuye-rezultativ-rozsliduvan-po-revolyucziyi-hidnosti">річниця початку Революції гідності</a>. У 2013 році цього дня на Майдані Незалежності почали збиратися активісти, щоб висловити свій протест. Спочатку сотні українців прийшли висловити протест проти того, що уряд Миколи Азарова відмовився підписувати Угоду про асоціацію з ЄС і взяв курс на Митний союз. З кожним днем до сотень протестувальників приєднувалися тисячі. Протистояння тривало 94 дні та закінчилося поваленням влади Віктора Януковича, загибеллю як мінімум 107 осіб і травмами різного ступеня тяжкості для 2,5 тис. українців. У коментарі «Слово і Діло» адвокат сімей Небесної сотні Віталій Титич висловив жаль з приводу того, що на поточному етапі розслідування призупинено.</b>
      </p>
      <p>Адвокат підкреслив, що така ситуація склалася у зв'язку з боротьбою органів досудового розслідування силами як усередині ГПУ, так і зовнішніми.</p>
      <p>Правозахисник пояснив, що ГПУ не забезпечила належну процедуру переходу документів і організацію роботи нових слідчих органів у зв'язку з втратою функції досудового слідства. З 20 жовтня Генпрокуратура буде тільки організовувати і контролювати розслідування.</p>
      <p>Адвокат сімей Небесної сотні допустив, що були здійснені навмисні дії, спрямовані на дезорганізацію розслідування та, можливо, навіть знищення результатів розслідування.</p>
      <p>Також адвокат критично оцінив <a href="https://www.slovoidilo.ua/2019/11/18/novyna/polityka/dbr-stvoryly-speczviddil-spravax-majdanu">створення в ДБР спецпідрозділу, який займатиметься розслідуванням справ Майдану.</a></p>
      <related>
        <a href="https://www.slovoidilo.ua/2019/11/21/kolonka/aleksandra-khudiakova/polityka/richnycya-revolyucziyi-hidnosti-chy-aktualni-zaraz-vymohy-majdanu"/>
      </related>
      <p>«<i>Надій на цей підрозділ немає. Це сірий шум і реакція директора ДБР Романа Труби на обурення та заклики суспільства. Здається це вбогим. Більш того, те, як все це відбувається, імовірніше, свідчить про бажання знищити результати, на жаль</i>», – прокоментував Віталій Титич.</p>
      <p>Як відомо, злочини часів Революції гідності, що умовно об'єднані в «справу Майдану», почнуть розслідувати з початку. Тепер цей обов'язок поклали на Державне бюро розслідувань.</p>
      <p>Нагадаємо, до складу нового підрозділу Державного бюро розслідувань, який займатиметься розслідуваннями справ Майдану, зараз входить близько 30 осіб. Підрозділ створено на базі управління з розслідування військових злочинів.</p>
      <p>Також журналісти «Слово і Діло» писали,<a href="https://www.slovoidilo.ua/2019/11/21/kolonka/aleksandra-khudiakova/polityka/richnycya-revolyucziyi-hidnosti-chy-aktualni-zaraz-vymohy-majdanu"> чи актуальні зараз вимоги Майдану</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/kolonka/aleksandra-khudiakova/polityka/richnycya-revolyucziyi-hidnosti-chy-aktualni-zaraz-vymohy-majdanu"/>
        <a href="https://www.slovoidilo.ua/2019/11/21/novyna/polityka/zelenskyj-ochikuye-rezultativ-rozsliduvan-po-revolyucziyi-hidnosti"/>
        <a href="https://www.slovoidilo.ua/2019/07/17/novyna/svit/senat-ssha-uxvalyv-rezolyucziyu-prysvyachenu-revolyucziyi-hidnosti"/>
        <a href="https://www.slovoidilo.ua/2019/11/18/novyna/polityka/dbr-stvoryly-speczviddil-spravax-majdanu"/>
      </related>
    </article>
  </body>
</html>