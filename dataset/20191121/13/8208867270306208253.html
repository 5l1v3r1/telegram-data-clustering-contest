<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/classic-cars/2019/11/21/news/lamborghini_autenticita_garantita_con_salesforce-241569997/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T13:27:00+00:00"/>
    <meta property="og:title" content="Lamborghini, autenticità garantita con Salesforce"/>
    <meta property="og:description" content="Grazie a Salesforce Blockchain, la casa del toro può tracciare, certificare e autenticare auto d’epoca più velocemente e con maggiore"/>
  </head>
  <body>
    <article>
      <h1>Lamborghini, autenticità garantita con Salesforce</h1>
      <h2>Grazie a Salesforce Blockchain, la casa del toro può tracciare, certificare e autenticare auto d’epoca più velocemente e con maggiore sicurezza</h2>
      <address>
        <time datetime="2019-11-21T13:27:00+00:00">21 Nov 2019, 13:27</time>
      </address>
      <p> <br/>Automobili Lamborghini sceglie Salesforce, azienda leader globale nel Customer relationship management, per autenticare le sue auto d’epoca in modo più veloce e sicuro.<br/> <br/>Nella ricerca del miglioramento continuo dell’esperienza del cliente e per mantenere il valore dei suoi veicoli storici, la casa sta utilizzando Salesforce Blockchain sistema in grado di garantire l’originalità dei vari modelli.<br/> <br/>Nelle fasi di rivendita di una Lamborghini, l’auto viene sottoposta da 800 a 1.000 controlli di certificazione che si svolgono presso la sede centrale a Sant’Agata Bolognese.<br/> <br/>Questo lungo processo vede i tecnici Lamborghini a contatto con una vasta rete di risorse, dai fotografi alle case d’aste, dai concessionari alle officine di riparazione, fino ai magazine specializzati e altre fonti ancora per curare l’intera storia e, soprattutto, verificare tutte le parti e le prestazioni di ogni singolo veicolo.<br/> <br/>Con Salesforce Blockchain, Automobili Lamborghini ha creato una rete di fiducia tra i vari partner permettendogli di autenticare ogni veicolo d’epoca più velocemente e in un modo più sicuro che mai.<br/> <br/>Grazie all’utilizzo di Salesforce Blockchain, la casa del toro sta digitalizzando il suo processo di autenticazione, realizzando una rete di fiducia tra tecnici, officine di riparazione, concessionari e altri partner.<br/> <br/>Ogni vettura potrà così essere corredata da un registro standard di servizi, tra cui riparazione, proprietà precedente e altro ancora. Inoltre, dal momento che tutti i controlli di autenticazione sono gestiti da Lamborghini e dalla sua rete di partner fidati, ogni auto e? protetta contro una potenziale contraffazione.<br/> <br/>“L’innovazione e? stata al centro della nostra azienda sin dalla sua fondazione – ha dichiarato Paolo Gabrielli, responsabile post vendita di Automobili Lamborghini – Salesforce Blockchain ci consentirà di fare un ulteriore passo in avanti, accelerando l’autenticità dei nostri veicoli storici più che mai”.<br/> <br/>“La Blockchain sta cambiando il modo in cui le aziende affrontano fiducia e trasparenza – ha aggiunto Adam Caplan, Svp emerging technology, Salesforce – Lamborghini ne e? un esempio perfetto.<br/>Siamo entusiasti di vedere come un brand così iconico sia in grado di innovare e trasformare il mercato delle auto d’epoca con una tecnologia all’avanguardia come quella di Salesforce Blockchain”. (m.r.)</p>
    </article>
  </body>
</html>