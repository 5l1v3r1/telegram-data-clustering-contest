<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121182/gawkowski-do-dziennikarki-pani-wierzy-ze-prawybory-w-platformie-sa-uczciwe.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T13:51:00+00:00"/>
    <meta property="og:title" content="Gawkowski do dziennikarki: Pani wierzy, że prawybory w Platformie są uczciwe?"/>
    <meta property="og:description" content="Krzysztof Gawkowski był gościem Beaty Lubeckiej w Radio Zet. Polityk skomentował zamieszanie wokół prawyborów prezydenckich w Koalicji Obywatelskiej."/>
  </head>
  <body>
    <article>
      <h1>Gawkowski do dziennikarki: Pani wierzy, że prawybory w Platformie są uczciwe?</h1>
      <address>
        <time datetime="2019-11-21T13:51:00+00:00">21 Nov 2019, 13:51</time>
      </address>
      <h4>Krzysztof Gawkowski był gościem Beaty Lubeckiej w Radio Zet. Polityk skomentował zamieszanie wokół prawyborów prezydenckich w Koalicji Obywatelskiej.</h4>
      <p>Do ostatniej chwili w prezydenckich prawyborach w KO była tylko jedna kandydatka - Małgorzata Kidawa-Błońska. Wicemarszałek Sejmu była faworytką tej konkurencji, ale nieoczekiwanie na horyzoncie pojawił się rywal. To Jacek Jaśkowiak, prezydent Poznania.</p>
      <p>Gościem porannej rozmowy w Radiu Zet był przewodniczący klubu parlamentarnego Lewicy Krzysztof Gawkowski. Dziennikarka zapytała go o szanse obojga kandydatów. Polityk odpowiedział ze śmiechem.</p>
      <p>– Pani wierzy, że prawybory w Platformie są uczciwe? – zapytał Gawkowski.</p>
      <p>– Przepraszam, że się śmieję, ja może jestem pierwszy raz w polskim parlamencie, ale naprawdę potrafię docenić to, że Grzegorz Schetyna sprytnie ucieka spod gilotyny partyjnej, próbując zamknąć usta swoim kolegom w partii, mówiąc: "najważniejsze są wybory prezydenckie" – stwierdził poseł Lewicy.</p>
      <p>W ocenie Gawkowskiego wygrana Małgorzaty Kidawy-Błońskiej w prawyborach w KO jest pewna. Jednak jego zdaniem, w drugiej turze wyborów prezydenckich znajdzie się kandydat Lewicy. – Wierzę, że Biedroń czy Zandberg będą w tej walce walczyli nie tylko o to, żeby być, ale wygrać – podkreślił Krzysztof Gawkowski.</p>
      <footer>/ Źródło: <a href="http://www.radiozet.pl/">Radio Zet<br/></a>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121177/budka-krytycznie-o-sytuacji-w-po-to-bylo-niepowazne.html"/>
      </related>
    </article>
  </body>
</html>