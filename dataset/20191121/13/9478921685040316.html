<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/politismos/o-argyris-tzikopoylos-proedros-sto-junior-achievement-europe/"/>
    <meta property="og:site_name" content="ert.gr"/>
    <meta property="article:published_time" content="2019-11-21T13:16:17+00:00"/>
    <meta property="og:title" content="O Αργύρης Τζικόπουλος πρόεδρος στο Junior Achievement Europe"/>
    <meta property="og:description" content="Πρόεδρος του Εκτελεστικού Συμβουλίου τουJunior Achievement Europe εξελέγη ο Γενικός Διευθυντής (CEO) του Junior Achievement  Greece, Aργύρης Τζικόπουλος, ανάμεσα σε εκπροσώπους των 41 παραρτημάτων JA EUROPE σε όλη την Ευρώπη."/>
  </head>
  <body>
    <article>
      <h1>O Αργύρης Τζικόπουλος πρόεδρος στο Junior Achievement Europe</h1>
      <address><time datetime="2019-11-21T13:16:17+00:00">21 Nov 2019, 13:16</time> by <a rel="author">Γραφείο Τύπου ΕΡΤ</a></address>
      <p>Πρόεδρος του Εκτελεστικού Συμβουλίου τουJunior Achievement Europe εξελέγη ο Γενικός Διευθυντής (CEO) του Junior Achievement  Greece, <b>A</b><b>ργύρης Τζικόπουλος, </b>ανάμεσα σε εκπροσώπους των 41 παραρτημάτων JA EUROPE σε όλη την Ευρώπη.</p>
      <p>Πρόκειται για μια σπουδαία διάκριση, που τοποθετεί στην κορυφή της Ευρώπης την Ελληνική μαθητική επιχειρηματικότητα, καθώς με αυτόν τον τρόπο αναγνωρίζονται οι μεγάλες επιτυχίες στις οποίες οδήγησε τη μαθητική επιχειρηματικότητα το Junior Achievement  Greece. Η ανακοίνωση των αποτελεσμάτων έγινε στο <b>Πρώτο Παγκόσμιο Συνέδριο του </b><b>Junior</b><b> </b><b>Achievement</b> που διεξάγεται αυτές τις ημέρες (18-22 Noεμβρίου 2019) στο Βερολίνο με συμμετέχοντες εκπροσώπους και διευθυντικά στελέχη 75 χωρών του Junior Achievement από όλο τον κόσμο. Τον κ. Τζικόπουλο βράβευσε η CEO του JA Europe <b>Caroline</b><b> </b><b>Jenner</b>, μαζί με τον Πρόεδρο του Διοικητικού Συμβουλίου του Junior Achievement  Europe, <b>Adam</b><b> </b><b>Warby</b>. Μαζί με την ανάληψη της Προεδρίας ο κ. Τζικόπουλος παρέλαβε και το βραβείο της 2<sup>ης </sup>Πανευρωπαϊκής θέσης που κατέκτησε το Junior Achievement  Greece, με την οποία <b>η Ελλάδα ανακηρύχθηκε</b> <b>MODEL</b><b> </b><b>NATION</b>.<b> </b>Η βράβευση αυτή έρχεται να επισφραγίσει την θετική εικόνα του Junior Achievement  Greece στην ελληνική κοινωνία και την μεγάλη προοπτική για ευρεία εφαρμογή των προγραμμάτων μαθητικής επιχειρηματικότητας για το καλό των παιδιών και της Ελλάδας.</p>
      <figure>
        <img src="https://www.ert.gr/wp-content/uploads/2019/11/1.-%CE%92%CE%A1%CE%91%CE%92%CE%95%CE%A5%CE%A3%CE%97-%CE%91%CE%A1%CE%93%CE%A5%CE%A1%CE%97-%CE%A4%CE%96%CE%99%CE%9A%CE%9F%CE%A0%CE%9F%CE%A5%CE%9B%CE%9F%CE%A5-%CE%91%CE%A0%CE%9F-C.JENNER-%CE%9A%CE%91%CE%99-A.-WARBY-.jpg"/>
      </figure>
      <p> Αναλαμβάνοντας επίσημα τα καθήκοντά του, ο κ. Τζικόπουλος δήλωσε ότι δεσμεύεται να εργαστεί  ακόμα πιο εντατικά για την προώθηση της επιχειρηματικής σκέψης, της καινοτομίας και του οικονομικού εγγραμματισμού στα σχολεία της χώρας, αναφέροντας χαρακτηριστικά ότι «είναι η ώρα το ελληνικό εκπαιδευτικό σύστημα να ακολουθήσει τον ευρωπαϊκό δρόμο, να υιοθετήσει καλές πρακτικές και να εκσυγχρονιστεί έχοντας πάντα στο επίκεντρο τον μαθητή».</p>
      <figure>
        <img src="https://www.ert.gr/wp-content/uploads/2019/11/3.-TA-%CE%A3%CE%A4%CE%95%CE%9B%CE%95%CE%A7%CE%97-%CE%A4%CE%9F%CE%A5-JA-EUROPE-%CE%A3%CE%A4%CE%9F-%CE%A0%CE%91%CE%93%CE%9A%CE%9F%CE%A3%CE%9C%CE%99%CE%9F-%CE%A3%CE%A5%CE%9D%CE%95%CE%94%CE%A1%CE%99%CE%9F-%CE%A3%CE%A4%CE%9F-%CE%92%CE%95%CE%A1%CE%9F%CE%9B%CE%99%CE%9D%CE%9F.jpg"/>
      </figure>
      <p>Το <b>Junior</b><b> </b><b>Achievement</b><b> </b><b>Worldwide</b>, που υλοποιεί βιωματικά εκπαιδευτικά προγράμματα επιχειρηματικότητας σε 120 χώρες, είναι ένας μη-κερδοσκοπικός οργανισμός, με ιστορία 100 ετών. Το δημοφιλέστερο πρόγραμμα-διαγωνισμός του Junior Achievement είναι η <b>Μαθητική «Εικονική Επιχείρηση» – «</b><b>The</b><b> </b><b>Company</b><b> </b><b>Programme</b><b>»</b> που απευθύνεται σε μαθητές και μαθήτριες <b>15 έως και 18 ετών.</b> Στην Ελλάδα συμμετέχουν με μεγάλη επιτυχία εδώ και 15 χρόνια, χιλιάδες Γυμνάσια και Λύκεια, ακόμα και από ακριτικές περιοχές της Ελλάδας, ενώ το πρόγραμμα έχει τεθεί για τρίτη συνεχόμενη σχολική χρονιά <b>υπό την Αιγίδα του Προέδρου της Δημοκρατίας</b><b>, Προκόπη Παυλόπουλου.</b>  Στόχος του Junior Achievement  Greece είναι η επέκταση του προγράμματος σε όλα τα ελληνικά σχολεία καθώς με τη δράση τους, οι μικροί «επιχειρηματίες», αλλάζουν τις ζωές τους και την Ελλάδα.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/oloklirothike-to-foititiko-syllalitirio-sto-kentro-tis-athinas/"/>
        <a href="https://www.ert.gr/perifereiakoi-stathmoi/zakinthos/n-aretakis-i-deyaz-prepei-na-echei-to-monopolio-neroy-sti-zakyntho/"/>
        <a href="https://www.ert.gr/frontpage/metanasteytiko-tacheia-aposymforisi-ton-nision-toy-va-aigaioy-politikes-antidraseis/"/>
        <a href="https://www.ert.gr/eidiseis/ellada/politiki/s-petsas-l-mendoni-stis-vryxelles-gia-stirixi-tis-optikoakoystikis-viomichanias/"/>
        <a href="https://www.ert.gr/eidiseis/ellada/politiki/d-koytsoympas-egklimatiki-i-politiki-olon-ton-kyverniseon-sto-prosfygiko/"/>
        <a href="https://www.ert.gr/perifereiakoi-stathmoi/florina/florina-80chronos-zei-se-kalyva-apo-choma-kai-achyra-giati-den-mporei-na-parei-syntaxi/"/>
      </related>
    </article>
  </body>
</html>