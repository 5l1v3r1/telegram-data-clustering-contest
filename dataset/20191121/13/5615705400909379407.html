<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204734-v-rf-perenesli-zapusk-pivnichnogo-potoku-2-na-seredinu-2020-roku"/>
    <meta property="og:site_name" content="Mind UA"/>
    <meta property="article:published_time" content="2019-11-21T13:50:00+00:00"/>
    <meta property="og:title" content="В РФ перенесли запуск «Північного потоку – 2» на середину 2020 року"/>
    <meta property="og:description" content="Також російські чиновники не виключають, що це може статись і раніше – все залежатиме від графіка реалізації цього проекту"/>
  </head>
  <body>
    <article>
      <h1>В РФ перенесли запуск «Північного потоку – 2» на середину 2020 року</h1>
      <h2>Також російські чиновники не виключають, що це може статись і раніше – все залежатиме від графіка реалізації цього проекту</h2>
      <address>
        <time datetime="2019-11-21T13:50:00+00:00">21 Nov 2019, 13:50</time>
      </address>
      <p>«Північний потік – 2» запрацює в середині 2020 року. Про це повідомив віце-прем'єр РФ Дмитро Коза, передає «<a href="https://www.interfax.ru/world/685037">Інтерфакс</a>».</p>
      <p>Поставки газу по «Північному потоку 2» можуть початися в найближчі місяці, повідомив напередодні глава Міненерго РФ Олександр Новак.</p>
      <p>«Може бути, і цього року будуть намагатися зробити. Залежно від графіка реалізації цього проекту, подивимося, як зараз буде відновлено продовження будівництва і далі швидкості добудови, різні питання, що стосуються пусконалагодження, заповнення труби», – зазначив Новак.</p>
      <p>«Північний потік – 2» пройде по Балтійському морю, з'єднавши постачальників в РФ з споживачами в Європі. Пропускна спроможність газопроводу – 55 млрд кубометрів газу на рік. Вартість проекту оцінюється майже в 10 млрд євро. Засновником і власником контрольного пакета акцій компанії-оператора проекту – Nord Stream 2 AG є «Газпром». До консорціуму входять також французька Engie, австрійська OMV, британо-нідерландська Royal Dutch Shell, а також німецькі Uniper і Wintershall.</p>
      <p>Минулого місяця Данське енергетичне агентство схвалило будівництво «Північного потоку – 2» і <a href="https://mind.ua/news/20203882-daniya-dozvolila-budivnictvo-pivnichnogo-potoku-2-v-svoyih-vodah">видало відповідний дозвіл</a> оператору Nord Stream 2. Від цього рішення Данії залежало, чи буде перенесено в часі запуск газопроводу.</p>
      <p>Нагадаємо: раніше цього місяця, що німецькі коаліційні партії ХДС/ХСС і СДПН розробили закон, що має захистити газопровід «Північний потік – 2» від обмежень, які вводить <a href="https://mind.ua/news/20204135-nimechchina-hoche-vryatuvati-pivnichnij-potik-2-vid-gazovoyi-direktivi-es">нова газова директива </a>Європейського Союзу, і захистити інвестиції німецьких компаній у проект.</p>
      <p>13 листопада Бундестаг прийняв ці <a href="https://mind.ua/news/20204431-bundestag-prijnyav-popravki-do-gazovoyi-direktivi-yaki-stosuyutsya-pivnichnogo-potoku-2">поправки до газової директиви</a> ЄС.</p>
      <p>Як повідомлялось, голова правління Wintershall Dea Маріо Мерен заявив,що будівництво газопроводу «Північний потік – 2»<a href="https://mind.ua/news/20204357-pivnichnij-potik-2-bude-zavershenij-cogo-roku-glava-wintershall-dea"> завершиться цього року.</a></p>
      <p>8 листопада Польща оштрафувала учасника «Північного потоку – 2» – французьку компанію Engie <a href="https://mind.ua/news/20204248-polshcha-oshtrafuvala-odnogo-z-uchasnikiv-pivnichnogo-potoku-2-na-44-mln-evro">на рекордні 44 млн євро</a>. Офіційне формулювання: «за наполегливу і необгрунтовану відмову» співпрацювати з польською владою.</p>
      <related>
        <h4>Також читайте</h4>
        <a href="https://mind.ua/news/20204741-v-senati-ssha-vvazhayut-shcho-mozhut-na-1-rik-vidterminuvati-zapusk-pivnichnogo-potoku-2"/>
        <a href="https://mind.ua/news/20204664-polshcha-shchorichno-pereplachuvala-gazpromu-ponad-230-mln-evro-pgnig"/>
        <a href="https://mind.ua/news/20204602-gazprom-proponue-ukrayini-prodovzhiti-kontrakt-z-tranzitu-gazu-shche-na-rik"/>
      </related>
    </article>
  </body>
</html>