<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-va-fi-vremea-pe-1-decembrie-de-ziua-nationala-a-romaniei-20096997"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T13:22:43+00:00"/>
    <meta property="og:title" content="Cum va fi vremea pe 1 Decembrie, de Ziua Naţională a României"/>
    <meta property="og:description" content="Administraţia Naţională de Meteorologie a publicat prognoza meteo, în intervalul 21 noiembrie - 16 decembrie 2019. Specialiştii au anunţat cum va fi"/>
  </head>
  <body>
    <article>
      <h1>Cum va fi vremea pe 1 Decembrie, de Ziua Naţională a României</h1>
      <address><time datetime="2019-11-21T13:22:43+00:00">21 Nov 2019, 13:22</time> by <a rel="author">Loredana T.</a></address>
      <p>
        <b>
          <b>Administraţia Naţională de Meteorologie a publicat prognoza meteo, în intervalul 21 noiembrie – 16 decembrie 2019. Specialiştii au anunţat cum va fi vremea de Ziua Naţională.</b>
        </b>
      </p>
      <p>Potrivit meteorologilor, săptămâna viitoare, de joi, se mai încălzeşte, în sud temepraturile urmând să ajungă la 15…16 grade Celsius. De Ziua Naţională, specialiştii prognozează o răcire.</p>
      <p>Pe 1 şi 2 decembrie, se va răci în nord, centru şi est, apoi în toată ţara. Temperaturile cresc apoi, din nou, începând din 5…6 decembrie.</p>
      <p>În perioada 21 – 25 noiembrie 2019,  valorile termice vor fi mai ridicate decât cele specifice acestui interval, la nivelul întregii țări.</p>
      <p>Regimul pluviometric va fi excedentar în regiunile extracarpatice, dar mai ales în zona Carpaților Meridionali și de Curbură, iar în rest cantitățile de precipitații vor fi în general deficitare.</p>
      <h3>Prognoza meteo 25 noiembrie – 2 decembrie 2019</h3>
      <p>Temperatura medie a aerului va avea valori mai ridicate decât cele normale pentru această perioadă, în toate regiunile</p>
      <p>Cantitățile de precipitații, estimate pentru această săptămână, vor fi în general deficitare, pe întreg teritoriul României.</p>
      <h3>Prognoza meteo 2 – 9 decembrie 2019</h3>
      <p>Temperaturile medii vor fi mai ridicate decât cele normale pentru acest interval, la nivelul întregii țări. Regimul pluviometric va fi deficitar în toată țara, dar mai ales în regiunile sudice.</p>
      <h3>Prognoza meteo 2 – 16 decembrie 2019</h3>
      <p>Valorile termice vor fi ușor mai ridicate decât cele specifice acestei perioade, în toate regiunile.</p>
    </article>
  </body>
</html>