<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151291/"/>
    <meta property="og:site_name" content="AgroNews"/>
    <meta property="article:published_time" content="2019-11-21T13:20:00+00:00"/>
    <meta property="og:title" content="Світовий банк прогнозує Україні зростання ВВП завдяки запровадженню ринку землі"/>
    <meta property="og:description" content="У Світовому банку вважають, що запровадження прозорого ринку землі активізує зростання ВВП України. За його оцінкою, протягом наступних 5 років ВВП зможе зростати на 0,5–1,5% у рік. Світовий банк оприлюднив 19 листопада доповідь, присвячену ринку землі в Україні. У ній зокрема йдеться про те, що..."/>
  </head>
  <body>
    <article>
      <h1>Світовий банк прогнозує Україні зростання ВВП завдяки запровадженню ринку землі</h1>
      <address><time datetime="2019-11-21T13:20:00+00:00">21 Nov 2019, 13:20</time> by <a rel="author">agronews.uaode/author</a></address>
      <p>
        <b>У Світовому банку вважають, що запровадження прозорого ринку землі активізує зростання ВВП України. За його оцінкою, протягом наступних 5 років ВВП зможе зростати на 0,5–1,5% у рік.</b>
      </p>
      <p>Світовий банк оприлюднив 19 листопада доповідь, присвячену ринку землі в Україні. У ній зокрема йдеться про те, що мораторій на продаж землі є головною завадою для надходження інвестицій до країни.</p>
      <p>Наголошують експерти і на тому, що український аграрний сектор має низку переваг у порівнянні з європейським. Зокрема площі орних земель в Україні є найбільшими у порівнянні з іншими країнами Європи — вони складають 33 млн га. Також перевагами є дуже родючі грунти та стратегічне географічне розташування країни.</p>
      <p>Незважаючи на усі ці переваги, сільське господарство в Україні є набагато менш ефективним, аніж в країнах ЄС. Так, додана вартість ведення сільського господарства у нашій країні з розрахунку на 1 га торік складала 440 дол., тоді як у Польщі – 1100 дол., у Франції – 2450 дол.</p>
      <p>Основною причиною цього є те, що українське агровиробництво зосереджується на продукції з низькою доданою вартістю (зерно). У Світовому банку наголошують, що запровадження ринку землі може змінити ситуацію.</p>
    </article>
  </body>
</html>