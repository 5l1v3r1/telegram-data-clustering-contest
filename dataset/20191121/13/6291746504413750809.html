<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/21/meteo-venerdi-domani/"/>
    <meta property="og:site_name" content="Il Post"/>
    <meta property="article:published_time" content="2019-11-21T13:00:33+00:00"/>
    <meta property="og:title" content="Le previsioni meteo per domani, venerdì 22 novembre"/>
    <meta property="og:description" content="Dove pioverà e dove no, che alla fine è quello che interessa più o meno a tutti"/>
  </head>
  <body>
    <article>
      <h1>Le previsioni meteo per domani, venerdì 22 novembre</h1>
      <h2>Dove pioverà e dove no, che alla fine è quello che interessa più o meno a tutti</h2>
      <address>
        <time datetime="2019-11-21T13:00:33+00:00">21 Nov 2019, 13:00</time>
      </address>
      <p>Le previsioni meteo per venerdì dicono che sarà una giornata più o meno uguale alle altre di questa settimana, cioè nuvolosa praticamente dappertutto e piovosa in molte zone. Novembre. Di mattina dovrebbe piovere solamente nel Lazio, in Toscana, in Liguria e in alcune zone del Nord-Ovest, principalmente in provincia di Milano, nel verbanese e in Valle d’Aosta. Di pomeriggio peggiorerà nelle altre zone della Lombardia e in Umbria, mentre di sera è prevista pioggia anche in Trentino e in Friuli Venezia Giulia. Di notte ci saranno peggioramenti in tutto il Nord-Ovest e in Toscana.</p>
      <slideshow>
        <figure>
          <img src="https://www.ilpost.it/wp-content/uploads/2019/11/meteo-mattina-13.png"/>
          <figcaption>Mattina</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-pomeriggio-15.png"/>
          <figcaption>Pomeriggio</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-sera-12.png"/>
          <figcaption>Sera</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-notte-10.png"/>
          <figcaption>Notte</figcaption>
        </figure>
      </slideshow>
      <h3>Le previsioni meteo per Roma</h3>
      <p>A Roma venerdì sarà una giornata di perturbazioni e pioggia per buona parte della mattina, e nel resto della giornata sarà comunque nuvoloso.</p>
      <figure>
        <img src="https://www.ilpost.it/wp-content/uploads/2019/11/meteo-roma-10.png"/>
      </figure>
      <h3>Le previsioni meteo per Milano</h3>
      <p>L’eloquente mappa delle previsioni meteo per Milano indica che la settimana dei milanesi finirà nel peggiore dei modi dal punto di vista meteorologico: pioverà quasi senza soluzione di continuità.</p>
      <figure>
        <img src="https://www.ilpost.it/wp-content/uploads/2019/11/meteo-milano-10.png"/>
      </figure>
      <p>***<br/><i>Le mappe e le previsioni arrivano dal <a href="http://www.meteoam.it/">sito dell’Aeronautica Militare</a>, quello che dovete visitare se volete previsioni affidabili (e leggermente aggiornate rispetto a quelle di questo articolo) e <a href="https://www.ilpost.it/2017/08/09/meteo-siti-per-informarsi-previsioni/">stare alla larga</a> da allarmismi inutili.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/21/matilde-hidalgo-de-procel/"/>
        <a href="https://www.ilpost.it/2019/11/20/black-friday-2019-sconti-online-amazon/"/>
        <a href="https://www.ilpost.it/2019/11/20/confronto-stufe-elettriche-bioetanolo-legna-bricobravo/"/>
      </related>
    </article>
  </body>
</html>