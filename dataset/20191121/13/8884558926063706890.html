<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/pri-sosedih/vraca-se-sejem-rabljenih-plosc-in-zgoscenk"/>
    <meta property="og:site_name" content="Primorske novice"/>
    <meta property="article:published_time" content="2019-11-21T13:50:55+00:00"/>
    <meta property="og:title" content="Vrača se sejem rabljenih plošč in zgoščenk"/>
    <meta property="og:description" content="V Trst se vrača sejem rabljenih plošč, cedejev in devedejev. Letos bo sejem postal polnoleten, saj gre za že 18. izvedbo. V športni palači G. Calza na Čarboli ga bodo odprli v nedeljo, 24. novembra ob 10. uri, trajal pa bo do 19. ure."/>
  </head>
  <body>
    <article>
      <h1>Vrača se sejem rabljenih plošč in zgoščenk</h1>
      <address><time datetime="2019-11-21T13:50:55+00:00">21 Nov 2019, 13:50</time> by <a rel="author">Primorski Dnevnik</a></address>
      <p>
        <b>V Trst se vrača sejem rabljenih plošč, cedejev in devedejev. Letos bo sejem postal polnoleten, saj gre za že 18. izvedbo. V športni palači G. Calza na Čarboli ga bodo odprli v nedeljo, 24. novembra ob 10. uri, trajal pa bo do 19. ure.</b>
      </p>
      <figure>
        <img src="https://static.primorske.si/foto/highres/gnweb/720682_268-carbola.jpg"/>
        <figcaption>Sejem, ki ga prireja društvo Musica Libera, je priložnost za vse ljubitelje rabljenih glasbenih izdelkov, da si priskrbijo kako redkost. Foto: primorski.eu</figcaption>
      </figure>
      <p><b>TRST</b> &gt; Na sejmu bo razstavljalo okrog sedemdeset zbirateljev iz Italije, a tudi iz Slovenije, Hrvaške, Avstrije, Madžarske in Nemčije.</p>
      <p>Sejem organizira kulturno društvo Musica Libera in že skoraj dve desetletji je to idealna priložnost za vse ljubitelje rabljenih glasbenih izdelkov, da si priskrbijo kako redkost.</p>
      <p>V zadnjih letih se je močno povečala ponovna uporaba “staromodnih” plošč in morda ima tudi kdo med bralci na podstrešju ploščo, ki bi lahko predstavljala pravi zaklad.</p>
      <p>Prav zaradi velikega porasta v poslušanju plošč se tudi odziv na tovrstne pobude leto za letom veča. Tako razstavljavcev kot tudi kupcev je vedno več, na tržaškem sejmu pa lahko dobite tako plošče v prodaji za nekaj evrov kot prave dragocenosti, za katere je treba veliko globlje seči v žep.</p>
    </article>
  </body>
</html>