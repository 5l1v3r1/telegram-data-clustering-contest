<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/giornata-degli-alberi-i-bimbi-sfidano-la-pioggia-per-piantare-tigli-e-frassini-1.7791934"/>
    <meta property="og:site_name" content="L'Arena"/>
    <meta property="article:published_time" content="2019-11-21T13:37:59+00:00"/>
    <meta property="og:title" content="Giornata degli alberi, i bimbi sfidano la pioggia per piantare tigli e frassini"/>
    <meta property="og:description" content="L'iniziativa a Parona"/>
  </head>
  <body>
    <article>
      <h1>Giornata degli alberi, i bimbi sfidano la pioggia per piantare tigli e frassini</h1>
      <address>
        <time datetime="2019-11-21T13:37:59+00:00">21 Nov 2019, 13:37</time>
      </address>
      <slideshow>
        <figure>
          <img src="https://www.larena.it/image/policy:1.7791918:1574341494/image.jpg?h=539&amp;m=FIT&amp;w=960&amp;$p$h$m$w=dd27c26"/>
        </figure>
        <figure>
          <img src="https://www.larena.it/image/policy:1.7791914:1574341481/image.jpg?h=539&amp;m=FIT&amp;w=960&amp;$p$h$m$w=dd27c26"/>
        </figure>
        <figure>
          <img src="https://www.larena.it/image/policy:1.7791916:1574341488/image.jpg?h=539&amp;m=FIT&amp;w=960&amp;$p$h$m$w=dd27c26"/>
        </figure>
        <figure>
          <img src="https://www.larena.it/image/policy:1.7791915:1574341705/image.jpg?h=539&amp;m=FIT&amp;w=960&amp;$p$h$m$w=dd27c26"/>
        </figure>
        <figure>
          <img src="https://www.larena.it/image/policy:1.7791917:1574341491/image.jpg?h=539&amp;m=FIT&amp;w=960&amp;$p$h$m$w=dd27c26"/>
        </figure>
        <figure>
          <img src="https://www.larena.it/image/policy:1.7791919:1574341498/image.jpg?h=539&amp;m=FIT&amp;w=960&amp;$p$h$m$w=dd27c26"/>
        </figure>
        <figure>
          <img src="https://www.larena.it/image/policy:1.7791920:1574343385/image.jpg?h=539&amp;m=FIT&amp;w=960&amp;$p$h$m$w=dd27c26"/>
        </figure>
      </slideshow>
      <p>La <b>Giornata Nazionale degli Alberi</b>, a <b>Parona</b>, ha preso vita nel Parco Verde Paradiso, lo spazio dei campi da rugby di via della Diga che il Cus Verona sta trasformando in un’area verde dedicata allo sport, all’ecologia e alla manualità creativa, per ritrovare il contatto con la natura.</p>
      <p>Protagonisti oggi circa 100 bambini delle scuole primarie “Fraccaroli”, che per tutta la mattinata e fino al primo pomeriggio hanno alternato attività manuali, come la creazione di medaglioni di argilla e mangiatoie per uccelli, a attività all’aperto, sfidando la pioggia per piantumare tigli e frassini. Veri e propri “alberi di classe”, che gli alunni potranno tornare a vedere nelle visite successive, insieme agli orti didattici e ai giardini sensoriali.</p>
      <p>Alla messa a dimora degli alberelli ha partecipato anche il <b>sindaco</b> Sboarina. «Bellissimo vedere tanti bambini in questo spazio. Piantare alberi è una forma di educazione, come lo è innamorarsi della natura e del rispetto per il territorio. Come amministrazione siamo impegnati sul fronte “verde”, abbiamo piantato circa 4000 fra arbusti e alberi, e continuiamo a impegnarci sul progetto “Central Park”» ha commentato. Presente anche la presidente della 2^ Circoscrizione, Elisa Dalle Pezze, che sostiene il progetto Parco Verde Paradiso dalla sua nascita. «Tutto è partito dal Cus Verona, noi come Circoscrizione abbiamo dato subito il patrocinio e abbiamo diffuso l'iniziativa nei nostri quattro istituti comprensivi. Siamo all'interno del Parco dell'Adige, e vogliamo valorizzare questo spazio come luogo da riscoprire, per le famiglie».</p>
      <related>
        <a href="https://www.larena.it/home/foto/giornata-degli-alberi-a-parona-castagna-1.7791921?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>