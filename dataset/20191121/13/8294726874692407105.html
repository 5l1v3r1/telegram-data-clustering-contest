<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/headline/toyota-rav4-hybrid-prezentare-174982.html"/>
    <meta property="og:site_name" content="Auto Bild"/>
    <meta property="article:published_time" content="2019-11-21T13:35:57+00:00"/>
    <meta property="og:title" content="Toyota RAV4 primește versiune plug-in hybrid și 80 de cai în plus"/>
    <meta property="og:description" content="Toyota a prezentat la Salonul Auto de la Los Angeles o versiune plug-in hybrid pentru RAV4; este pentru prima dată când SUV-ul primește această versiune."/>
  </head>
  <body>
    <article>
      <h6 class="kicker">Prezentare</h6>
      <h1>Toyota RAV4 primește versiune plug-in hybrid și 80 de cai în plus</h1>
      <address><time datetime="2019-11-21T13:35:57+00:00">21 Nov 2019, 13:35</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/toyota-rav4-plug-in-hybrid-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/toyota-rav4-plug-in-hybrid-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/toyota-rav4-plug-in-hybrid-3.jpg"/>
        </figure>
      </slideshow>
      <p>
        <b>Toyota a prezentat la Salonul Auto de la Los Angeles o versiune plug-in hybrid pentru RAV4. Este prima dată când SUV-ul nipon primește electricitate (și) de la priză.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/toyota-yaris-toate-informatiile-despre-noua-generatie-172698.html">Toyota Yaris – toate informaţiile despre noua generaţie</a>
      </p>
      <p>
        <a href="https://www.auto-bild.ro/stiri/toyota-supra-accident-168450.html">Trei Toyota Supra noi-nouțe, făcute praf înainte să ajungă la clienți</a>
      </p>
      <p>Gama de oferte pentru modelul RAV4 de la Toyota se va extinde cu o nouă versiune, a anunțat producătorul nipon cu ocazia Salonului Auto de la Los Angeles din acest an.</p>
      <p>Este vorba despre RAV4 Plug-in Hybrid, o versiune pe care Toyota nu a oferit-o până acum pentru SUV-ul de clasă medie. Singura diferență estetică dinte PHEV și hibridul clasic este prezența slotului de încărcare a bateriei.</p>
      <figure>
        <img src="https://www.auto-bild.ro/wp-content/uploads/2019/11/toyota-rav4-plug-in-hybrid-1.jpg"/>
      </figure>
      <p>RAV4 Plug-in Hybrid are la bază motorul de 2,5 litri, cu patru cilindri în linie, asociat motorului electric care este alimentat, în cazul acesta, de un acumulator cu capacitate mai mare decât în cazul hibridului convențional.</p>
      <p>Japonezii s-au abținut de la a detalia în cifre sistemul de propulsie (nu știm ce capacitate are bateria), dar au menționat că puterea totală a sistemului este de 306 CP, o creștere considerabilă de la cei 222 ai versiunii hibride. Sprintul 0-100 km/h se desfășoară în 6,2 secunde.</p>
      <figure>
        <img src="https://www.auto-bild.ro/wp-content/uploads/2019/11/toyota-rav4-plug-in-hybrid-2.jpg"/>
      </figure>
      <p>Toyota a afirmat în comunicatul de presă că RAV4 Plug-in Hybrid oferă o autonomie electrică „mai mare decât a oricărui alt SUV plug-in hybrid concurent disponibil în prezent pe piață”.</p>
      <p>Autonomia electrică promisă de RAV4 este de 60 de kilometri; producătorul nu a dezvăluit cifre de consum încă, dar a ținut să menționeze că această versiune de RAV4 va avea emisii de circa 30 g/km de dioxid de carbon.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/aston-martin-dbx-suv-oficial-prezentare-174882.html"/>
        <a href="https://www.auto-bild.ro/second-hand/toyota-rav4-2-2-d-4d-second-hand-174453.html"/>
        <a href="https://www.auto-bild.ro/stiri/citroen-c5-aircross-hybrid-prezentare-174197.html"/>
      </related>
    </article>
  </body>
</html>