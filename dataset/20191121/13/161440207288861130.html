<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/21/festival-nuova-danza-appuntamenti-a-cagliari-sinnai-e-selargius-8-955305.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T13:02:16+00:00"/>
    <meta property="og:title" content="Festival Nuova Danza, appuntamenti a Cagliari, Sinnai e Selargius"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La rassegna</h6>
      <h1>Festival Nuova Danza, appuntamenti a Cagliari, Sinnai e Selargius</h1>
      <h2>Tanti spettacoli in programma da giovedì a domenica</h2>
      <address><time datetime="2019-11-21T13:02:16+00:00">21 Nov 2019, 13:02</time> by <a rel="author" href="https://www.unionesarda.it/autore/massimiliano_rais/10529" target="_blank">Massimiliano Rais</a></address>
      <p>La grande danza a Cagliari, Sinnai e Selargius per il FIND, 37esimo Festival Internazionale Nuova Danza organizzato da Maya Inc: da giovedì 21 novembre sino a domenica 23 gli ultimi appuntamenti della rassegna che ha riservato piacevoli sorprese agli appassionati.</p>
      <p>Si parte con "Showindows", di Matteo Marchesi, in programma dalle 18 alle 20 nei negozi del centro storico di Cagliari, poi dalle 21 a Sa Manifattura duplice appuntamento con "Deriva Traversa" di e con Teodora Castellucci e a seguire un'intrigante coreografia ispirata all' "Orlando Furioso".</p>
      <p>"Self-Portrait in Yellow Shades" di e con Irene Fiordilino per Movimento Danza su immagine e identità e "Tu, Mia" di e con Patrizia Cavola e Ivan Truol sul tema, purtroppo attuale, della violenza di genere sono i due spettacoli di venerdì 22 novembre (alle 21) al Teatro Civico di Sinnai.</p>
      <p>Il sipario del FIND si chiude sabato 23 novembre - dopo la matinée dalle 11 alle 13 sugli autobus del CTM con "DanceLines" di Mario Coccetti - con il trittico in programma dalle 20 al Teatro "Si 'e Boi" di Selargius. In cartellone "Syn" di Vittoria Franchina, Michela Priuli e Elena Valdetara della compagnia Dueditre, "BMen" (nuova produzione ASMED/ Balletto di Sardegna) con coreografia e regia di Guido Tuveri, interpretato da Alessandro Piuzzo e Daniele Sciarrone (in anteprima nazionale) e "The Station" di e con Ferenc Fehér, in scena con Dávid Mikó, spettacolo pluripremiato sulla storia di due bambini "scomparsi", in un denso microcosmo oltre il tempo e lo spazio.</p>
    </article>
  </body>
</html>