<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/le-interviste/conti-a-mtv-inizio-a-sentirmi-bene-sono-sicuro-che-posso-tornare-quello-di-prima-352667"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T13:48:00+00:00"/>
    <meta property="og:title" content="Conti a MTV: &quot;Inizio a sentirmi bene, sono sicuro che posso tornare quello di prima&quot;"/>
    <meta property="og:description" content="Andrea Conti ha rilasciato queste parole ai microfoni di Milan TV: "/>
  </head>
  <body>
    <article>
      <h1>Conti a MTV: "Inizio a sentirmi bene, sono sicuro che posso tornare quello di prima"</h1>
      <address><time datetime="2019-11-21T13:48:00+00:00">21 Nov 2019, 13:48</time> by <a rel="author">Enrico Ferrazzi</a></address>
      <p>Andrea Conti ha rilasciato queste parole ai microfoni di Milan TV: </p>
      <p>Sulla condizione fisica: "Finalmente sono riuscito a fare la preparazione con i compagni, ne avevo bisogno. Inizio a sentirmi bene. Sono un giocatore che è sempre migliorato con il tempo dal punto di vista fisico, non sono mai entrato subito in forma, sono un diesel. Ora inizio a sentirmi molto meglio".</p>
      <p>Sul feeling con i compagni: "Con il passare delle settimana migliora sempre di più. Ci conosciamo bene, quindi le cose sono destinate solo a migliorare".</p>
      <p>Sulla sua prestazione contro la Juve: "Partite così si preparano da sole. Il mister mi aveva chiesto particolare attenzione alla fase difensiva, quindi ho cercato di spingere un po' meno del solito. La partita purtroppo non è andata bene, ma sono rimasto soddisfatto dalla mia prestazione".</p>
      <p>Sulla fiducia: "Ritrovare fiducia nei propri mezzi è fondamentale visto che arrivo da due anni difficili. Se continuo a lavorare così, posso solo migliorare".</p>
      <p>Sul suo momento: "E' un momento di rinascita, sono stati due anni bui, ma quando tocchi il fondo puoi solo risalire. Tra poco diventerò padre e questo è bellissimo. Dal punto di vista calcistico sto sempre meglio e sono sicuro che posso tornare quello di prima".</p>
      <p>Sui tifosi: "Dobbiamo solo ringraziarli perchè ci sono sempre, anche nelle trasferte più lontane. Una bella vittoria contro il Napoli andrebbe dedicata prima a loro e poi a noi".</p>
      <p>Sui 120 anni del Milan: "Arrivare a questo evento con una classifica milgliore sarebbe l'ideale per tutti".</p>
      <p>Sulla Nazionale: "Lavorerò anche per riconquistare la Nazionale. Se dovesse arrivare bene, altrimenti sarà come sempre il primo tifoso a guardarla sul divano".</p>
    </article>
  </body>
</html>