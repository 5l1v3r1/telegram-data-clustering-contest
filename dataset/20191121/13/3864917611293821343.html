<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2822895-v-oae-den-gidnosti-ta-svobodi-vidznacili-razom-iz-ukrainskimi-voinami.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T13:37:00+00:00"/>
    <meta property="og:title" content="В ОАЕ День Гідності та Свободи відзначили разом із українськими воїнами"/>
    <meta property="og:description" content="День Гідності та Свободи українці в ОАЕ відзначили разом із групою українських військовослужбовців, які перебувають на реабілітації."/>
  </head>
  <body>
    <article>
      <h1>В ОАЕ День Гідності та Свободи відзначили разом із українськими воїнами</h1>
      <h2>День Гідності та Свободи українці в ОАЕ відзначили разом із групою українських військовослужбовців, які перебувають на реабілітації.</h2>
      <address>
        <time datetime="2019-11-21T13:37:00+00:00">21 Nov 2019, 13:37</time>
      </address>
      <p>Про це йдеться на сторінці Посольства України в ОАЕ у <a href="https://www.facebook.com/EmbassyOfUkraineInTheUAE/photos/a.705095456287197/1690891504374249/?type=3&amp;theater">Facebook</a>.</p>
      <p>«Дорогі українці, щиро вітаємо вас з одним з нових знакових свят у новітній історії України – Днем Гідності та Свободи! Сьогодні відзначаємо це свято разом з нашими військовослужбовцями, які зараз проходять курс реабілітації в ОАЕ», - повідомляється у дописі.</p>
      <figure>
        <img src="https://static.ukrinform.com/photos/2019_11/1574346769-260.jpg"/>
      </figure>
      <p>На <a href="https://www.facebook.com/EmbassyOfUkraineInTheUAE/photos/a.454496051347140/1680966968700036/?type=3&amp;theater">сторінці </a>диппредставництва зазначається, що Посольство України в ОАЕ та Консульство України в м.Дубай разом з небайдужими в Еміратах продовжують заходи з організації відпочинку та реабілітації поранених українських військовослужбовців. Чергова група поранених перебуває в ОАЕ з 18 по 25 листопада 2019 р.</p>
      <p>У дипустанові також запросили усіх небайдужих долучатися до процесу організації прийому військовослужбовців, створення та реалізації програми їх перебування в ОАЕ. Контактна особи в Посольстві – Дмитро Василенко (т. 056-774-85-04).</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822648-ukraina-splatila-visoku-cinu-za-nezaleznist-ta-evropejskij-slah-mzs.html">Україна сплатила високу ціну за незалежність та європейський шлях - МЗС</a>
      </blockquote>
      <p>День Гідності і Свободи відзначається 21 листопада як день початку двох українських революцій: Помаранчевої революції 2004 року та Революції гідності 2013 року.</p>
      <p>
        <i>Фото: Укрінформ, Embassy of Ukraine in the UAE</i>
      </p>
    </article>
  </body>
</html>