<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260116/to-royxo-ton-zara-poy-episimos-espase-to-internet-kai-ta-tameia-to-2019"/>
    <meta property="og:site_name" content="LiFO"/>
    <meta property="article:published_time" content="2019-11-21T13:50:00+00:00"/>
    <meta property="og:title" content="Το ρούχο των ZARA που επισήμως έσπασε το ίντερνετ και τα ταμεία το 2019"/>
    <meta property="og:description" content="Ένα μόνο ρούχο έγινε το φαινόμενο του διαδικτύου"/>
  </head>
  <body>
    <article>
      <h1>Το ρούχο των ZARA που επισήμως έσπασε το ίντερνετ και τα ταμεία το 2019</h1>
      <h2>Ένα μόνο ρούχο έγινε το φαινόμενο του διαδικτύου</h2>
      <address><time datetime="2019-11-21T13:50:00+00:00">21 Nov 2019, 13:50</time> by <a rel="author">NEWSROOM</a></address>
      <p>
        <b>Η παγκόσμια μηχανή αναζήτησης μόδας Lyst έχει αναλύσει τις πιο σημαντικές τάσεις της μόδας και τις στιγμές που στιγμάτισαν το 2019 και τα <a href="https://www.lifo.gr/tags/zara">ZARA </a>είναι φέτος στην κορυφή των viral.</b>
      </p>
      <p>Για όσους ασχολούνται έστω και λίγο με τη μόδα ή το διαδίκτυο, δεν θα χρειαζόταν καν να αναφέρουμε πως το φαινόμενο ZARA προκλήθηκε από ένα φόρεμα, ένα απλό, μακρύ, πουά φόρεμα που «έσπασε το ίντερνετ» - και τα ταμεία του ομίλου.</p>
      <figure>
        <img src="https://www.lifo.gr/uploads/image/1570299/zara-dress.jpg"/>
      </figure>
      <p>Σύμφωνα με την πλατφόρμα μηχανών αναζήτησης, 104 εκατομμύρια αγοραστές ξεκίνησαν την αναζήτηση μόδας στο Lyst το 2019. Η παγκόσμια μηχανή αναζήτησης μόδας έχει αναλύσει τα ερωτήματα αναζήτησης, τις επισκέψεις στο site και τις πωλήσεις έξι εκατομμυρίων ειδών μόδας από περισσότερα από 12.000 ηλεκτρονικά καταστήματα. Επιπλέον, ελήφθησαν υπόψη οι παγκόσμιες αναφορές των μέσων ενημέρωσης και οι εξελίξεις των μεγαλύτερων σημάτων και τάσεων του έτους στα κοινωνικά μέσα ενημέρωσης.</p>
      <p>Το <a href="https://www.lifo.gr/now/people/245887/to-protofanes-me-to-forema-zara-ton-45-eyro-ksepoylise-egine-thema-diethnos-kai-apektise-mexri-logariasmo-sto-instagram">πουά φόρεμα των ZARA </a>που μέσα στο καλοκαίρι έγινε θέμα σε όλο σχεδόν τον πλανήτη και έκανε να ασχοληθούν μαζί τους από τα πιο μικρά περιοδικά μόδας μέχρι τους New York Times, κέρδισε τη Νο1 θέση του virality.</p>
      <p>Μάλιστα το πιο viral στοιχείο μόδας της χρονιάς είναι τo μάξι φόρεμα Zara αξίας αξίας μόλις 45 ευρώ. Το φόρεμα είχε φέτος τις περισσότερες αναφορές. Μέσα σε λίγες μέρες από την κυκλοφορία του, έγινε παγκόσμιο φαινόμενο και πολυπόθητο item. Μέσα σε λίγες μόνο εβδομάδες, είχε το δικό του λογαριασμό στο Instagram και εξαιτίας του, οι αναφορές στα Zara αυξήθηκαν στα social media κατά 1.392%. Από τον Ιούλιο, η ζήτηση για το φορέματα έφτασε να είναι 120% υψηλότερη από ό, τι τους προηγούμενους μήνες. Μετά από αυτή την επιτυχία, η μηχανή του μάρκετινγκ των ZARA πήρε μπροστά και η εταιρεία «βομβάρδισε» τα καταστήματα με αρκετές χρωματικές παραλλαγές του.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/world/256948/h-gynaika-poy-piastike-na-kanei-tin-apati-me-ta-kartelakia-ton-zara-to-kolpo-gia-na-exei-dorean-nea-royxa"/>
      </related>
    </article>
  </body>
</html>