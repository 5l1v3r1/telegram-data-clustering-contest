<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109330-Ananiev-se-sreshtna-s-shefa-na-zdravnata-komisiya-v-nemskiya-parlament"/>
    <meta property="og:site_name" content="Канал 3"/>
    <meta property="article:published_time" content="2019-11-21T13:59:00+00:00"/>
    <meta property="og:title" content="Ананиев се срещна с шефа на здравната комисия в немския парламент"/>
    <meta property="og:description" content="И България, и Германия имат общи предизвикателства и проблеми, по отношение на които спешно трябва да се предприемат мерки"/>
  </head>
  <body>
    <article>
      <h1>Ананиев се срещна с шефа на здравната комисия в немския парламент</h1>
      <h2>И България, и Германия имат общи предизвикателства и проблеми, по отношение на които спешно трябва да се предприемат мерки</h2>
      <address>
        <time datetime="2019-11-21T13:59:00+00:00">21 Nov 2019, 13:59</time>
      </address>
      <p><b>Ситуацията в сферата на здравеопазването в България и в Германия обсъди министърът на здравеопазването Кирил Ананиев с председателя на Комисията по здравеопазване на Германския Бундестаг Ервин Рюдел и водената от него парламентарна делегация, съобщиха от МЗ.<br/></b> </p>
      <p>И България, и Германия имат общи предизвикателства и проблеми, по отношение на които спешно трябва да се предприемат мерки, бяха единодушни Кирил Ананиев и Ервин Рюдел. Сред тях беше откроено осигуряването на бърза и адекватна медицинска помощ за малките и отдалечени населени места.</p>
      <p> <br/> </p>
      <p>Здравният министър посочи, че в момента страната ни изпълнява голям проект с европейско финансиране за модернизация на системата на спешната помощ, който предвижда строителство, обновяване и модернизация на 237 обекта на спешната медицинска помощ в страната, както и закупуване на 400 нови линейки. В новия програмен период МЗ ще кандидатства и за закупуването на хеликоптери за спешна помощ. Министерството на здравеопазването активно работи и за изграждането на Национална здравна информационна система. Друг фокус в работата на екипа на здравния министър е прилагането на мерки за справяне с липсата на кадри в системата на здравеопазването, коментира още Кирил Ананиев по време на срещата.</p>
      <p> </p>
      <p>Здравният министър и представителите на Комисията по здравеопазване в Бундестага се договориха обмяната на опит между двете държави да продължи. </p>
      <related>
        <h4>Още по темата</h4>
        <a href="http://kanal3.bg/news/bulgaria/zdraveopazvane/109250-Ministar-Ananiev-otstrani-direktorite-na-bolnicite%252C-v-koito-e-lekuvano-pochinaloto-3-godishno-dete"/>
        <a href="http://kanal3.bg/news/bulgaria/zdraveopazvane/109170-Ananiev-otkri-obnovenoto-detsko-otdelenie-na-bolnicata-v-Sevlievo-%2528SNIMKI%2529"/>
        <a href="http://kanal3.bg/news/bulgaria/politics/105693-Ninova-i-Ananiev-se-zahapaha-za-zaplatite-na-medsestrite"/>
      </related>
    </article>
  </body>
</html>