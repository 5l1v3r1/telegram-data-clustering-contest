<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321759/Werkstraf-voor-seks-met-minderjarig-meisje-uit-Zwolle"/>
    <meta property="og:site_name" content="RTV Oost"/>
    <meta property="article:published_time" content="2019-11-21T13:36:20+00:00"/>
    <meta property="og:title" content="Werkstraf voor seks met minderjarig meisje uit Zwolle"/>
    <meta property="og:description" content="Een 41-jarige man uit het Drentse Stuifzand is veroordeeld tot een werkstraf van 150 uur voor het hebben van betaalde seks met een 16-jarig meisje uit Zwolle."/>
  </head>
  <body>
    <article>
      <h1>Werkstraf voor seks met minderjarig meisje uit Zwolle</h1>
      <address>
        <time datetime="2019-11-21T13:36:20+00:00">21 Nov 2019, 13:36</time>
      </address>
      <slideshow>
        <figure>
          <img src="https://imgo.rgcdn.nl/dea7c750e681477fa083e6b7520ca9a8/opener/Werkstraf-voor-seks-met-minderjarig-meisje-uit-Zwolle-Foto-Getty-Images-Katarzyna-Bialasiewicz.jpg?v=kEgXrxCdKO8_JycCU58goA2"/>
        </figure>
        <figure>
          <img src="https://imgo.rgcdn.nl/dea7c750e681477fa083e6b7520ca9a8/opener/Werkstraf-voor-seks-met-minderjarig-meisje-uit-Zwolle-Foto-Getty-Images-Katarzyna-Bialasiewicz.jpg?v=kEgXrxCdKO8_JycCU58goA2"/>
        </figure>
        <figcaption>Werkstraf voor seks met minderjarig meisje uit Zwolle (Foto: Getty Images / Katarzyna Bialasiewicz)</figcaption>
      </slideshow>
      <p>Een 41-jarige man uit het Drentse Stuifzand is veroordeeld tot een werkstraf van 150 uur voor het hebben van betaalde seks met een 16-jarig meisje uit Zwolle.</p>
      <p>Het meisje werd hem aangeboden door een man uit Steenwijk (49). Die werd in februari veroordeeld tot dertig maanden cel voor mensenhandel, ontucht en kinderporno. De man uit Stuifzand wist niet dat ze zo jong was, zei hij eerder tegen de rechter, die vond dat hij dit had moeten controleren.</p>
      <p>
        <b>Vrijgesproken</b>
      </p>
      <p>Een 41-jarige man uit Nijeveen, ook in Drenthe, werd van hetzelfde vrijgesproken. Hij werd door het Openbaar Ministerie eveneens beschuldigd van het hebben van betaalde seks met een minderjarige, maar de rechter vond geen bewijs. De man ontkende.</p>
      <p>Het meisje werd onder meer aangeboden op een parkeerplaats in Ruinen. Een voorbijganger meldde de sekspraktijken met de minderjarige aan de politie. Toen de man uit Steenwijk werd aangehouden zat het meisje bij hem in de wagen. De mannen uit Nijeveen en Stuifzand kwamen in het onderzoek als mogelijke klanten naar voren. Hun nummers stonden in de telefoons van de Steenwijker en het meisje.</p>
      <p>
        <b>Lagere straf</b>
      </p>
      <p>Het Openbaar Ministerie eiste tegen beide mannen drie maanden cel. Beiden hadden zich schuldig gemaakt aan een ernstige vorm van ontucht, zei de officier van justitie twee weken geleden.</p>
      <p>Naast de vrijspraak valt de straf tegen de enige bekennende verdachte fors lager uit. De rechter hield er rekening mee dat de man niet bewust op zoek is geweest om seks te hebben met iemand van onder de achttien jaar.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Werkstraf+voor+seks+met+minderjarig+meisje+uit+Zwolle">06 - 57 03 33 33</a>.</aside>
      <related>
        <h4>Lees ook</h4>
        <a href="https://w.rtvoost.nl/nieuws/321069/Zwols-meisje-16-slachtoffer-van-mensenhandel-cel-ge-235-ist-voor-mannen-die-seks-met-haar-hadden"/>
      </related>
    </article>
  </body>
</html>