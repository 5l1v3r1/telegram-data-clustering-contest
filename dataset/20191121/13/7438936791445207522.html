<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Svitavy-Rekonstrukce-chodniku-se-blizi-ke-konci-604161"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T13:59:00+00:00"/>
    <meta property="og:title" content="Svitavy: Rekonstrukce chodníků se blíží ke konci"/>
    <meta property="og:description" content="Rekonstrukce chodníků v rámci IV. etapy bezbariérovosti ve Svitavách míří do zdárného konce. Podařilo se vyspravit chodníky v ulici Erbenova od kruhového objezdu k nemocnici a budově polikliniky, poslední úpravy probíhají na chodnících od autobusového nádraží směrem ke kruhovému objezdu."/>
  </head>
  <body>
    <article>
      <h1>Svitavy: Rekonstrukce chodníků se blíží ke konci</h1>
      <address>
        <time datetime="2019-11-21T13:59:00+00:00">21 Nov 2019, 13:59</time>
      </address>
      <p>
        <b>Rekonstrukce chodníků v rámci IV. etapy bezbariérovosti ve Svitavách míří do zdárného konce. Podařilo se vyspravit chodníky v ulici Erbenova od kruhového objezdu k nemocnici a budově polikliniky, poslední úpravy probíhají na chodnících od autobusového nádraží směrem ke kruhovému objezdu.</b>
      </p>
      <p>Na realizaci tohoto projektu obdrželo město Svitavy dotaci z rozpočtu Státního fondu dopravní infrastruktury na rok 2019 ve výši 11,5 milionu korun, zbývajících necelých pět milionů pak doplatí město ze svého rozpočtu.</p>
      <p>Nebudou to však poslední plánované opravy, které v nadcházející době proběhnou. Společnost SPORTES Svitavy, s.r.o. se zapříčiní o opravu chodníku před restaurací Astra v ulici Edvarda Beneše, stejně jako na Milady Horákové, kde zbývá opravit část od prodejny Tauer až ke vstupu do parku přilehlého Sponěrově (Ettlově) vile. V prvním případě dojde k zahájení prací v nejbližších dnech, v případě druhém se čeká, jakmile budou ukončeny práce na fasádě a lešení nebude překážet v cestě. Tyto opravy budou financovány z rozpočtu městské organizace.</p>
      <p>Těší nás, že se nám podaří plnit nastavené plány pro tento kalendářní rok. Od jarních měsíců se podařilo zrekonstruovat chodníky na dalším větším území města, které pokrývá oblast od ulice Richarda Kloudy přes autobusové nádraží až po Městské muzeum a galerii.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Svitavy-Na-Rosnicku-se-vrati-ryby-604015"/>
        <a href="https://www.parlamentnilisty.cz/politika/obce-volicum/Svitavy-Centralni-kriz-na-hrbitove-je-kompletni-602087"/>
        <a href="https://www.parlamentnilisty.cz/politika/obce-volicum/Svitavy-testuji-novy-zametaci-vuz-594503"/>
        <a href="https://www.parlamentnilisty.cz/politika/obce-volicum/Svitavy-Pamatnik-vcelich-matek-v-novem-kabatu-592743"/>
      </related>
    </article>
  </body>
</html>