<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/ex-nerazzurri/sky-ibra-il-milan-ha-fretta-presentata-la-prima-offerta-ufficiale-323645"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T13:28:37+00:00"/>
    <meta property="og:title" content="Sky - Ibra, il Milan ha fretta: presentata la prima offerta ufficiale"/>
    <meta property="og:description" content="Il Milan accelera per Zlatan Ibrahimovic. Secondo quanto riportato da Sky Sport, nelle scorse ore il club di Via Aldo Rossi ha nuovamente contattato Mino Raiola, agente del 38enne svedese, per..."/>
  </head>
  <body>
    <article>
      <h1>Sky - Ibra, il Milan ha fretta: presentata la prima offerta ufficiale</h1>
      <address><time datetime="2019-11-21T13:28:37+00:00">21 Nov 2019, 13:28</time> by <a rel="author">Mattia Zangari</a></address>
      <p>Il <b>Milan</b> accelera per Zlatan <b>Ibrahimovic</b>. Secondo quanto riportato da <i>Sky Sport,</i> nelle scorse ore il club di Via Aldo Rossi ha nuovamente contattato Mino <b>Raiola</b>, agente del 38enne svedese, per presentare una prima, vera offerta economica al giocatore.<br/>Non solo: a partire dalla prossima settimana - aggiunge l'emittente satellitare - ci potrebbero essere ulteriori aggiornamenti e, soprattutto, un incontro con l'obiettivo di provare a trovare una soluzione che accontenti entrambe le parti. Al momento, le richieste dell'attaccante sono molto alte; Maldini e Boban, dalla loro, vorrebbero portare <i>Ibra</i> a Milano a partire da dicembre per metterlo in condizione e per accrescere da subito il feeling con il gruppo. </p>
    </article>
  </body>
</html>