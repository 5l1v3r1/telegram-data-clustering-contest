<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/sport/viral-all-out-for-seven-lost-the-match-by-754-runs-dgtl-1.1073552"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-21T13:43:46+00:00"/>
    <meta property="og:title" content="গোটা দল আউট মাত্র ৭ রানে, ৭৫৪ রানে জিতল বিপক্ষ!"/>
    <meta property="og:description" content="নির্ধারিত তিন ঘণ্টায় চিলড্রেন্স ওয়েলফেয়ার স্কুলের বল করার কথা ছিল ৪৫ ওভার। কিন্তু সেই সময়ের মধ্যে ৬ ওভার কম করার জন্য তাদের উপর আরও ১৫৬ রান চাপে। চিলড্রেন্স ওয়েলফেয়ার স্কুলের সামনে পাহাড় প্রমাণ ৭৬১ রানের লক্ষ্য দাঁড়ায়।"/>
  </head>
  <body>
    <article>
      <h1>গোটা দল আউট মাত্র ৭ রানে, ৭৫৪ রানে জিতল বিপক্ষ!</h1>
      <address><time datetime="2019-11-21T13:43:46+00:00">21 Nov 2019, 13:43</time> by <a rel="author">সংবাদ সংস্থা</a></address>
      <p>গোটা দল আউট মাত্র সাত রানে। তাও আবার সেই সাত রান কোনও <a href="https://www.anandabazar.com/topic/batsman">ব্যাটসম্যান</a> করেনি। বিপক্ষের বোলাররা ওই সাত রান অতিরিক্ত হিসেবে দিয়েছে। মানে গোটা দলের ১০ জন ব্যাটসম্যানই শূন্য রানে প্যাভিলিয়নে ফিরে গিয়েছে।</p>
      <p>খেলা চলছিল হ্যারিস শিল্ডের ফার্স্ট রাউন্ড নকআউট ম্যাচের। <a href="https://www.anandabazar.com/topic/mumbai">মুম্বই</a>য়ের আজাদ ময়দানে মুখোমুখি হয়েছিল অন্ধেরির চিলড্রেন্স ওয়েলফেয়ার স্কুল ও বোরিবলির স্বামী বিবেকানন্দ ইন্টারন্যাশনাল স্কুল (এসভিআইএস)।প্রথমে ব্যাট করে এসভিআইএস ৩৯ ওভারে মাত্র চারটি উইকেট হারিয়ে তোলে ৬০৫ রান। যার মধ্যে মিত মায়েকার একাই করে ১৩৪ বলে অনবদ্য ৩৩৮ (৫৬টি চার ও ৭টি ৬)।</p>
      <p>নির্ধারিত তিন ঘণ্টায় চিলড্রেন্স ওয়েলফেয়ার স্কুলের বল করার কথা ছিল ৪৫ ওভার। কিন্তু সেই সময়ের মধ্যে ৬ ওভার কম করার জন্য তাদের উপর আরও ১৫৬ রান চাপে। চিলড্রেন্স ওয়েলফেয়ার স্কুলের সামনে পাহাড় প্রমাণ ৭৬১ রানের লক্ষ্য দাঁড়ায়।</p>
      <p>
        <b>আরও পড়ুন: <a href="https://www.anandabazar.com/international/viral-video-a-journalist-from-usa-gets-room-service-by-a-robot-in-shanghai-hotel-dgtl-1.1073495">রুম সার্ভিস অর্ডার করে অবাক সংবাদিক, সামনে দাঁড়িয়ে...</a></b>
      </p>
      <p>জবাবে ব্যাট করতে নেমে স্বাভাবিক ভাবেই চাপে ছিল চিলড্রেন্স ওয়েলফেয়ার স্কুলের খেলোয়াড়রা। তারা একের পর এক শূন্য রানে আউট হয়।এসভিআইএস-এর বোলাররামাত্র সাত রান অতিরিক্ত দেয়, ৬টি ওয়াইড ও একটি বাই রান। চিলড্রেন্স ওয়েলফেয়ার স্কুলের ব্যাটসম্যানরা মাত্র ৬ ওভারই ক্রিজে থাকতে পেরেছে।</p>
      <p>
        <b>আরও পড়ুন: <a href="https://www.anandabazar.com/international/viral-video-10-foot-long-python-at-a-spa-in-southern-china-s-foshan-dgtl-1.1073058">১০ বছর অজ্ঞাতবাসে থাকার পর সামনে এল ১০ ফুটের পাইথন!</a></b>
      </p>
      <p>এই জয়ে স্বাভাবিক ভাবেই খুশি হয়েছেন এসভিআইএস-এর কোচ মহেশ লতিলকর। তিনি বলেছেন, তাঁর দলের সব ছেলেরাই নিজের দায়িত্ব ভালভাবে পালন করেছে। তাঁর দল সারাদিন বিপক্ষের উপর যেভাবেমাঠে দাপিয়েছে, তাতে তিনি আশাবাদী এই টুর্নামেন্টে ভাল ফল করার।</p>
    </article>
  </body>
</html>