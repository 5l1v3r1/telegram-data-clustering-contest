<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/kozelet/helyi-kozelet/gyerekbarat-telepules-cimet-kapott-jaszboldoghaza-2042454/"/>
    <meta property="og:site_name" content="SZOLJON"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Gyerekbarát Település címet kapott Jászboldogháza"/>
    <meta property="og:description" content="Jászboldogháza önkormányzata 2019-ben elnyerte az UNICEF Gyerekbarát Település díját és a címmel együtt járó kétmillió forintos támogatást."/>
  </head>
  <body>
    <article>
      <h6 class="kicker">ELISMERÉS</h6>
      <h1>Gyerekbarát Település címet kapott Jászboldogháza</h1>
      <address><time datetime="2019-11-21T13:00:00+00:00">21 Nov 2019, 13:00</time> by <a rel="author">Illés Anita</a></address>
      <h4>Jászboldogháza önkormányzata 2019-ben elnyerte az UNICEF Gyerekbarát Település díját és a címmel együtt járó kétmillió forintos támogatást.</h4>
      <p>Az elismerést <a href="https://www.szoljon.hu/kozelet/helyi-kozelet/fejlesztik-a-piacot-es-a-kozetkeztetest-1788092/">Szűcs Lajos, a község polgármestere</a> szerdán az UNICEF Gyermekek Világnapja alkalmából szervezett rendezvényén vette át Budapesten az Akvárium Klubban. A szervezet Gyerekbarát Település programja idén harminc éves, mely az ENSZ Gyermekjogi Egyezményén alapul.</p>
      <p>A cím elnyerésére pályázatot készített az önkormányzat, melyben részletesen bemutatták az elmúlt két évtizedben a gyermekek érdekében végzett közösségi tevékenységüket. – Az önkormányzat az oktatási és nevelési intézményekkel, a civil szervezetekkel, valamint a szülőkkel együttműködve segíti, hogy minél jobb körülmények között éljenek a helyi gyerekek. Ebben két civil szervezetnek, a Boldogházi Gyermekekért Alapítványnak és a Jászboldogháza Ifjúságáért Közhasznú Egyesületnek kiemelt szerepe van – mondta Szűcs Lajos, polgármester.</p>
      <p>Hozzátette: a címmel együtt járó kétmillió forintot a gyermekekre fordítják. Az óvodával és az iskolával egyeztetve a támogatásból olyan közösségi teret alakítanak ki, ami a helyi fiatalokat szolgálja.</p>
    </article>
  </body>
</html>