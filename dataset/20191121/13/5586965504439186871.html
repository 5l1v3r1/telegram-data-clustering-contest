<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/rasturnare-de-situatie-in-turul-doi-cifre-surpriza-pentru-iohannis-si-dancila-se-pot-da-peste-cap-pe-ultima-suta-de-metri-18602253.html"/>
    <meta property="og:site_name" content="Gândul"/>
    <meta property="article:published_time" content="2019-11-21T13:32:23+00:00"/>
    <meta property="og:title" content="Răsturnare de situaţie în turul doi. Cifre surpriză pentru Iohannis şi Dăncilă / „Se pot da peste cap, pe ultima sută de metri”"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Răsturnare de situaţie în turul doi. Cifre surpriză pentru Iohannis şi Dăncilă / „Se pot da peste cap, pe ultima sută de metri”</h1>
      <h2>Mai sunt patru zile şi aflăm cine va fi preşedintele României, iar sociologii au analizat şansele aspiranţilor pentru fotoliul de la Cotroceni.</h2>
      <address><time datetime="2019-11-21T13:32:23+00:00">21 Nov 2019, 13:32</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Viorica Dăncilă, liderul PSD, ar urma să primească 90% din voturile electoratului PSD, faţă de 70%, cazul primului tur, scrie site-ul <a href="https://www.stirilekanald.ro/sondaj-alegeri-prezidentiale-cifre-surpriza-cum-stau-in-sondaje-iohannis-si-dancila-totul-se-joaca-20052327">stirilekanald.ro</a>.<br/><br/>75% din voturile lui Mircea Diaconu ar ajunge la Dăncilă (aproape 9%, deci peste 800.000 de voturi) şi peste 95% din voturile Ramonei Bruynseels şi Alex Cumpănaşu, care au luat 2,6%, respectiv 1,5%.<br/><br/>În privinţa lui Iohannis, acesta ar urma să primească circa 65% din voturile lui Dan Barna (USR) şi un număr mare din voturile lui Theodor Paleologu, respectiv Kelemen Hunor, deci electoratul PMP şi UDMR. Totodată, rezultatul alegerilor va fi influenţat de mobilizarea electoratului.<br/><br/>Cu cât prezenţa va fi mai numeroasă, cu atât mai mult va fi avantajat preşedintele în exerciţiu.<br/><br/>Potrivit estimărilor lui Marius Pieleanu, Iohannis ar putea strânge peste 4 milioane de voturi, deci cu 600.000 peste Dăncilă. Totodată, sociologul a păstrat anumite rezerve şi a declarat că cifrele se pot da peste cap, pe ultima sută de metri!<br/><br/>”În acest moment, e undeva 55 la 45%, cu Diaspora, care este favorabilă lui Iohannis şi care poate să scadă. Viorica Dăncilă s-a dus cu câteva procente în sus, iar faptul că a fost mitraliată de jurnalişti a contat enorm (…) Dacă scade Iohannis, se duce la 52-48%, zonă în care ne jucăm pe două procente, se poate întâmpla orice”, a declarat Bogdan Chirieac, la A3.</p>
    </article>
  </body>
</html>