<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/ploshtad-beshe-otnovo-1618501.html"/>
    <meta property="og:site_name" content="Cross"/>
    <meta property="article:published_time" content="2019-11-21T13:24:00+00:00"/>
    <meta property="og:title" content="Пенчо Славейков – с нов бастун"/>
    <meta property="og:description" content="/КРОСС/ Статуята на баща и син Славейкови на едноименния столичен площад вече има нов бастун. Той беше направен наново, след като в края на миналата седмица старият беше откраднат."/>
  </head>
  <body>
    <article>
      <h1>Пенчо Славейков – с нов бастун</h1>
      <address>
        <time datetime="2019-11-21T13:24:00+00:00">21 Nov 2019, 13:24</time>
      </address>
      <p>/КРОСС/ Статуята на баща и син Славейкови на едноименния столичен площад вече има нов бастун. Той беше направен наново, след като в края на миналата седмица старият беше откраднат.</p>
      <figure>
        <img src="http://www.cross.bg/../../../photo_new_gallery/2019/11/21/6683eecd33ff8d0f4c58f331a2b379f0.jpg"/>
      </figure>
      <p>Преди дни заместник-кметът на Столична община д-р Тодор Чобанов съобщи, че за да се предотвратят подобни вандалски актове, извършителите трябва да бъдат установени бързо и осъдени с ефективна присъда. Той поиска строги правила за всеки, който си позволява да краде елементи от скулпторите и да поругава паметниците на културата.</p>
      <figure>
        <img src="http://www.cross.bg/../../../photo_new_gallery/2019/11/21/bc866e25895144066aaf0ab9b5db5b64.jpg"/>
      </figure>
      <p>Бастунът на Пенчо Славейков изчезна само шест месеца след като скулптурата беше поставена на обновения площад „Славейков“. Преди години композицията на Георги Чапкънов отново бе жертва на вандализъм, след като хулигани бяха огънали бастуна.</p>
      <p>На по-малко от 100 м от площад „Славейков“, в Такевата градинка, преди години изчезна друго произведение на Чапкънов – „Отвличането на Европа“.</p>
      <p>От известно време скулптурата отново е върху чешмичката в оригиналния си вид, но някой е покрил част от женската фигура с жълта боя.</p>
    </article>
  </body>
</html>