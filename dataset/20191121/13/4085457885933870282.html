<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/21/4-horke-tipy-na-vanocni-darky-od-huawei/"/>
    <meta property="og:site_name" content="GizChina.cz"/>
    <meta property="article:published_time" content="2019-11-21T13:40:10+00:00"/>
    <meta property="og:title" content="4 horké tipy na vánoční dárky od Huawei"/>
    <meta property="og:description" content="Vánoční svátky se už blíží a každý se snaží nakupovat. Proto jsme pro vás připravili jsme čtveřici horkých tipů na vánoční dárky od Huawei."/>
  </head>
  <body>
    <article>
      <h1>4 horké tipy na vánoční dárky od Huawei</h1>
      <address><time datetime="2019-11-21T13:40:10+00:00">21 Nov 2019, 13:40</time> by <a rel="author" href="https://gizchina.cz/author/k_balac/" target="_blank">Karel Baláč</a></address>
      <p>Ohodnoťte článek</p>
      <p>Vánoční svátky se už blíží, a s tím je spojen také nákup dárků pro vaše nejbližší. Pokud si nechcete s jejich výběrem lámat hlavu, připravili jsme pro vás čtveřici horkých tipů na vánoční dárky od <a href="https://gizchina.cz/category/huawei">Huawei</a>. Tyto technologické novinky od <a href="https://consumer.huawei.com/cz/">Huawei</a> potěší každého, od aktivního sportovce po milovníka focení.</p>
      <h3>nova 5T</h3>
      <figure>
        <img src="https://gizchina.cz/wp-content/uploads/2019/11/Huawei_nova-5T_2.png"/>
      </figure>
      <p>Nový přírůstek do rodiny stylových smartphonů od Huawei má jméno nova 5T, a zaujme zejména pětinásobným fotoaparátem pro ultra ostré snímky. Kvarteto snímačů s umělou inteligencí na zadní straně se postará o vyladění každého záběru ještě před jeho zachycením, ať už chcete ultra široký záběr z rodinného lyžování nebo detailní makro. Pátý selfie fotoaparát je netradičně umístěn v průstřelu v rohu displeje. Návykové je i rychlé nabíjení SuperCharge. To prostřednictvím konektoru USB-C nabije 50 % kapacity baterie během pouhých 30 minut. Tuto výkonnou novinku si můžete pořídit za 9 999 Kč.</p>
      <h3>FreeBuds 3</h3>
      <figure>
        <img src="https://gizchina.cz/wp-content/uploads/2019/11/Huawei_FreeBuds-3_1.png"/>
      </figure>
      <p>Stylová bezdrátová sluchátka od Huawei jsou ideálním dárkem pro milovníky stylu a kvalitní hudby. Jako první sluchátka tohoto typu totiž přináší inteligentní potlačení okolního hluku a představují tak inovativní řešení přehrávání hudby. Aerodynamický tvar mikrofonu dokáže potlačit nápor větru a snížit jeho hluk tak, aby byly hovory dobře slyšitelné i během větrných dní, běhání, nebo jízdě na kole. Navíc jsou ergonomicky tvarovaná pro maximální komfort a pohodlí. Sluchátka přichází s elegantním pouzdrem, které poskytuje nejen bezpečné úložiště, ale zároveň je také nabíjí, a to až na 20 hodin. Sluchátka Huawei FreeBuds 3 koupíte za 4 799 Kč.</p>
      <h3>Watch GT 2</h3>
      <figure>
        <img src="https://gizchina.cz/wp-content/uploads/2019/11/Huawei_Watch-GT-2_panske_2.png"/>
      </figure>
      <p>Hodinky Watch GT 2 vás namotivují k pohybu i během zimy. Najdete v nich například režim osobního trenéra, který podporuje až 15 sportovních režimů, a to včetně osmi outdoorových a sedmi indoor sportů. Během tréninku hodinky detailně monitorují až 190 typů dat, na základě kterých sami navrhnou zlepšení. Watch GT 2 současně dokáží sledovat také kvalitu spánku v reálném čase nebo monitorovat index stresu. Vše podstatné o svém zdraví, včetně personalizovaných tipů, navíc můžete sledovat v mobilní aplikaci. A dvoutýdenní výdrž baterie na jedno nabití jen těžko hledá konkurenci. Huawei Watch GT 2 jsou v prodeji za cenu 5 999 Kč.</p>
      <h3>Band 4</h3>
      <figure>
        <img src="https://gizchina.cz/wp-content/uploads/2019/11/IMG_2179.png"/>
      </figure>
      <p>Jednoduché a intuitivní ovládání dělá ze sportovního náramku Huawei Band 4 perfektního společníka pro každého aktivního člověka. Pokud chcete zlepšit svůj spánek, jistě oceníte i sledování životních funkcí. Band 4 také monitoruje srdeční frekvenci během celého dne, jednoduše se nabíjí a jeho baterie vydrží až 9 dní. Potěší i možnost vybrat si z více než stovky digitálních ciferníků. Sportovní náramek Band 4 se prodává za 999 Kč.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/21/ledy-se-mozna-lehce-pohnuly-v-kauze-huawei/"/>
        <a href="https://gizchina.cz/2019/11/19/je-tady-black-friday-na-huawei-cz-s-premiovymi-produkty/"/>
        <a href="https://gizchina.cz/2019/11/19/harmony-os-strategie-jeho-nasazovani-bude-predstavena-20-listopadu/"/>
      </related>
    </article>
  </body>
</html>