<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Agricultura/247074/ministerul-agriculturii-banii-europeni-alocati-pentru-constructia-unei-burse-de-peste-la-tulcea-trebuie-returnati.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T13:08:09+00:00"/>
    <meta property="og:title" content="Ministerul Agriculturii: Banii europeni alocati pentru constructia unei burse de peste la Tulcea trebuie returnati"/>
    <meta property="og:description" content="Agentia Nationala de Pescuit si Acvacultura (ANPA) va trebui sa returneze Uniunii Europene o suma de 14,9 milioane de lei, aferenta unui proiect cu finantare europeana al carui scop era crearea unei burse de peste la Tulcea, a declarat, joi, la Botosani, ministrul Agriculturii, Adrian Oros, potrivit Agerpres."/>
  </head>
  <body>
    <article>
      <h1>Ministerul Agriculturii: Banii europeni alocati pentru constructia unei burse de peste la Tulcea trebuie returnati</h1>
      <address>
        <time datetime="2019-11-21T13:08:09+00:00">21 Nov 2019, 13:08</time>
      </address>
      <p>
        <b>Agentia Nationala de Pescuit si Acvacultura (ANPA) va trebui sa returneze Uniunii Europene o suma de 14,9 milioane de lei, aferenta unui proiect cu finantare europeana al carui scop era crearea unei burse de peste la Tulcea, a declarat, joi, la Botosani, ministrul Agriculturii, Adrian Oros, potrivit <a href="http://agerpres.ro/">Agerpres.</a></b>
      </p>
      <p>Potrivit acestuia, Comisia Europeana a notificat Ministerul Agriculturii cu privire la necesitatea restituirii fondurilor, ca urmare a deficientelor inregistrate in implementarea proiectului.</p>
      <p>"Au facut la un moment dat, in 22 martie, au inaugurat bursa de peste. Practic, ce se dorea cu aceasta bursa de peste? Practic, sa se liciteze si sa comercializeze toata productia piscicola din Rezervatia Biosferei Deltei Dunarii. Trebuiau sa aiba un sediu, un punct de colectare la Chilia, mijloace de transport si un sistem informatic. La auditul care a fost facut de Curtea de Conturi, nu de catre noi, s-a constat urmatoarele: singurele tranzactii care s-au facut au fost doua tranzactii in ziua inaugurarii. Totul a fost doar pentru acea zi a inaugurarii. Apoi, deficiente grave: punctul de colectare nefunctional, fara apa, fara nimic, navele de transport nu erau inregistrate si nu era obtinuta nicio autorizatie esentiala. Alaltaieri (marti - n.r.) a venit din partea Comisiei, pentru ca a fost pe bani europeni, ca trebui sa inapoiem 14,96 milioane de lei", a afirmat Oros intr-o conferinta de presa sustinuta la sediul PNL Botosani.</p>
      <p>Ministrul Agriculturii a cerut Corpului de control pe care il coordoneaza sa efectueze verificari cu privire la proiectul din Tulcea.</p>
      <p>"Cand auditul se va termina, pentru ca am trimis si noi Corpul de control, (...) sa vedem ce s-a intamplat, cine este vinovat pentru pierderea acestor sume si pentru aceste investitii facute, in opinia noastra, prost, sa vedem cum putem salva ideea. Ideea este generoasa, de a avea o bursa de peste si de a stimula productia de peste care este in Romania, pentru ca noi deocamdata cumparam de afara cam 85% din consumul de peste", a adaugat Adrian Oros.</p>
      <p>
        <a href="https://www.wall-street.ro/articol/International/246621/dupa-refuzul-ue-balcanii-occidentali-vor-sa-creeze-o-piata-regionala.html">Citeste si:<br/>Dupa refuzul UE, balcanii occidentali vor sa creeze o piata regionala</a>
      </p>
      <figure>
        <img src="https://img.wall-street.ro/image_thumbs/thumbs/e4e/e4e5adbd5b6c8af2c5daeeaedc603a83-400x250-00-65.jpg?v=1573402400"/>
      </figure>
      <p>El a sustinut ca in acest proiect era prevazuta si achizitia unui elicopter pentru ANPA, insa procedura de licitatia a fost sistata.</p>
      <footer>Sursa foto: Pixabay</footer>
    </article>
  </body>
</html>