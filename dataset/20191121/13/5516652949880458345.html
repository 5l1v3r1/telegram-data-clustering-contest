<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426132/h-paroysiash-toy-pshfiakoy-diskoy-ta-arxipolena"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T13:40:01+00:00"/>
    <meta property="og:title" content="Η παρουσίαση του ψηφιακού δίσκου «Τα Αρχιπολενά»"/>
    <meta property="og:description" content="Σε ένα σχεδόν γεμάτο Δημοτικό Θέατρο πραγματοποιήθηκε το Σάββατο 16 Νοεμβρίου η παρουσίαση του ψηφιακού δίσκου &quot;Τα Αρχιπολενά&quot; με σκοπούς και τραγούδια απά τη μουσική παράδοση της Αρχίπολης που ηχογράφησε πρόσφατα ο Πολιτιστικός Σύλλογος της Αρχίπολης &quot;ΑΓΙΟΣ ΜΗΝΑΣ&quot; με τη συγχρηματοδότηση του Υπουργείου Ναυτιλίας και της Γενικής Γραμματείας Αιγαίου και Νησιωτικής Πολιτικής."/>
  </head>
  <body>
    <article>
      <h1>Η παρουσίαση του ψηφιακού δίσκου «Τα Αρχιπολενά»</h1>
      <address>
        <time datetime="2019-11-21T13:40:01+00:00">21 Nov 2019, 13:40</time>
      </address>
      <p>
        <b>Σε ένα σχεδόν γεμάτο Δημοτικό Θέατρο πραγματοποιήθηκε το Σάββατο 16 Νοεμβρίου η παρουσίαση του ψηφιακού δίσκου "Τα Αρχιπολενά" με σκοπούς και τραγούδια απά τη μουσική παράδοση της Αρχίπολης που ηχογράφησε πρόσφατα ο Πολιτιστικός Σύλλογος της Αρχίπολης "ΑΓΙΟΣ ΜΗΝΑΣ" με τη συγχρηματοδότηση του Υπουργείου Ναυτιλίας και της Γενικής Γραμματείας Αιγαίου και Νησιωτικής Πολιτικής.</b>
      </p>
      <p>Την εκδήλωση τίμησαν με την παρουσία τους οι κύριοι Μυλωνάς Χρήστος ο οποίος ήταν ο κεντρικός παρουσιαστής, Χατζηθεοδώρου Γιώργος Καθηγητής βυζαντινής μουσική, Μιαούλης Αριστείδης δημοσιογράφος της ΕΡΤ, Διακονικολάου Ιωάννης Δάσκαλος και Συγγραφέας του βιβλίου "Η Αρχίπολης της Ρόδου" και ο Μακρής Αναστάσιος Καθηγητής Γερμανικής Γλώσσας και Βιωματικός Ερμηνευτής στον ψηφιακό δίσκο οι οποίοι ήταν και οι ομιλητές της εκδήλωσης.<br/>Την Ιερά Μητρόπολη Ρόδου εκπροσώπησε ο Θεοφιλέστατος Επίσκοπος Ολύμπου κ.κ. Κύριλλος.</p>
      <p>Τον πολιτικό χώρο εκπροσώπησαν οι κύριοι Παππάς Ιωάννης και Υψηλάντης Βασίλειος ενώ συντομο χαιρετισμό εκ μέρους του κύριου Σαντορινιού απηύθυνε το μέλος της Ν.Ε. του ΣΥΡΙΖΑ κύριος Καραγιάννης Δημήτριος.</p>
      <p>Την Περιφέρεια Νοτίου Αιγαίου η κυρία Γιασιράνη Χαρά, τον Δήμο Ρόδου η κυρία Μαγιόγλου Τσαμπίκα και οι κύριοι Καμπούρης Ιωάννης και Σπανός Αναστάσιος.</p>
      <p>Οι παρευρισκόμενοι απόλαυσαν την εκδήλωση ακούγοντας τους βιωματικούς συντελεστές να ερμηνεύουν με αυθεντικό τρόπο αποσπάσματα από την ηχογράφηση και το εργαστήρι παραδοσιακών χορών του συλλόγου να ντύνει τα τραγούδια με χορούς.</p>
      <p>Η βραδιά έκλεισε με τους παρευρισκόμενους να απολαμβάνουν Αρχιπολενές λιχουδιές που επιμελήθηκε με αγάπη ο κύριος Σωτηράκης Γεώργιος και οι γυναίκες της Αρχίπολης.</p>
      <figure>
        <img src="https://www.rodiaki.gr/medias/2019/11/19/c59cf2524815b1b93a8523722ddaea79.jpg"/>
      </figure>
    </article>
  </body>
</html>