<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383491/turkiyenin-en-buyuk-savas-gemisi-geliyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T13:11:00+00:00"/>
    <meta property="og:title" content="Türkiye’nin en büyük savaş gemisi geliyor"/>
    <meta property="og:description" content="Türkiye'nin ilk çok maksatlı amfibi hücum gemisi 2020 sonunda Deniz Kuvvetlerine teslim edilecek."/>
  </head>
  <body>
    <article>
      <h1>Türkiye’nin en büyük savaş gemisi geliyor</h1>
      <h2>Türkiye'nin ilk çok maksatlı amfibi hücum gemisi 2020 sonunda Deniz Kuvvetlerine teslim edilecek.</h2>
      <address>
        <time datetime="2019-11-21T13:11:00+00:00">21 Nov 2019, 13:11</time>
      </address>
      <p>Cumhurbaşkanlığı Savunma Sanayii Başkanı İsmail Demir, Türkiye’nin en büyük savaş gemisi olacak TCG Anadolu'yu 2020 sonunda Deniz Kuvvetlerine teslim edeceklerini belirtti.</p>
      <p>Demir, incelemeleri sonrası yaptığı açıklamada, “Planlanan süreden yaklaşık bir yıl daha önce geminin teslim edilmesiyle ilgili tedbirlerin alındığını, alınmaya devam edildiğini gördük. İnşallah 2020’nin sonunda bu gemiyi Deniz Kuvvetlerimize vermiş olacağız. Tersaneyle konuşmalarımızda bu çalışmaların gidişatından memnun olduklarını gördük. Biz de gidişattan memnunuz. Bu incelemeyi yaparken çeşitli ürünlerin yerlileştirilmesi, yerli ürünler ve projeler kullanılmasıyla ilgili de yerinde tespitler yaptık. İnşallah bundan sonra bu tür gemilerle Türkiye'de, dünyada iddialı olacaktır. Hem tasarımı hem de çeşitli malzemeler, sistemler açısından da iddialı bir konuma geleceğimizi umuyoruz. Deniz Kuvvetlerimize hayırlı olmasını temenni ediyoruz” dedi.</p>
      <figure>
        <img src="https://www.milligazete.com.tr/sites/71/uploads/2019/11/21/gemi.jpg?"/>
      </figure>
      <p>TCG Anadolu gemisi</p>
      <p>Cumhurbaşkanlığı Savunma Sanayii Başkanlığı tarafından başlatılan Çok Maksatlı Amfibi Hücum Gemisi (LHD) Projesi kapsamında TCG Anadolu gemisinin yapımına başlandı.</p>
      <p>Asgari bir tabur büyüklüğündeki kuvveti ana üs desteği gerektirmeksizin belirlenen yere intikal ettirebilecek TCG Anadolu gemisinin inşaatına İstanbul Tuzla’daki Sedef Tersanesi'nde devam ediliyor. TCG Anadolu, dört adet mekanize çıkarma aracı, iki adet hava yastıklı çıkarma aracı, iki adet personel çıkarma aracının yanı sıra uçak, helikopter ve insansız hava araçları da taşıyacak. 231 metre uzunluk ve 32 metre genişlikteki geminin tam yük deplasmanı yaklaşık 27 bin ton olacak.</p>
      <p>Teknik özellikleri:</p>
      <p>Uzunluk: 231.82 m<br/>Uçuş güvertesi uzunluğu: 202 m</p>
      <p>Genişlik: 32 m</p>
      <p>Yükseklik: 58 m</p>
      <p>Azami Surat: ~ 21 knot (tam yuk ile)</p>
      <p>Sürekli Ekonomik Surat: 16 knot</p>
      <p>Menzil: 9.000 nm</p>
      <p>Seyir Süresi: 30 gün (lojistik destek almadan)</p>
      <p>Hizmet Süresi: 40 yıl</p>
      <p>Denizcilik Özelliği</p>
      <p>Deniz Durumu 5’te, uçar birlik operasyonları</p>
      <p>Deniz Durumu 4’te, yükleme ve boşaltma operasyonları</p>
      <p>Uçuş Güvertesi: 5.440 m2 (6 adet iniş noktası, maksimum 35 tona kadar ağırlıktaki platformların inişine uygun)</p>
      <p>Hangar Alanı: 900 m2 (F-35B, S-70B, AW-149, CH-47, vb)</p>
      <p>Dok Alanı: 1.165 m2 (4 x LCM veya 2 x LCVP)</p>
      <p>Ağır Yük Garajı: 1.410 m2 (Tank, AAV, TEU Konteyner, vb)</p>
      <p>Hafif Kargo Garajı: 1.880 m2 (AAV, ZPT, Konteyner, vb)</p>
      <p>12 derece eğimli kalkış rampası</p>
    </article>
  </body>
</html>