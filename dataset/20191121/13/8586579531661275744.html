<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kktc-bayragi-yakilmisti-rum-polisinden-gunler-sonra-aciklama-geldi-257351h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T13:50:00+00:00"/>
    <meta property="og:title" content="KKTC bayrağı yakılmıştı… Rum polisinden günler sonra açıklama geldi"/>
    <meta property="og:description" content="KKTC'nin 36. kuruluş yıl dönümünde ELAM örgütü tarafından Kıbrıs’ın güneyinde KKTC bayrağı yakılması olayının üzerinden 6 gün geçtikten sonra açıklama yapan Rum Polis Genel Müdürü Kipros Mihailidis, olayın ‘titizlikle araştırılacağını’ söyledi."/>
  </head>
  <body>
    <article>
      <h1>KKTC bayrağı yakılmıştı… Rum polisinden günler sonra açıklama geldi</h1>
      <address><time datetime="2019-11-21T13:50:00+00:00">21 Nov 2019, 13:50</time> by <a rel="author">Yeni Çağ Gazetesi</a></address>
      <p>
        <b>KKTC'nin 36. kuruluş yıl dönümünde ELAM örgütü tarafından Kıbrıs’ın güneyinde KKTC bayrağı yakılması olayının üzerinden 6 gün geçtikten sonra açıklama yapan Rum Polis Genel Müdürü Kipros Mihailidis, olayın ‘titizlikle araştırılacağını’ söyledi.</b>
      </p>
      <p>Kuzey Kıbrıs Türk Cumhuriyeti’nin (KKTC) 36. kuruluş yıl dönümünde ELAM örgütü tarafından Kıbrıs’ın güneyinde KKTC bayrağı yakılması olayının üzerinden 6 gün geçtikten sonra Rum Polis Genel Müdürü Kipros Mihailidis'ten konuyla ilgili açıklama geldi.</p>
      <p>Lefkoşa’daki Rum Polis Müdürlüğü’nü ziyarete giden Mihailidis, KKTC bayrağının yakılması olayının araştırılması talimatını verdiğini söyledi. Mihailidis, “Olay ciddi bir olay. Titizlikle araştırılacak. Araştırmanın sonucu göreceğiz” dedi.</p>
      <p>Geçtiğimiz hafta Kıbrıs’ın güneyinde yaşanan olayda, ELAM destekli ırkçı Rumların Türkiye karşıtı sloganlarla KKTC bayrağı yakması büyük tepki çekmişti.</p>
      <p>KKTC Başbakan Yardımcısı ve Dışişleri Bakanı Kudret Özersay, Kıbrıs’ın güneyinde yaşananlarla ilgili açıklama gelmemesini, 'hayra alemet değil' diye değerlendirmişti.</p>
      <related>
        <a href="https://www.yenicaggazetesi.com.tr/akp-sozcusu-celik-abd-ile-iliskileri-gelistirmek-istiyoruz-256935h.htm"/>
        <a href="https://www.yenicaggazetesi.com.tr/msbden-rum-yonetimine-sert-tepki-256896h.htm"/>
        <a href="https://www.yenicaggazetesi.com.tr/fuat-oktaydan-bayrak-tepkisi-siddetle-kiniyorum-256817h.htm"/>
        <a href="https://www.yenicaggazetesi.com.tr/disislerinden-bayrak-yakma-tepkisi-256789h.htm"/>
      </related>
    </article>
  </body>
</html>