<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/zlatans-tuvojas-milanai-2/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-21T13:07:27+00:00"/>
    <meta property="og:title" content="Zlatans tuvojas Milānai"/>
    <meta property="og:description" content="Itālijas respektablais sporta laikraksts “La Gazzetta dello Sport” vēsta, ka pieredzes bagātais uzbrucējs Zlatans Ibrahimovičs varētu janvārī pievienoties Itālijas A sērijas komandai “Milan”."/>
  </head>
  <body>
    <article>
      <h1>Zlatans tuvojas Milānai</h1>
      <address><time datetime="2019-11-21T13:07:27+00:00">21 Nov 2019, 13:07</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Itālijas respektablais sporta laikraksts “La Gazzetta dello Sport” vēsta, ka pieredzes bagātais uzbrucējs Zlatans Ibrahimovičs varētu janvārī pievienoties Itālijas A sērijas komandai “Milan”.</p>
      <p>Jau vēstījām, ka 38 gadus vecais uzbrucējs oficiāli pametis MLS komandas Losandželosas “Galaxy” rindas, vēloties savu karjeru turpināt Eiropas futbolā.</p>
      <p>Zlatans iepriekš pakaitināja līdzjutējus, norādot, ka varētu doties uz kādu Spānijas komandu, tomēr izskatās, ka reālāka varētu būt atgriešanās Itālijā.</p>
      <p>Izdevums vēsta, ka Milānas kluba vadība kādreizējam Zviedrijas izlases uzbrucējam piedāvājusi līgumu uz sešiem mēnešiem ar mēneša algu viena miljona eiro apmērā. Potenciālā vienošanās paredz, ka to var pagarināt vēl uz nākamo sezonu.</p>
      <p>Zlatans telefoniski apspriedies ar “Milan” komandas vadību, solot atbildēt uz piedāvājumu tuvāko nedēļu laikā.</p>
      <p>Uzbrucējs “Milan” komandu pārstāvēja no 2010. līdz 2012.gadam.</p>
      <p>Zviedru futbolistam šī bija otrā sezona MLS. Pirmajā viņš atzīmējās ar 22 vārtiem 27 spēles.</p>
      <p>Karjeras laikā Ibrahimovičs pārstāvēja Zviedrijas klubu “Malmo”, Nīderlandes vienību Amsterdamas “Ajax”, Itālijas komandas Turīnas “Juventus”, Milānas “Inter” un “Milan”, Spānijas grandu “Barcelona”, Francijas superklubu Parīzes “Saint-Germain” un Anglijas titulēto komandu Mančestras “United”.</p>
      <p>Uzbrucējs izcīnīja divus zeltus Nīderlandē, sešus Itālijā un četrus Francijā. Zviedru futbolists pa vienai reizei triumfēja UEFA Eiropas līgā, UEFA Superkausā un FIFA klubu Pasaules kausā.</p>
    </article>
  </body>
</html>