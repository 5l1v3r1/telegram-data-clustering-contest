<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/vendetta-si-consuma-corpo-provincia-lecce-40enne-organizza-219667.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T13:14:00+00:00"/>
    <meta property="og:title" content="In provincia di lecce un 40enne organizza uno stupro di gruppo sulla moglie straniera"/>
    <meta property="og:description" content="LA VENDETTA SI CONSUMA SUL CORPO - IN PROVINCIA DI LECCE UN 40ENNE ORGANIZZA UNO STUPRO DI GRUPPO SULLA MOGLIE STRANIERA: I DUE SI STAVANO SEPARANDO - SULL’UOMO, UN NOTO PROFESSIONISTA, PENDE ANCHE L'ACCUSA DI MALTRATTAMENTI AI DANNI DEL FIGLIO…"/>
  </head>
  <body>
    <article>
      <h1>In provincia di lecce un 40enne organizza uno stupro di gruppo sulla moglie straniera</h1>
      <address>
        <time datetime="2019-11-21T13:14:00+00:00">21 Nov 2019, 13:14</time>
      </address>
      <p>
        <b>
          <b>LA VENDETTA SI CONSUMA SUL CORPO - IN PROVINCIA DI LECCE UN 40ENNE ORGANIZZA UNO STUPRO DI GRUPPO SULLA MOGLIE STRANIERA: I DUE SI STAVANO SEPARANDO - SULL’UOMO, UN NOTO PROFESSIONISTA, PENDE ANCHE L'ACCUSA DI MALTRATTAMENTI AI DANNI DEL FIGLIO…</b>
        </b>
      </p>
      <hr/>
      <p>
        <b>Enrico Chillè per <a href="http://www.ilmessaggero.it/">www.ilmessaggero.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256092/1232599.htm">
          <img src="https://cdn-static.dagospia.com/img/foto/11-2019/stupro-2-1232599.jpg"/>
        </a>
        <figcaption>stupro 2</figcaption>
      </figure>
      <p>Un uomo di 40 anni è stato arrestato con l'accusa di aver organizzato uno stupro di gruppo ai danni della moglie, da cui si stava separando. Sull'uomo pende anche l'accusa di maltrattamenti ai danni del figlio.</p>
      <p>È accaduto a Colico (Lecco), nei pressi del confine con la provincia di Sondrio. Come riporta Il Giorno, l'uomo è un noto professionista della zona, spesso impegnato in trasferte di lavoro: a denunciarlo è stata proprio la moglie, una giovane donna straniera. Sulla vicenda indagano i magistrati della Procura e del Tribunale dei minori di Milano, che hanno chiesto e ottenuto un mandato di cattura.</p>
      <figure>
        <a href="https://www.dagospia.com/mediagallery/Dago_fotogallery-256092/1232598.htm">
          <img src="https://cdn-static.dagospia.com/img/foto/11-2019/stupro-1-1232598.jpg"/>
        </a>
        <figcaption>stupro 1</figcaption>
      </figure>
      <p>L'uomo, al momento, si trova in carcere a Pescarenico, sorvegliato costantemente per evitare che altri detenuti possano aggredirlo. Dopo la denuncia della moglie, ricca di particolari, gli inquirenti hanno avviato altre indagini e raccolto diverse prove, fino a giungere all'arresto dell'uomo.</p>
      <p>Il figlio della coppia, che sarebbe vittima di maltrattamenti da parte del padre, è un bambino che frequenta le elementari. Insieme all'uomo ci sono altri indagati, che avrebbero partecipato allo stupro di gruppo, ma i magistrati mantengono il massimo riserbo.</p>
    </article>
  </body>
</html>