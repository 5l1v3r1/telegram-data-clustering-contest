<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Vladnou-v-Nemecku-idioti-Zeman-to-pry-rekl-Jenze-604177"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T13:01:00+00:00"/>
    <meta property="og:title" content="Vládnou v Německu idioti? Zeman to prý řekl. Jenže..."/>
    <meta property="og:description" content="Poslanci Alternativy pro Německo šíří dezinformaci, ve které hraje roli i prezident Miloš Zeman."/>
  </head>
  <body>
    <article>
      <h1>Vládnou v Německu idioti? Zeman to prý řekl. Jenže...</h1>
      <address>
        <time datetime="2019-11-21T13:01:00+00:00">21 Nov 2019, 13:01</time>
      </address>
      <p>
        <b>Poslanci Alternativy pro Německo šíří dezinformaci, ve které hraje roli i prezident Miloš Zeman.</b>
      </p>
      <p>V roce 2015 prezident Miloš Zeman prohlásil, že prvorepublikový novinářský velikán Ferdinand Peroutka napsal článek Hitler je gentleman, který měl podle prezidenta dokládat, že i elity mohou selhat. Dodnes vak nepodal důkaz o tom, že článek existuje</p>
      <p>Teď se zdá, že se stal obětí podobné manipulace.</p>
      <p>Poslanci krajně pravicové Alternativy pro Německo (AfD) čas od času nadávají na vládu v Berlíně. Vyčítají jí, že je odtržena od života obyčejných lidí, a člověk má podle poslanců<br/>AfD pocit, že jejich vláda nejedná ve prospěch lidu, ale z pověření cizí moci.</p>
      <p>Podobné hlasy zaznívají i v Česku, ale u nás se nestává tak často, aby si některý z politiků podobných představitelům Alternativy pro Německo vymyslel výrok, a jen tak ho přisoudil prezidentu Miloši Zemanovi.</p>
      <p>Přesně to podle Deníku N udělal lídr durynské AfD Björn Höcke, který před svými stoupenci prohlašoval, že německá kancléřka Angela Merkelová jedná z pověření cizí moci. „<a href="https://denikn.cz/238045/nemecka-afd-ostreluje-merkelovou-zemanovym-vyrokem-prezident-ho-ale-nikdy-nerekl/?ref=tit1&amp;fbclid=IwAR1C0Tts_lWdvan4zIdE08LzbMwceZO3F9zUfCuKMQq_n5jfNOcVhou56sQ">Proto platí, co řekl český prezident Miloš Zeman při pohledu na Německo, alespoň nepřímo</a>: Této zemi vládnou idioti,“ zvolal Höcke před svými příznivci ve městě Sömmerda. A dočkal se potlesku.</p>
      <p>Háček je v tom, že prezident Zeman takto znějící větu nevyslovil, což Deníku N potvrdil i hradní mluvčí Jiří Ovčáček, který však zároveň označil větu za inspirativní.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Jiri-Menzel-Zeman-Milion-chvilek-Manzelka-promluvila-604124"/>
        <a href="https://www.parlamentnilisty.cz/politika/politici-volicum/Prezident-Zeman-NATO-je-dnes-zalozeno-na-principu-konfliktu-zemi-604139"/>
        <a href="https://www.parlamentnilisty.cz/arena/monitor/Ajaj-Jiriho-Dienstbiera-se-v-CT-ptali-na-to-co-neslysel-rad-Takto-to-dopadlo-604131"/>
        <a href="https://www.parlamentnilisty.cz/arena/monitor/Ty-transparenty-prava-tvar-Milionu-chvilek-Ovcacek-tvrde-o-Minarove-snazeni-604123"/>
      </related>
    </article>
  </body>
</html>