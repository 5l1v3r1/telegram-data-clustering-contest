<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/udovicic-se-sastao-sa-delegacijom-saudijske-arabije/"/>
    <meta property="og:site_name" content="Krstarica"/>
    <meta property="article:published_time" content="2019-11-21T13:21:00+00:00"/>
    <meta property="og:title" content="Udovičić se sastao sa delegacijom Saudijske Arabije"/>
    <meta property="og:description" content="BEOGRAD - Ministar omladine i sporta Vanja Udovičić sastao se danas sa Muhamedom Alumaidijem iz Opšte uprave za sport Kraljevine Saudijske Arabije. Sa"/>
  </head>
  <body>
    <article>
      <h1>Udovičić se sastao sa delegacijom Saudijske Arabije</h1>
      <address><time datetime="2019-11-21T13:21:00+00:00">21 Nov 2019, 13:21</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520792-750x430.jpg"/>
        <figcaption>Foto: Tanjug/R.Prelić, arhiva</figcaption>
      </figure>
      <p>BEOGRAD – Ministar omladine i sporta Vanja Udovičić sastao se danas sa Muhamedom Alumaidijem iz Opšte uprave za sport Kraljevine Saudijske Arabije.</p>
      <p>Sa delegacijom koja se odazvala pozivu ministarstva i u petak će prisustvovati otvaranju velikog Sajma sporta na Beogradskom sajmu, razgovaralo se o Nacrtu memoranduma o razumevanju između Ministarstva omladine i sporta Srbije i Opšte uprave za sport Kraljevine Saudijske Arabije o saradnji u oblasti sporta.</p>
      <p>Sportski turizam i ponuda Srbije, kao i razmena iskustava u vezi sa omladinskim programima i projektima i razmatranje mogućnosti za realizaciju zajedničkih aktivnosti za mlade, bili su takođe tema konstruktivnih razgovora.</p>
      <p>Saudijska delegacija će na Sajmu sporta obići sve štandove i upoznati se sa organizacijom sportskih saveza u Srbiji.</p>
      <p>(Tanjug)</p>
    </article>
  </body>
</html>