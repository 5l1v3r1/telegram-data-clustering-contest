<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191119_04725039?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T13:19:00+00:00"/>
    <meta property="og:title" content="Parijs opent nog een schaatspiste op unieke locatie"/>
    <meta property="og:description" content="In Parijs opent straks niet alleen de grootste indoor schaatspiste ter wereld in het Grand Palais. Schaatsen kan in de stad ook met een uitzicht vanaf het ..."/>
  </head>
  <body>
    <article>
      <h6 class="kicker">Vakantie</h6>
      <h1>Parijs opent nog een schaatspiste op unieke locatie</h1>
      <address>
        <time datetime="2019-11-21T13:19:00+00:00">21 Nov 2019, 13:19</time>
      </address>
      <p>In Parijs opent straks niet alleen de grootste indoor schaatspiste ter wereld in het Grand Palais. Schaatsen kan in de stad ook met een uitzicht vanaf het dak van Galeries Lafayette.</p>
      <p>Eeder deze week ging de schaatspiste van van 160m2 open. Glijden op het dak van het beroemde luxewarenhuis kan met zicht op de Eiffeltoren, Arc de Triomphe en het dichter gelegen operagebouw. Rond de piste vind je kerstbomen om de kerstsfeer helemaal in te luiden, maar je kunt er ook iets eten aan kraampjes. Open van 20 november tot 21 december, telkens van 9.30 tot 20.30 uur. Schaatsen is gratis. <br/><br/><b>Grootste indoorpiste</b></p>
      <p>Een beetje verder, in het Grand Palais, opent al voor de vijfde keer de grootste indoor schaatsbaan ter wereld de deuren? Je kunt erheen van 13 december tot 8 januari. Op de schaatspiste van 2.700 vierkante meter kun je zowel overdag als ’s avonds terecht. Voor wie voor die laatste optie kiest, werd er ook aan muziek en discolichten gedacht.</p>
      <p>Het Grand Palais is een grote glazen tentoonstellingshal die werd gebouwd voor de wereldtentoonstelling in 1900. Naast nog altijd heel wat expo’s vinden ook de defilés van Chanel er telkens plaats. En dus kan er ook geschaatst worden tegen een indrukwekkend decor. Volwassenen betalen 17 euro voor het huren van schaatsen, kinderen 12 euro.</p>
    </article>
  </body>
</html>