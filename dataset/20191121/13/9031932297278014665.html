<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/morawiecki-o-likwidacji-30-krotnosci-skladek-zus-do-konsultacji/"/>
    <meta property="og:site_name" content="Polsat News"/>
    <meta property="article:published_time" content="2019-11-21T13:39:00+00:00"/>
    <meta property="og:title" content="Morawiecki o likwidacji 30-krotności składek ZUS: do konsultacji"/>
    <meta property="og:description" content="- Projekt zniesienia limitu 30-krotności przy składkach ZUS został przekazany do konsultacji - powiedział po czwartkowym posiedzeniu rządu premier Mateusz Morawiecki."/>
  </head>
  <body>
    <article>
      <h1>Morawiecki o likwidacji 30-krotności składek ZUS: do konsultacji</h1>
      <address>
        <time datetime="2019-11-21T13:39:00+00:00">21 Nov 2019, 13:39</time>
      </address>
      <p>
        <b>- Projekt zniesienia limitu 30-krotności przy składkach ZUS został przekazany do konsultacji - powiedział po czwartkowym posiedzeniu rządu premier Mateusz Morawiecki.</b>
      </p>
      <related>
        <a href="https://www.polsatnews.pl/wiadomosc/2019-11-21/rzad-przyjal-projekt-ustawy-malego-zus-u-plus-pomoze-rozwinac-skrzydla-malym-firmom/"/>
      </related>
      <p>- Na razie projekt 30-krotności został przekazany do konsultacji. (...) Dobrą praktyką jest spróbować bez zbędnej eskalacji wypracować konsensus i jeśli będą nowe propozycje, bardzo chętnie będę je analizował - mówił premier.</p>
      <p>
        <a href="https://www.polsatnews.pl/wiadomosc/2019-11-21/rzad-przyjal-projekt-ustawy-malego-zus-u-plus-pomoze-rozwinac-skrzydla-malym-firmom/">
          <b>ZOBACZ: Rząd przyjął projekt ustawy Małego ZUS-u Plus. "Pomoże rozwinąć skrzydła małym firmom"</b>
        </a>
      </p>
      <p>Dodał, że dochodzą do niego sygnały, "nie tylko od naszych partnerów z Zjednoczonej Prawicy, ale również od NSZZ Solidarność i od pracodawców" o takiej potrzebie konsultacji.</p>
      <p>- Dzisiaj 30-krotność powoduje degresywność polskiego systemu podatkowego, w szerszym rozumieniu tego słowa, stąd ta nasza propozycja. Szanując głosy naszych partnerów, będziemy dalej dyskutować w tym konkretnie elemencie systemu podatkowego, ale oczywiście w tym przypadku rzecz dotyczy systemu ubezpieczeń społecznych - dodał premier.</p>
      <p>
        <b>Dalsze rozmowy</b>
      </p>
      <p>Pierwsze czytanie projektu PiS dotyczącego zniesienia limitu 30-krotności przy składkach ZUS Sejm miał przeprowadzić we wtorek wieczorem, ale poseł PiS Marcin Horała w imieniu swego klubu wycofał ten projekt.</p>
      <p>Wcześniej brak poparcia wobec zniesienia limitu składek zadeklarowali nie tylko przedstawiciele Koalicji Obywatelskiej, ale także koalicjant PiS ze Zjednoczonej Prawicy - Porozumienie Jarosława Gowina. Ugrupowanie to przyjęło uchwałę, która zobowiązuje posłów i senatorów Porozumienia do głosowania przeciw likwidacji tego limitu.</p>
      <p>W środę szef Komitetu Stałego Rady Ministrów Łukasz Schreiber powiedział, że PiS wycofał się na razie ze zniesienia limitu 30-krotności przy składkach ZUS, by przeprowadzić konsultacje. Jak dodał, "szanujemy głos naszych koalicjantów" i zaznaczył, że strona społeczna także domagała się dalszych rozmów.</p>
      <p>
        <a href="https://www.polsatnews.pl/wideo/nowoczesne-gornictwo-to-przyszlosc-polskiej-gospodarki-premier-szydlo-_6406451/">WIDEO - "Nowoczesne górnictwo to przyszłość polskiej gospodarki" - premier Szydło</a>
      </p>
      <figure>
        <img src="https://s.redefine.pl/dcs/o2/redefine/cp/2r/2rcq9kyv8ngefqnuuk5zwvqnwiok4wdv.jpg"/>
      </figure>
    </article>
  </body>
</html>