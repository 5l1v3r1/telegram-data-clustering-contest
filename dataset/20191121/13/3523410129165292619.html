<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641169/%D8%B7%D8%B1%D8%AD-%D8%A7%D9%88%D9%84%DB%8C%D9%87-%DA%A9%D9%86%D8%AA%D8%B1%D9%84%D8%B1-%DA%A9%D9%86%D8%B3%D9%88%D9%84-ps5-%D9%85%D9%86%D8%AA%D8%B4%D8%B1-%D8%B4%D8%AF-%D8%B9%DA%A9%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T13:26:00+00:00"/>
    <meta property="og:title" content="طرح اولیه کنترلر کنسول PS5 منتشر شد + عکس"/>
    <meta property="og:description" content="به تازگی یکی از وب سایت‌های تحلیل بازی تصویری از طرح اولیه کنترلر کنسول PS5 منتشر کرده است که بسیار شبیه به کنترلر کنسول PS4 است."/>
  </head>
  <body>
    <article>
      <h1>
        <a href="https://www.bultannews.com/fa/news/641169/%D8%B7%D8%B1%D8%AD-%D8%A7%D9%88%D9%84%DB%8C%D9%87-%DA%A9%D9%86%D8%AA%D8%B1%D9%84%D8%B1-%DA%A9%D9%86%D8%B3%D9%88%D9%84-ps5-%D9%85%D9%86%D8%AA%D8%B4%D8%B1-%D8%B4%D8%AF-%D8%B9%DA%A9%D8%B3">طرح اولیه کنترلر کنسول PS5 منتشر شد + عکس</a>
      </h1>
      <h2>به تازگی یکی از وب سایت‌های تحلیل بازی تصویری از طرح اولیه کنترلر کنسول PS5 منتشر کرده است که بسیار شبیه به کنترلر کنسول PS4 است.</h2>
      <address><time datetime="2019-11-21T13:26:00+00:00">21 Nov 2019, 13:26</time> by <a rel="author">بولتن نیوز | bultannews.com</a></address>
      <p>شرکت سونی چند ماه پیش اطلاعات سخت افزاری نسل بعدی کنسول خود را اعلام کرد و پس از آن بسیاری از سازندگان عناوین رایانه‌ای ساخت بازی‌های خود برای نسل بعدی کنسول‌های را آغاز کردند. اما از این کنسول صرفا اطلاعات سخت افزاری منتشر شده است و شرکت سونی فعلا تصویری از ظاهر کنسول خود و همچنین ظاهر کنترلر این کنسول را منتشر نکرده است؛ اما به تازگی یکی از وب سایت‌های معتبر تحلیل بازی و کنسول تصویری اولیه از کنترلر کنسول PS5 را منتشر کرده است که به نظر می‌رسد این تصویر همان طرح اولیه کنترلر جدید شرکت سونی باشد.</p>
      <figure>
        <img src="https://www.bultannews.com/files/fa/news/1398/8/30/1200080_348.png"/>
      </figure>
      <p>در حال حاضر سونی به طور رسمی اعلام نکرده است که این پترن همان طرح اولیه کنترلر کنسول PS5 خواهد بود یا صرفا شایعه‌ای است که در فضای مجازی منتشر شده، اما اگر این پترن حقیقت داشته باشد ظاهرا کنترلر کنسول PS5 همان کنترلر کنسول PS4 خواهد بود که سونی صرفا با برطرف کردن ایرادات آن، این کنترلر را برای کنسول PS5 طراحی کرده است.</p>
      <figure>
        <img src="https://www.bultannews.com/files/fa/news/1398/8/30/1200081_139.png"/>
      </figure>
      <p>بر اساس تصویر منتشر شده از این پترن، کنترلر کنسول PS5 دارای همان دکمه‌های همیشگی پلی استیشن خواهد بود و در این طرح اولیه تنها تغییری که با کنترلر PS4 مشاهده می‌‍شود، حذف شدن نوار رنگی جلوی کنترلر است که احتمالا این نوار جای خود را به چراغی در روی کنسول داده باشد؛ تاچ پد کنسول PS4 در کنترلر کنسول PS5 نیز وجود خواهد داشت که قطعا در این کنترلر عملکرد بسیار بالاتری از خود نشان خواهد داد و احتمالا در بازی‌های نسل بعدی نیز این تاچ پد بیشتر از همیشه کارایی خواهد داشت.</p>
      <p>دو دکمه کوچکی هم که در کنترلر PS4 وجود داشت دوباره مشاهده می‌شوند، هرچند در چند سال اخیر و توسعه یافتن شبکه‌های اجتماعی قطعا شرکت سونی هم از دکمه Share نخواهد گذشت و به گیمرهایش اجازه خواهد داد تا مانند کنسول PS4 تصاویر و صحنه‌های برتر گیم پلی خود را با دوستانشان به اشتراک بگذارند. با این حال باید تا زمان معرفی کنسول PS5 برای مشخص شدن تغییرات کنترلر کنسول PS5 منتظر ماند.</p>
    </article>
  </body>
</html>