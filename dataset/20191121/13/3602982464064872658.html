<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/fans-fc-volendam-blazen-zwarte-piet-feest-excelsior-toch-af/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T13:36:41+00:00"/>
    <meta property="og:title" content="Fans FC Volendam blazen ‘Zwarte Piet-feest’ bij Excelsior toch maar af"/>
    <meta property="og:description" content="Fans van FC Volendam zien vrijdagavond af van hun feestje en gaan niet verkleed als Zwarte Piet naar Excelsior. Aanleiding is het racistische incident van afgelopen zondag. De aanhangers van FC Volendam zagen hun verkleedpartijtje als steun aan Zwarte Piet. Elk jaar verkleden fans van Volendam zich tijdens een uitwedstrijd in november als Zwarte Piet.…"/>
  </head>
  <body>
    <article>
      <h1>Fans FC Volendam blazen ‘Zwarte Piet-feest’ bij Excelsior toch maar af</h1>
      <address>
        <time datetime="2019-11-21T13:36:41+00:00">21 Nov 2019, 13:36</time>
      </address>
      <p>
        <b>Fans van FC Volendam zien vrijdagavond af van hun feestje en gaan niet verkleed als Zwarte Piet naar Excelsior. Aanleiding is het <a href="https://sportnieuws.nl/voetbal/binnenland/zelfs-in-nederland-fc-den-bosch-excelsior-stilgelegd-na-racistische-geluiden/">racistische incident</a> van afgelopen zondag.</b>
      </p>
      <p>De aanhangers van FC Volendam zagen hun verkleedpartijtje als steun aan Zwarte Piet. Elk jaar verkleden fans van Volendam zich tijdens een uitwedstrijd in november als Zwarte Piet. "Wij zijn ook tegen racisme en hebben dus deze actie afgeblazen," zegt Nick Venema, woordvoerder van de FC Volendam-fans, tegenover het <a href="https://www.noordhollandsdagblad.nl/cnt/dmf20191120_29154724/fans-fc-volendam-zien-af-van-hun-zwartepietenactie-in-rotterdam-wij-zijn-ook-tegen-racisme-maar-dit-was-ons-jaarlijkse-feestje">Noordhollands Dagblad</a>. "We doen dit om onze eigen club ook te beschermen."</p>
      <figure>
        <iframe data-src="https://twitter.com/FootballCulture/status/397333233651548160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Carnaval</b><br/>Voor het incident in Den Bosch kregen de fans van Volendam al te horen dat zij zwartgeschminkt niet welkom zijn in stadion Woudestein. Gezichtsbedekking is namelijk niet toegestaan bij Excelsior en de club hanteert dezelfde regels wanneer supporters op bezoek komen tijdens carnaval. <br/><br/>Fans van Volendam lieten het hier toen niet bij zitten. "Samen met supporterscoördinator Ron Nagtzaam hebben wij een brief opgestuurd naar Excelsior. Maandag zouden wij antwoord ontvangen. Maar na de gebeurtenissen bij FC Den Bosch hebben we zelf besloten om het niet te doen." <br/><br/><b>Gewaarschuwd</b><br/>Al voor de brief van de Volendammers wees veiligheidscoördinator Van den Ham van Excelsior de fans er op dat de actie "weinig met voetbal heeft te maken."</p>
    </article>
  </body>
</html>