<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/skandal-zi-zgvaltuvannyam-yak-u-sluzi-narodu-pokarayut-ivanisova/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T13:24:18+00:00"/>
    <meta property="og:title" content="Скандал зі зґвалтуванням: як у «Слузі народу» покарають Іванісова"/>
    <meta property="og:description" content="У ЗМІ з'явилася інформація про те, що народний депутат фракції Слуга народу Роман Іванісов був затриманий в 1995 році і відбував за рішенням суду покарання у вигляді позбавлення волі за зґвалтування неповнолітньої."/>
  </head>
  <body>
    <article>
      <h1>Скандал зі зґвалтуванням: як у «Слузі народу» покарають Іванісова</h1>
      <h2>Депутат 2,6 років перебував у виправно-трудовій колонії загального режиму</h2>
      <address>
        <time datetime="2019-11-21T13:24:18+00:00">21 Nov 2019, 13:24</time>
      </address>
      <p>Стало відомо, що у фракції “Слуга народу” зроблять з народним депутатом <a href="https://narodna-pravda.ua/2019/11/20/deputat-slugy-narodu-vyznanyj-vynnym-u-zgvaltuvanni-nepovnolitnoyi-podrobytsi/">Романом Іванісовим, якого напередодні звинуватили у зґвалтуванні неповнолітньої.</a></p>
      <p>Як передає НАРОДНА ПРАВДА, в інтерв’ю «<a href="https://www.obozrevatel.com/politics/intervyu-s-vitaliem-bezginyim-iz-slugi-naroda.htm">Обозревателю</a>» нардеп від «Слуги» Віталій Безгін повідомив, що поки народні обранці чекають офіційної відповіді від прокуратури.</p>
      <p>Loading...</p>
      <p>“Поки чекаємо на офіційну відповідь від прокуратури. Зараз йому слід призупинити членство в партії до отримання результату”, – заявив Віталій Безгін.</p>
      <p>Зазначимо на момент інтерв’ю було невідомо, що Роман Іванісов вже прийняв рішення залишити фракцію. При цьому, за словами лідера парламентської фракції “Слуги народу” Давида Арахамія, Іванісов зможе повернутися у фракцію, якщо доведе, що у нього не було судимості.</p>
      <p>“Ми домовилися з ним, що він за особистою ініціативою виходить з фракції та партії. Якщо він це спростує і вся країна побачить, що це фейк, ми його заберемо назад. Якщо це підтвердиться, нехай йде власною дорогою, куди заманеться”, – цитує <a href="https://lb.ua/news/2019/11/21/442853_arahamiya_podtverdil_vihod_deputata.html">Lb.ua</a>.</p>
      <p>Арахамія також додав, що Іванісов направив свого помічника в маріупольську колонію, щоб отримати підтвердження невинуватості в архівах. Однак у реєстрі МВС нічого немає, а в реєстрах пенітенціарної служби інформації до 2002 року немає, а йдеться про 1996.</p>
      <p>Сам Іванісов стверджує, що інформація про судимості – вкидання “рівненських авторитетів”, пов’язаних з нелегальним видобутком бурштину.</p>
      <p>Як відомо, у ЗМІ з’явилася інформація про те, що народний депутат фракції “Слуга народу” Роман Іванісов був затриманий в 1995 році і відбував за рішенням суду покарання у вигляді позбавлення волі за зґвалтування неповнолітньої.</p>
      <p>Раніше народний депутат від “Слуги” Віталій<a href="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"> Безгін повідомив, чому у фракції не карають Богдана Яременка</a> після скандалу з інтимною перепискою, В’ячеслава Медяника через скандальне листування щодо прокурора та Олександра Дубинського за критику фракції.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>