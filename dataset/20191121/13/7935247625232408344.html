<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cocuklar-duymasinin-yeni-havucu-son-haliyle-sasirtti-215816h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T13:39:53+00:00"/>
    <meta property="og:title" content="Çocuklar Duymasın'ın yeni Havuç'u son haliyle şaşırttı!"/>
    <meta property="og:description" content="Çoçuklar Duymasın'ın fenomen karakteri 'Havuç' rolünü Furkan Kızılay'ın diziden ayrılmasından sonra üstlenen Baran Erdoğan'ın son halini görenler şaşkınlıklarını gizleyemedi."/>
  </head>
  <body>
    <article>
      <h1>Çocuklar Duymasın'ın yeni Havuç'u son haliyle şaşırttı!</h1>
      <h2>Çoçuklar Duymasın'ın fenomen karakteri 'Havuç' rolünü Furkan Kızılay'ın diziden ayrılmasından sonra üstlenen Baran Erdoğan'ın son halini görenler şaşkınlıklarını gizleyemedi.</h2>
      <address>
        <time datetime="2019-11-21T13:39:53+00:00">21 Nov 2019, 13:39</time>
      </address>
      <p>Adını Çocuklar Duymasın 'Havuç' karakteriyle duyuran Baran Erdoğan, Instagram paylaşımlarıyla adından söz ettiriyor.</p>
      <figure>
        <img src="https://i.sozcu.com.tr/wp-content/uploads//2018/02/iecrop/havuc-baran-erdogan-kimdir-yeni_16_9_1519573540.jpg"/>
      </figure>
      <p>Baran Erdoğan'nın son halini görenler şaşkınlıklarını gizleyemedi.<br/><br/>Oldukça kilo verdiği görülen Erdoğan, imajında yeniliğe gitti.<br/><br/><b>İşte Baran Erdoğan'ın son hali: </b></p>
      <figure>
        <img src="https://www.olay.com.tr/d/other/baran.jpg"/>
      </figure>
      <p>Baran Erdoğan paylaşımına, “Niye bu kadar zayıfladın?” “Çok zayıfladın!” “Aşırı zayıfladın!” Her şey kontrol altında. Anlatayım: Yaklaşık 8 aydır bir değişim serüveni içindeyim. Çocuklar Duymasın bittikten sonra, çok barışık olmadığım ve değiştirebileceğime inandığım fiziksel ve ruhsal yönlerime el atmaya karar verdim. Önce bir spor salonuna yazılmayı tercih ettim. Hiçbir şey planlamadan, düşünmeden. Başlarda güle eğlene sıradan bir hobi gibiydi. Daha sonra salonda başarılı hocalarla tanıştım. İlk programımı @barisatillatraining yazdı. Gelişme gördükçe işler sosyal bir aktiviteden, ciddi bir maratona dönüştü. Daha sonra @pt.eminekayret ile çalışmaya başladık. Antrenman programı çok yoğundu. Yediğim yemeklerin gramajından, kan değerlerime göre beslenme tarzına kadar gitti işin ucu. Bildiğim çoğu şeyi yanlış bildiğim gibi, onlarca da yeni şey öğrendim vücudumla ilgili. Salonda çektiğim acıyı anlatmıyorum çünkü aldığım sonuçlardan sonra hepsine değdi. Amacım “kaslı çocuk” olmak değil, sağlıklı, atletik, estetik bir görünüme sahip olmaktı. O yüzden doğal beslenerek spor yapmayı tercih ettim. Kendimi çok daha mutlu, huzurlu, pozitif ve enerjik hissediyorum. Gece çok daha erken yatıp sabahları erken kalkıyorum. Yüzümdeki sonuçsa fotoğrafta eski halimi hatırlamak isterseniz geçmiş gönderilerdeki koca yanaklı adamı arayın .Bana inanıp desteğini esirgemeden sürekli yardımcı olan Emine Hocam @pt.eminekayret e, başlangıç dönemimde yardımını esirgemeyen @barisatillatraining Barış bro’ya ve hizmet kalitesi, güleryüz ve sıcak ortamıyla @caddefitnessformclub a sonsuz teşekkür ederim." notunu ekledi.<br/><br/>Baran Erdoğan'ın paylaşımına takipçilerinden destek mesajları geldi. </p>
    </article>
  </body>
</html>