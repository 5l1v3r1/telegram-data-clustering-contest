<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855516/eredivisie-pilkarze-w-holandii-zaprotestuja-przeciwko-rasizmowi-beda-stac-przez-"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T13:07:58+00:00"/>
    <meta property="og:title" content="Eredivisie. Piłkarze w Holandii zaprotestują przeciwko rasizmowi. Będą stać przez pierwszą minutę meczu"/>
    <meta property="og:description" content="Piłkarze dwóch najwyższych klas rozgrywkowych w Holandii nie zagrają przez pierwsze minuty swoich meczów w ten weekend. Chcą zwrócić uwagę na problem rasizmu w piłce nożnej."/>
  </head>
  <body>
    <article>
      <h1>Eredivisie. Piłkarze w Holandii zaprotestują przeciwko rasizmowi. Będą stać przez pierwszą minutę meczu</h1>
      <address><time datetime="2019-11-21T13:07:58+00:00">21 Nov 2019, 13:07</time> by <a rel="author" href="https://sportowefakty.wp.pl/autor/mateusz-kozanecki" target="_blank">Mateusz Kozanecki</a></address>
      <h4>Piłkarze dwóch najwyższych klas rozgrywkowych w Holandii nie zagrają przez pierwsze minuty swoich meczów w ten weekend. Chcą zwrócić uwagę na problem rasizmu w piłce nożnej.</h4>
      <related>
        <a href="https://sportowefakty.wp.pl/pilka-nozna/855466/euro-2020-jakub-blaszczykowski-planuje-odejscie-z-kadry-chce-to-zrobic-po-mistrz"/>
      </related>
      <p>Do skandalicznego zdarzenia doszło w minioną niedzielę podczas meczu Eerste Divisie (drugi poziom w Holandii). Kibice drużyny  obrażali zawodnika gości Ahmada Mendesa Moreirę, w jego stronę skierowane były także odgłosy zwierząt.</p>
      <p>Moreira opuścił boisko, a po chwili sędzia przerwał nawet na moment spotkanie. Gracz <a href="https://sportowefakty.wp.pl/pilka-nozna/excelsior-rotterdam">Excelsioru Rotterdam</a> wrócił później do gry i strzelił jedną bramkę, a mecz zakończył się wynikiem 3:3.</p>
      <p>W nadchodzącej kolejce piłkarze holenderskich klubów będą protestować przeciwko takiemu zachowaniu. Przez pierwszą minutę meczu nie będą uczestniczyli w grze, a na telebimach ma zostać wyświetlony napis: "Rasizm? To my nie gramy w piłkę".</p>
      <p>Telewizja BBC przekazała, że sprawa odbiła się szerokim echem wśród piłkarzy. Zachowanie pseudokibiców Den Bosch potępił m.in. <a href="https://sportowefakty.wp.pl/pilka-nozna/memphis-depay">Memphis Depay</a>, a <a href="https://sportowefakty.wp.pl/pilka-nozna/georginio-wijnaldum">Georginio Wijnaldum</a> powiedział, że ten incydent "uderzył go osobiście".</p>
      <p>Holenderskie władze piłkarskie po wspomnianym meczu Eerste Divisie wszczęły dochodzenie w sprawie rasizmu na stadionie Den Bosch.</p>
      <p><b>Czytaj także:</b><br/>- <a href="https://sportowefakty.wp.pl/pilka-nozna/855504/eliminacje-euro-2020-znaczny-spadek-ogladalnosci-meczow-polski-kibice-chetniej-k">Znaczny spadek oglądalności meczów Polski. Kibice chętniej kibicowali kadrze Nawałki</a><br/>- <a href="https://sportowefakty.wp.pl/pilka-nozna/855502/transfery-kolejny-gigant-chce-kyliana-mbappe-juventus-zamierza-uprzedzic-real-ma">Kolejny gigant chce Kyliana Mbappe. Juventus zamierza uprzedzić Real Madryt</a></p>
      <p>WP SportoweFakty</p>
    </article>
  </body>
</html>