<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019670/%D9%84%D8%A7%D9%88%D8%B1%D9%88%D9%81-%D8%A7%D8%B8%D9%87%D8%A7%D8%B1%D8%A7%D8%AA-%D9%BE%D8%A7%D9%85%D9%BE%D8%A6%D9%88-%D8%AF%D8%B1%D8%A8%D8%A7%D8%B1%D9%87-%D8%B4%D9%87%D8%B1%DA%A9-%D8%B3%D8%A7%D8%B2%DB%8C-%D8%A7%D8%B3%D8%B1%D8%A7%D8%A6%DB%8C%D9%84-%D9%86%D9%82%D8%B6-%D9%82%D8%B7%D8%B9%D9%86%D8%A7%D9%85%D9%87-%D9%87%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-21T13:35:56+00:00"/>
    <meta property="og:title" content="لاوروف: اظهارات پامپئو درباره شهرک‌سازی اسرائیل نقض قطعنامه‌های بین‌المللی است"/>
    <meta property="og:description" content="وزیر خارجه روسیه اظهارات اخیر همتای آمریکایی خود درباره مشروعیت‌بخشی به شهرک‌سازی‌های رژیم صهیونیستی را مغایر با همه قطعنامه‌های مربوطه دانست و گفت، این رویکرد به بن بست می‌رسد."/>
  </head>
  <body>
    <article>
      <h1>لاوروف: اظهارات پامپئو درباره شهرک‌سازی اسرائیل نقض قطعنامه‌های بین‌المللی است</h1>
      <address><time datetime="2019-11-21T13:35:56+00:00">21 Nov 2019, 13:35</time> by <a rel="author">فاطمه نبید</a></address>
      <p>وزیر خارجه روسیه اظهارات اخیر همتای آمریکایی خود درباره مشروعیت‌بخشی به شهرک‌سازی‌های رژیم صهیونیستی را مغایر با همه قطعنامه‌های مربوطه دانست و گفت، این رویکرد به بن بست می‌رسد.</p>
      <p>به گزارش ایسنا، به نقل از سایت النشره، سرگئی لاوروف، وزیر خارجه روسیه تصریح کرد، اظهاراتی که مایک پامپئو، وزیر خارجه آمریکا اخیرا مطرح کرد مبنی بر اینکه واشنگتن دیگر شهرک‌سازی‌های اسرائیل در کرانه باختری را غیر قانونی نمی‌داند، به شکل مستقیمی با همه قطعنامه های منعقد شده توسط کشورهای جهان در تناقض است و تا حد زیادی بی‌نتیجه خواهد ماند.</p>
      <p>ایمن الصفدی، وزیر امور خارجه اردن نیز با تقدیر از اعضای شورای امنیت بر مخالفت با تصمیم مشروعیت‌بخشی به شهرک‌سازی‌های اسرائیل گفت: تصمیم بنیامین نتانیاهو، نخست‌وزیر رژیم صهیونیستی مبنی بر الحاق غور اردن(دره اردن) به اراضی اشغالی به منزله اعلام نابودی تمامی تلاش‌های مسالمت‌آمیز است.</p>
      <p>وی تاکید کرد، بدون از بین رفتن اشغالگری و تحقق مطالبات فلسطینی‌ها در خصوص آزادی و تشکیل کشور مستقل، صلح فراگیر محقق نمی‌شود.</p>
      <p>انتهای پیام</p>
    </article>
  </body>
</html>