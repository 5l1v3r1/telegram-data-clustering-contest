<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sinavlar/2019-yili-adalet-bakanligi-sinavlari-ne-zaman-yapilacak-adli-yargi-adli-yargi-avukat-idari-yargi-h505867.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T13:00:11+00:00"/>
    <meta property="og:title" content="2019 Yılı Adalet Bakanlığı Sınavları Ne Zaman Yapılacak? (Adli Yargı - Adli Yargı-Avukat - İdari Yargı)"/>
    <meta property="og:description" content="Kamuajans.com - Adalet Bakanlığı bünyesinde görev alan personeller için ÖSYM aracılığı ile bir çok sınav uygulanmaktadır. Her yıl yayımlanan takvime göre uygulanan sınav tarihlerinden sınavlar belli oldu."/>
  </head>
  <body>
    <article>
      <h1>2019 Yılı Adalet Bakanlığı Sınavları Ne Zaman Yapılacak? (Adli Yargı - Adli Yargı-Avukat - İdari Yargı)</h1>
      <address><time datetime="2019-11-21T13:00:11+00:00">21 Nov 2019, 13:00</time> by <a rel="author">KamuAjans</a></address>
      <p>
        <b>Kamuajans.com - Adalet Bakanlığı bünyesinde görev alan personeller için ÖSYM aracılığı ile bir çok sınav uygulanmaktadır. Her yıl yayımlanan takvime göre uygulanan sınav tarihlerinden sınavlar belli oldu.</b>
      </p>
      <p>2019 Adalet Bakanlığı Sınavları Sınava Giriş Belgeleri ÖSYM tarafından yayınlanacak. 2019 Adalet Bakanlığı Sınavlarına başvuruda bulunacak adayların, sınava girecekleri bina/salonlara atanma işlemi tamamlandıktan sonra sınava girecekleri yer bilgisini  gösteren Sınava Giriş Belgelerini, ÖSYM’nin https://ais.osym.gov.tr internet adresinden edineceklerdir.<br/><br/>2019 Adalet Bakanlığı Adli Yargı Hâkim ve Savcı Adaylığı Yazılı Yarışma Sınavı (2019-Adli Yargı), 2019 Adalet Bakanlığı Avukatlar İçin Adli Yargı Hâkim ve Savcı Adaylığı Yazılı Yarışma Sınavı (2019-Adli Yargı-Avukat), 2019 İdari Yargı Hâkim Adaylığı Yazılı Yarışma Sınavı (2019-İdari Yargı), <b>29 Aralık 2019</b> tarihinde Ankara’da iki oturumda yapılacaktır. <br/><br/>Sınav 29 Aralık 2019 tarihinde yapılacak. Başvurular <b>31 Ekim - 7 Kasım 2019</b> tarihleri arasında yapıldı. Geç Başvuru tarihi <br/><b>20 Kasım 2019 </b>olarak belirlendi. Sonuçlar <b>23 Ocak 2020</b> tarihinde açıklanacak.</p>
      <p>2019-Adli Yargı Sınavına; T.C. vatandaşı olan, yazılı giriş sınavının yapıldığı yılın Ocak ayının birinci günü itibarıyla 35 yaşını doldurmamış (doğum tarihi 01.01.1984 ve daha sonra olanlar), Hukuk Fakültesi mezunu adaylar (mezun olduğu lisans programı kodu 3209 olanlar) ile yabancı bir hukuk fakültesini bitirip de Türkiye'deki hukuk fakülteleri programlarına göre eksik kalan derslerden sınava girip başarılı olanlar başvurabilecektir.</p>
      <p>2019-Adli Yargı-Avukat Sınavına; T.C. vatandaşı olan, Hukuk Fakültesi mezunu olup (mezun olduğu lisans programı kodu 3209 olanlar), yazılı giriş sınavının yapıldığı yılın Ocak ayının birinci günü itibarıyla 45 yaşını doldurmamış (doğum tarihi 01.01.1974 ve daha sonra olanlar) adaylar başvurabilecektir. Yabancı bir hukuk fakültesini bitirenlerden Türkiye'deki hukuk fakülteleri programlarına göre eksik kalan derslerden sınava girip başarılı olanlar da sınava başvurabilirler.<br/><br/>2019-İdari Yargı Sınavına; T.C. vatandaşı olan, yazılı giriş sınavının yapıldığı yılın Ocak ayının birinci günü itibarıyla 35 yaşını doldurmamış (doğum tarihi 01.01.1984 ve daha sonra olanlar), Hukuk Fakültesi veya Hukuk Bilgisine programlarında yeterince yer veren Siyasal Bilgiler, İdari Bilimler, İktisat ve Maliye alanlarından en az dört yıllık yükseköğrenim mezunu adaylar başvurabilecektir. Yabancı bir hukuk fakültesini bitirip de Türkiye'deki hukuk fakülteleri programlarına göre eksik kalan derslerden sınava girip başarılı olanlar ile Hukuk Fakültesi dışında hukuk veya hukuk bilgisine programlarında yeterince yer veren siyasal bilgiler, idarî bilimler, iktisat ve maliye alanlarında en az dört yıllık yükseköğrenim yapmış veya bunlara denkliği kabul edilmiş yabancı öğretim kurumlarından mezun olanlar da sınava başvurabilirler.</p>
      <p>
        <i>
          <a href="https://www.osym.gov.tr/TR,15409/2018-adalet-bakanligi-kilavuz-ve-basvuru-bilgileri.html">2018-Adalet Bakanlığı Sınavları Adli Yargı/İdari Yargı/Adli Yargı-Avukat Başvuru Kılavuzu</a>
        </i>
      </p>
    </article>
  </body>
</html>