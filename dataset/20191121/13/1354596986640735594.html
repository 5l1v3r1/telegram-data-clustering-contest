<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/vodafone-google-cloud"/>
    <meta property="og:site_name" content="Emerce"/>
    <meta property="article:published_time" content="2019-11-21T13:53:00+00:00"/>
    <meta property="og:title" content="Vodafone over op Google Cloud"/>
    <meta property="og:description" content="Vodafone loopt tegen de beperkingen van zijn IT-infrastructuur aan en besluit over te stappen op Google Cloud als zijn nieuwe IT-fundament."/>
  </head>
  <body>
    <article>
      <h1>Vodafone over op Google Cloud</h1>
      <address><time datetime="2019-11-21T13:53:00+00:00">21 Nov 2019, 13:53</time> by <a rel="author">Erwin Boogert</a></address>
      <p>
        <b>Vodafone loopt tegen de beperkingen van zijn IT-infrastructuur aan en besluit over te stappen op Google Cloud als zijn nieuwe IT-fundament.</b>
      </p>
      <p>Het telecombedrijf werkt nu nog een park van zeshonderd servers verdeeld over acht clusters in elf landen. Data liggen overwegend in Hadoop opgeslagen, maar dat volstaat niet meer. “Het is niet flexibel en schaalbaar genoeg om te voldoen aan onze analyticsvragen en de groeiende lijst innovatieprojecten”, <a href="https://cloud.google.com/blog/topics/customers/vodafone-calls-for-digital-transformation-with-the-help-of-google-cloud">aldus</a> het telecombedrijf in een persbericht over zijn cloudmove.</p>
      <p>Als onderdeel van het transformatieprogramma ‘Digital Vodafone’ stapt de IT-leiding over op Google Cloud. Het wordt makkelijker om nauwkeuriger marketinganalyses en persoonlijker -campagnes te draaien, maar met AI kan ook het netwerkgebruik worden geoptimaliseerd. “Binnen de Gigabit Netwerken wordt dat steeds vaker ingezet om capaciteit te creëren waar en wanneer de klant daar om vraagt.”</p>
      <figure>
        <img src="https://live.staticflickr.com/65535/49100657227_cee0337ea9_c.jpg"/>
      </figure>
      <p>De CIO van de Vodafone Group Ignacio Garcia legde zojuist in Londen uit dat hij via Googles systemen kan uitrekenen waar hij het best een retailfiliaal moet openen, en met welke toestellen in de schappen, om de omzet in een gebied te optimaliseren.</p>
      <figure>
        <img src="https://live.staticflickr.com/65535/49100657122_b79f7b4b30_c.jpg"/>
      </figure>
    </article>
  </body>
</html>