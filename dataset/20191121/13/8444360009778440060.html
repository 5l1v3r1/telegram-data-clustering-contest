<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/media/i-kyra-rizo-apo-tis-agries-melisses-apokalyptei-gia-tis-stamirenes/2920525/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T13:41:03+00:00"/>
    <meta property="og:title" content="Η “Κυρά Ρίζω” από τις Άγριες Μέλισσες αποκαλύπτει για τις “Σταμίρενες”"/>
    <meta property="og:description" content="Η Ελένη Καρακάση φανέρωσε μια εξέλιξη που θα φέρει τα πάνω κάτω στο σίριαλ!"/>
  </head>
  <body>
    <article>
      <h1>Η “Κυρά Ρίζω” από τις Άγριες Μέλισσες αποκαλύπτει για τις “Σταμίρενες”</h1>
      <h2>Η Ελένη Καρακάση φανέρωσε μια εξέλιξη που θα φέρει τα πάνω κάτω στο σίριαλ!</h2>
      <address><time datetime="2019-11-21T13:41:03+00:00">21 Nov 2019, 13:41</time> by <a rel="author">Zappit</a></address>
      <p>Η Ελένη Καρακάση, η Κυρά Ρίζω από τις Άγριες Μέλισσες, συνάντησε τον Μιχάλη Πλεμμένο από το Happy Day και μίλησε για τη συμμετοχή της στη δημοφιλή σειρά. “Μου έστειλαν τα 4-5 πρώτα επεισόδια, όπου στο 1ο επεισόδιο είχα μια ατάκα, στο 2ο επεισόδιο μια μικρή σκηνή, στο 3ο και στο 4ο δεν έπαιζα καθόλου. Δεν με νοιάζει που έχω έναν μικρό ρόλο, με νοιάζει που έχω έναν πολύ ωραίο ρόλο σε μια εξαιρετική σειρά”, εξομολογήθηκε η Ελένη Καρακάση.</p>
      <p>Μιλώντας για την Κυρά Ρίζω, όμως, η ηθοποιός έκανε και μια σημαντική αποκάλυψη για την εξέλιξη του σίριαλ. “Ξέρω ότι κάπως θα μπλεχτώ με την οικογένεια των κοριτσιών, λόγω εγκυμοσύνης τους. Μέχρι εκεί θα πω, δεν λέω τίποτα παραπάνω”, αποκάλυψε, δίχως να δώσει καμία παραπάνω λεπτομέρεια.</p>
      <p>Όσο για το πρόσωπο με το οποίο η Κυρά Ρίζω έχει κάκιστη σχέση στο Διαφάνι, αυτό είναι ένα: “Νομίζω ότι με αυτόν που τα πάει χειρότερα στο χωριό είναι με τον Θωμά Κυπραίο”.</p>
      <p>Μια εγκυμοσύνη φαίνεται, λοιπόν, πως θα αναστατώσει τις Σταμίρενες, στα επόμενα επεισόδια.</p>
      <p>Πηγή: <a href="https://www.zappit.gr/psychagogia/agries-melisses-i-apokalypsi-gia-tis-stamirenes/2897873">zappit.gr</a></p>
    </article>
  </body>
</html>