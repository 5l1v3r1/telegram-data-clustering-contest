<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/milan-pradejo-kalbetis-su-z-ibrahimoviciaus-atstovu/73321"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-21T13:46:19+00:00"/>
    <meta property="og:title" content="&quot;Milan&quot; pradėjo kalbėtis su Z. Ibrahimovičiaus atstovu"/>
    <meta property="og:description" content="Zlatanas Ibrahimovičius gali grįžti į savo buvusią komandą."/>
  </head>
  <body>
    <article>
      <h1>"Milan" pradėjo kalbėtis su Z. Ibrahimovičiaus atstovu</h1>
      <address>
        <time datetime="2019-11-21T13:46:19+00:00">21 Nov 2019, 13:46</time>
      </address>
      <p>Zlatanas Ibrahimovičius gali grįžti į savo buvusią komandą.</p>
      <p>38-erių metų futbolininkas po beveik dviejų praleistų metų MLS pirmenybėse nusprendė grįžti į Europą.</p>
      <p>Spėjama, kad Z. Ibrahimovičiaus tikslas yra "Serie A" pirmenybės, kuriose jis ir praleido dižiąją karjeros dalį. Pasak pranešimų, "Milan" klubas yra realiausias pretendentas susigrąžinti švedą.</p>
      <p>Fabrizio Romano praneša, kad trečiadienį "Milan" vadovai buvo susitikę su Z. Ibrahimovičiaus agentu Mino Raiola. Susitikimo metu buvo kalbama apie dabartinę Ibros situaciją ir sąlygas, kurios tenkintų abi šalis.</p>
      <p>Jokios oficialios derybos dar nėra pradėtos, tačiau abi šalys sutiko pratęsti pokalbį kitą savaitę. </p>
      <p>Z. Ibrahimovičius "Milan" klube rungtyniavo dvejus metus. Italijos čempionų titulą "rossoneri" ekipai iškovoti padėjęs švedas per 85 rungtynes įmušė 56 įvarčius.</p>
    </article>
  </body>
</html>