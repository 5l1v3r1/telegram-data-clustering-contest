<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/producatorii-auto-germani-scot-iar-bani-din-buzunar-bmw-daimler-si-volkswagen-amendate-de-autoritati-pentru-ca-au-manipulat-pretul-otelului-18602202"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T13:09:36+00:00"/>
    <meta property="og:title" content="Producătorii auto germani scot iar bani din ”buzunar”: BMW, Daimler şi Volkswagen, amendate de autorităţi pentru că au manipulat preţul oţelului"/>
    <meta property="og:description" content="Autoritatea germană antitrust a informat, joi, că a amendat cu 100 milioane euro în total, pe cei trei mari producători auto ai ţării - BMW, Volkswagen, Daimler -, care ar fi format un cartel pentru a cumpăra oţel, transmite Reuters."/>
  </head>
  <body>
    <article>
      <h1>Producătorii auto germani scot iar bani din ”buzunar”: BMW, Daimler şi Volkswagen, amendate de autorităţi pentru că au manipulat preţul oţelului</h1>
      <address><time datetime="2019-11-21T13:09:36+00:00">21 Nov 2019, 13:09</time> by <a rel="author" href="https://www.zf.ro/autor/teona-tomoiaga" target="_blank">Teona Tomoiaga</a></address>
      <p>Autoritatea germană antitrust a informat, joi, că a amendat cu 100 milioane euro în total, pe cei trei mari producători auto ai ţării - BMW, Volkswagen, Daimler -, care ar fi format un cartel pentru a cumpăra oţel, transmite Reuters.</p>
      <p>Din 2004 până în 2013, producătorii de automobile s-au întâlnit în mod regulat cu producătorii de oţel şi cu alte companii din lanţul de aprovizionare, pentru a discuta suprataxele plătite pentru achiziţionarea oţelului, potrivit autorităţii antitrust privind comportamentul de cartel.</p>
      <p>Preţurile ilegale rezultate din cartel au fost plătite până cel puţin în 2016, a adăugat acesta, conform sursei precizate.</p>
      <p>Cei trei producători au acceptat amenzile. Astfel, BMW va plăti 28 milioane de euro, Damiler - 23,5 milioane de euro -, iar Volkswagen a refuzat să comenteze suma pe care urmează să o plătească.</p>
      <p>Autoritatea germană antitrust a informat că preţurile de achiziţie ale produselor din oţel care au făcut obiectul cartelului reprezintă mai puţin de 1% din valoarea finală a unei maşini.</p>
    </article>
  </body>
</html>