<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/tayson-diskvalifikovaniy-na-odin-match-i-sche-na-dva-umovno-330418_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T13:08:00+00:00"/>
    <meta property="og:title" content="Тайсон дискваліфікований на один матч і ще на два - умовно"/>
    <meta property="og:description" content="Капітан Шахтаря був покараний за середній палець на адресу вболівальників."/>
  </head>
  <body>
    <article>
      <h1>Тайсон дискваліфікований на один матч і ще на два - умовно</h1>
      <h2>Капітан "Шахтаря" був покараний за середній палець на адресу вболівальників.</h2>
      <address>
        <time datetime="2019-11-21T13:08:00+00:00">21 Nov 2019, 13:08</time>
      </address>
      <p>Контрольно-дисциплінарний комітет УАФ прийняв рішення щодо матчів 14-го туру УПЛ <b><a href="https://dt.ua/SPORT/rasizm-u-matchi-shahtar-dinamo-mig-buti-specoperaciyeyu-po-diskreditaciyi-ukrayini-markevich-330403_.html">"Шахтар" — "Динамо"</a></b> (1:0) і "Маріуполь" — "Карпати" (2:2), повідомляє Тribuna.com.</p>
      <p>За інформацією порталу, півзахисник "Шахтаря" Тайсон за показаний середній палець уболівальникам "Динамо" отримав дискваліфікацію на один матч. Також бразилець покараний двома матчами умовно.</p>
      <p>Голкіпер "Шахтаря" Олег Кудрик, який виступає на правах оренди за "Карпати", отримав таке ж покарання за такий же жест.</p>
      <p>Обидва футболісти отримали прямі червоні картки у своїх матчах.</p>
      <p>Донецький клуб в трьох наступних турах УПЛ зіграє зі "Львовом", "Маріуполем" і "Олімпіком", "Карпати" - проти "Олімпіка", "Зорі" та "Десни".</p>
      <p>Нагадаємо, в кінцівці матчу в Харкові "Шахтар" – "Динамо" (1:0) бразилець Тайсон почув щось образливе у свою адресу з сектора ультрас "Динамо" та вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p>Раніше повідомлялося про те, що<b> <a href="https://dt.ua/SPORT/rasizm-u-matchi-shahtar-dinamo-mig-buti-specoperaciyeyu-po-diskreditaciyi-ukrayini-markevich-330403_.html">поліція відкрила кримінальну справу за фактом расизму на матчі "Шахтар" – "Динамо"</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>