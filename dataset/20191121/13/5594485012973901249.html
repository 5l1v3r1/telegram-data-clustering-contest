<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/boyni/kobrata-prizna-dokato-byakh-v-las-vegas-blgarka-me_443614.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-21T13:21:00+00:00"/>
    <meta property="og:title" content="Кобрата призна: Докато бях в Лас Вегас, българка ме..."/>
    <meta property="og:description" content="Не можех да повярвам какво чувам, разказа боксьорът"/>
  </head>
  <body>
    <article>
      <h1>Кобрата призна: Докато бях в Лас Вегас, българка ме...</h1>
      <h2>Не можех да повярвам какво чувам, разказа боксьорът</h2>
      <address>
        <time datetime="2019-11-21T13:21:00+00:00">21 Nov 2019, 13:21</time>
      </address>
      <figure>
        <img src="https://static.blitz.bg/documents/thumbnails/sport/780/201911/157432500954518637-10157305563482884-1887899702985228288-n.jpg"/>
      </figure>
      <p>Българка в САЩ изумила Кубрат Пулев с реплика за своята родина. „Докато бяхме в пустинята на Лас Вегас, едно момиче каза, че в България е много влажно… Не можех да повярвам какво чувам“, разказа боксьорът.</p>
      <p>„До такава степен сме чуждопоклонници. Може би това идва от времето на социализма – при затворени граници всичко навън ни се е струвало по-хубаво. Липсва ни истинско самочувствие“, допълни Пулев пред bTV.</p>
      <p>„Америка няма как да ме промени. Естествено, надграждам отвсякъде – и от Щатите, и от Германия... Не мисля, че има големи различия с България, просто хората там са по-уважителни и ценят труда и усилията на човек. Имат много повече пари и заради това са по-усмихнати, приветливи и културни. В Америка обаче ми липсва климатът и всичко останало. Ние сме по-малко хора, пазарът у нас не е голям, но България е райско кътче за мен и така ще остане“.</p>
      <p>Кобрата очаква изключително интересна гала вечер с участието на брат му Тервел в Пловдив. Събитието е насрочено за 14 декември, а съперник на по-младият от братята Пулеви ще бъде американецът Дишон Уебстър. „Очаквам страхотна гала със солидно международно участие. Брат ми обаче тренира здраво и ще си сгази съперника“.</p>
      <p>„Тервел е човекът до мен и аз съм до него. Караме се, всеки е с характер Като правим спаринг, става истинска война. Интересно е, че като бяхме малки, баща ми не даваше да го удрям. Обаче той ме мачкаше и ме е боляла главата много здраво от него. Някой път ми избива злобата и гледам да не правим спаринги“.</p>
    </article>
  </body>
</html>