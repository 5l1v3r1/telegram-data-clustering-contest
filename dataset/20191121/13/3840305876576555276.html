<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/europarlamentarul-pnl-siegfried-muresan-ales-vicepresedinte-al-partidului-popular-european-306569.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T13:45:58+00:00"/>
    <meta property="og:title" content="Europarlamentarul PNL Siegfried Muresan, ales vicepreședinte al Partidului Popular European"/>
    <meta property="og:description" content="Europarlamentarul PNL Siegfried Muresan a fost ales vicepreședinte al Partidului Popular European, la summitul de la Zagreb. Numirea s-a făcut în cadrul summit-ului organizat în Croația, la..."/>
  </head>
  <body>
    <article>
      <h1>Europarlamentarul PNL Siegfried Muresan, ales vicepreședinte al Partidului Popular European</h1>
      <address><time datetime="2019-11-21T13:45:58+00:00">21 Nov 2019, 13:45</time> by <a rel="author">B1.ro</a></address>
      <p>Europarlamentarul <a href="https://www.b1.ro/tag/pnl-51744.html">PNL</a> <a href="https://www.b1.ro/tag/siegfried-muresan-275940.html">Siegfried Muresan</a> a fost ales vicepreședinte al Partidului Popular European, la summitul de la Zagreb.</p>
      <p>Numirea s-a făcut în cadrul summit-ului organizat în Croația, la Zagreb.</p>
      <figure>
        <img src="https://www.b1.ro/thumbs/int/2019/11/21/-403693.jpg"/>
      </figure>
      <p>Siegfried Mureșan este europarlamentar <a href="https://www.b1.ro/tag/pnl-51744.html">PNL</a> și purtător de cuvânt al Partidului Popular European.<br/>De asemenea, este vicepreședinte al grupului PPE din Parlamentul European și conduce Delegația Comisiei parlamentare de cooperare UE - Republica Moldova și este membru al Comisiei pentru bugete.</p>
      <p>Mureșan a fost autorul mai multor rapoarte adoptate de Parlamentul European care au vizat acordarea de ajutor pentru victimele inundațiilor din România, sprijinirea fermierilor, obținerea de fonduri pentru combaterea efectelor pestei porcine, obținerea de bilete gratuite pentru tineri.</p>
      <p>El a fost raportor al Parlamentului European pentru proiectul de buget al Uniunii Europene din anul 2018, devenind astfel primul român ales ca negociator-șef al Parlamentului European pentru bugetul anual al UE.</p>
    </article>
  </body>
</html>