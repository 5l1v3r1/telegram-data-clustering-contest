<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/federaia-romana-de-fotbal-vrea-sa-permita-consumul-de-bere-pe-arenele-din-romania-148775.html"/>
    <meta property="og:site_name" content="Timpul.md"/>
    <meta property="article:published_time" content="2019-11-21T13:14:00+00:00"/>
    <meta property="og:title" content="Federația Română de Fotbal vrea să permită consumul de bere pe arenele din România"/>
    <meta property="og:description" content="​Andrei Vochin, consilierul președintelui Federației Române de Fotbal, Răzvan Burleanu, a declarat că Federația Română de Fotbal dorește permiterea consumului de bere pe stadioanele din România, transmite Mediafax."/>
  </head>
  <body>
    <article>
      <h1>Federația Română de Fotbal vrea să permită consumul de bere pe arenele din România</h1>
      <address>
        <time datetime="2019-11-21T13:14:00+00:00">21 Nov 2019, 13:14</time>
      </address>
      <p>
        <b>​Andrei Vochin, consilierul președintelui Federației Române de Fotbal, Răzvan Burleanu, a declarat că Federația Română de Fotbal dorește permiterea consumului de bere pe stadioanele din România, transmite Mediafax.</b>
      </p>
      <p>"Mi se pare o mare prostie, merg în toate stadioanele din Europa asta, se bea o bere uşor alcoolizată, că d-aia vine omul la spectacol, să mai bea o bere, să mai mănânce un sandviş, să mai stea de vorbă. La noi e regulă ca la un kilometru în jurul stadionului să vinzi băuturi de acest gen. Avem iniţiativa asta de cinci ani, tot încercăm, dar nici nu ştii unde să pui dosarul că s-a schimbat ministrul", a declarat Andrei Vochin, la Telekom Sport.<br/><br/>În România, consumul de alcool în locuri publice este sancționat cu o amendă între 100 și 500 de lei.</p>
    </article>
  </body>
</html>