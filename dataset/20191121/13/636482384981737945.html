<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/viorica-dancila-conferinta-de-presa-la-palatul-parlamentului-de-la-ora-18-20097008"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T13:51:50+00:00"/>
    <meta property="og:title" content="Viorica Dăncilă, conferință de presă la Palatul Parlamentului de la ora 18"/>
    <meta property="og:description" content="Candidatul PSD la alegerile prezidențiale, Viorica Dăncilă, pregătește o nouă conferință de presă maraton. Dăncilă își va prezenta programul prezidențial"/>
  </head>
  <body>
    <article>
      <h1>Viorica Dăncilă, conferință de presă la Palatul Parlamentului de la ora 18</h1>
      <address><time datetime="2019-11-21T13:51:50+00:00">21 Nov 2019, 13:51</time> by <a rel="author">C. C.</a></address>
      <p>
        <b>Candidatul PSD la alegerile prezidențiale, Viorica Dăncilă, pregătește o nouă conferință de presă maraton. Dăncilă își va prezenta programul prezidențial în cadrul unei conferințe care începe la ora 18.00 și care va avea loc la Palatul Parlamentului, Sala Spiru Haret.(CITEȘTE ȘI: <a href="https://www.cancan.ro/mesajul-vioricai-dancila-pentru-adrian-zuckerman-dupa-ce-a-fost-confirmat-de-senatul-american-in-functia-de-ambasador-in-romania-20096940">MESAJUL VIORICĂI DĂNCILĂ PENTRU ADRIAN ZUCKERMAN, DUPĂ CE A FOST CONFIRMAT DE SENATUL AMERICAN ÎN FUNCȚIA DE AMBASADOR ÎN ROMÂNIA</a>)</b>
      </p>
      <p><i><b>”Am vorbit cu mii de oameni în această campanie. Am avut zeci de deplasări în toată țara, discuții cu tineri și bătrâni, antreprenori, medici și profesori, oameni de la oraș sau de la sate. Aceste discuții mi-au arătat câteva lucruri simple pe care și le doresc românii. Voi prezenta în această seară viziunea mea, profilul de președinte, angajamentele pe care mi le iau în fața poporului român și obiectivele strategice pe care mi le propun în calitate de Președinte al României. Evenimentul va avea loc la Palatul Parlamentului, Sala Spiru Haret, începând cu ora 18:00. Accesul este liber pentru toți reprezentanții mass-media, iar intrarea se face pe baza legitimației de presă și a actului de identitate, la intrarea S2, începând cu ora 16:00”, </b></i>a anunțat Viorica Dăncilă pe Facebook.</p>
    </article>
  </body>
</html>