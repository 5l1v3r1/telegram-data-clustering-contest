<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/svetozar-cvetkovic-otvara-jubilarni-festival-autorskog-filma/"/>
    <meta property="og:site_name" content="Krstarica"/>
    <meta property="article:published_time" content="2019-11-21T13:45:00+00:00"/>
    <meta property="og:title" content="Svetozar Cvetković otvara jubilarni Festival autorskog filma"/>
    <meta property="og:description" content="BEOGRAD - Festival autorskog filma otvoriće sutra uveče u Kombank dvorani Svetozar Cvetković, glumac koji je igrao glavne uloge u poslednja dva filma"/>
  </head>
  <body>
    <article>
      <h1>Svetozar Cvetković otvara jubilarni Festival autorskog filma</h1>
      <address><time datetime="2019-11-21T13:45:00+00:00">21 Nov 2019, 13:45</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520799-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Festival autorskog filma otvoriće sutra uveče u Kombank dvorani Svetozar Cvetković, glumac koji je igrao glavne uloge u poslednja dva filma Dušana Makavejeva, kazao je Srdan Golubović, dugogodišnji predsednik Saveta FAF-a na današnjoj konferenciji za medije u Kombank dvorani.</p>
      <p>Golubović je napomenuo da je jubilarno, 25. izdanje festivala posvećeno stvaralaštvu Dušana Makavejeva.</p>
      <p>„Znamo da će publika imati priliku da vidi puno interesantnih filmova u jednom od najintrigantnijih i najboljih izdanja FAF-a u njegovoj istoriji“ kazao je Golubović.</p>
      <p>Direktor Festivala autorskog filma Igor Stanković je otkrio da je rasprodana projekcija filma „Parazit“ u režiji Bonga Džoa Hoa zakazana za sutra uveče na otvaranju FAF-a u Kombank dvorani.</p>
      <p>„Južnokorejski film „Parazit“ je pobedio na festivalu u Kanu i osim projekcije u Kombank dvorani, rsprodane su i projekcije u bioskopu Fontana i Kulturnom centru Beograda. Otvorili smo još jednu projekciju filma „Parazit“ u Kombank dvorani jer je veliko interesovanje beogradske publike za ovo ostvarenje“ kazao je Stanković.</p>
      <p>On je dodao da među poštovaocima autorskog filma vlada veliko interesovanje i za ostavrenja „Martin Eden“ u režiji Pjetra Marčela i „Izvinite, zaboravili smo vas“ Kena Louča.</p>
      <p>„Takođe domaći filmovi ‘Asimterija’ i ‘Moj jutarnji smeh’ su u fokusu publike Festivala autorskog filma“, kazao je Stanković.</p>
      <p>Prema njegovim rečima najbolji filmovi FAF-a biće prikazani i u Nišu 27. i 28. novembra, u Boru i Smederevu 26. i 27. novembra i u Gračanici 1. i 3. decembra.</p>
      <p>Novi ataše za kulturu u Francuskom institutu u Beograda Katrin Fodri predstavila je manifestaciju „Francusko – srpski filmski susreti“ koja će se od 28. do 30. novembra održati u Kombank dvorani.</p>
      <p>„Drago mi je što će 10 francuskih filmskih delatnika, scenarista, producenata, predstavnika La Fabrique Cinéma, Aide aux Cinémas du Monde, sastaće se sa srpskim scenaristima, rediteljima, producentima i studentima filma sa kojima će razgovarati o međunarodnim koprodukcijama i razmeniti iskustva. Ideja manifestacije je da se stvore novi projekti između srpskih i francuskih profesionalaca“, kazala je Fodri.</p>
      <p>Ona je dodala da će u okviru manifestacije po prvi put biti do detalja predstavljen sporazum o koprodukcijama između Srbije i Francuske.</p>
      <p>„Imaćemo segment manifestacije posvećen filmskim scenaristima, ali i ostalim kimatografskim profesionalcima koji će se držati predavanja studentima, ali i autorima mlađe generacije“, kazala je Fodri.</p>
      <p>(Tanjug)</p>
    </article>
  </body>
</html>