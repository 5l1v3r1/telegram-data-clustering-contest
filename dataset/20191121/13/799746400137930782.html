<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103334/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T13:55:00+00:00"/>
    <meta property="og:title" content="Лінкявічюс: РФ порушила принципи Ради Європи, дозволивши визнавати людей &quot;іноземними агентами&quot;"/>
    <meta property="og:description" content="Державна дума РФ 21 листопада прийняла закон, який дозволяє визнавати “іноземними агентами” фізичних осіб."/>
  </head>
  <body>
    <article>
      <h1>Лінкявічюс: РФ порушила принципи Ради Європи, дозволивши визнавати людей "іноземними агентами"</h1>
      <address>
        <time datetime="2019-11-21T13:55:00+00:00">21 Nov 2019, 13:55</time>
      </address>
      <p>Міністр закордонних справ Литви Лінас Лінкявічюс заявив про чергове порушення Росією принципів Ради Європи через прийнятий закон про "іноземних агентів".</p>
      <p>Як повідомляє "Європейська правда", про це міністр написав у Twitter.</p>
      <p>"Прийнявши новий закон, що дозволяє визнавати людей "іноземними агентами", Росія знову проігнорувала основоположні принципи Ради Європи. Простір для російського громадянського суспільства ще більше скорочується. Міжнародне співтовариство не повинно мовчати", - написав Лінкявічюс.</p>
      <figure>
        <iframe data-src="https://twitter.com/LinkeviciusL/status/1197506235895078913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Державна дума РФ 21 листопада прийняла закон, який дозволяє визнавати "іноземними агентами" фізичних осіб.</p>
      <p>У законопроєкті сказано, що будь-яка людина може бути визнана ЗМІ - "іноземним агентом", якщо виконані дві умови: вона поширює інформаційні матеріали і отримує гроші з іноземних джерел.</p>
      <p>Ніяких інших додаткових критеріїв та пояснень, як будуть шукати таких ЗМІ-людей, немає. У Держдумі підтвердили, що такими ЗМІ можуть бути визнані як іноземці, так і росіяни.</p>
      <p>Після оголошення "іноземним агентом" людина повинна буде створити юридичну особу для взаємодії з Мін'юстом. За відмову загрожує блокування.</p>
      <p>У документі також вирішили окремо прописати, що навіть якщо якась людина просто перепостила повідомлення, яке спочатку розповсюдило ЗМІ-"іноагент", його самого все одно можуть визнати "іноземним агентом" (якщо він отримує гроші з-за кордону).</p>
      <p>Цей же статус загрожує тим, хто допомагав створювати повідомлення ЗМІ-"іноагентов" (і отримує гроші з-за кордону). У законопроєкті також явно згаданий реєстр таких ЗМІ-"іноагентів", який існує в Росії вже два роки: тепер додавати в нього нових "агентів" Мін'юст повинен буде за погодженням з МЗС РФ.</p>
    </article>
  </body>
</html>