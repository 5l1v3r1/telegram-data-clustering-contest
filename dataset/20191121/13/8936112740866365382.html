<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/nba-pau-gasol-zwolniony-z-kontraktu-przez-portland-trail-blazers,987149.html"/>
    <meta property="og:site_name" content="TVN24"/>
    <meta property="article:published_time" content="2019-11-21T13:53:00+00:00"/>
    <meta property="og:title" content="Dwukrotny mistrz NBA zwolniony z kontraktu. Przegrał z kontuzją stopy"/>
    <meta property="og:description" content="Hiszpan Pau Gasol został zwolniony z kontraktu obowiązującego go z Portland Trail Blazers. 39-letni weteran NBA nie rozegrał w tym sezonie żadnego meczu. Powód? Kontuzja stopy."/>
  </head>
  <body>
    <article>
      <h1>Dwukrotny mistrz NBA zwolniony z kontraktu. Przegrał z kontuzją stopy</h1>
      <address>
        <time datetime="2019-11-21T13:53:00+00:00">21 Nov 2019, 13:53</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/85f007f8c50dd25f5a45fca73cad64bd/199a5546-4f4c-44a5-a17e-77e295a309ca-480p.mp4"/>
        <figcaption>Pau Gasol przez lata był gwiazdą NBA Foto: Getty Images | Video: Christopher Johnson - Flickr CC BY-SA 2.0, Bryn CC BY 3.0, Jim Larrison</figcaption>
      </figure>
      <h3>Hiszpan Pau Gasol został zwolniony z kontraktu obowiązującego go z Portland Trail Blazers. 39-letni weteran NBA nie rozegrał w tym sezonie żadnego meczu. Powód? Kontuzja stopy.</h3>
      <related>
        <a href="https://eurosport.tvn24.pl/tenis,115/slynna-tenisistka-cheerleaderka-w-przerwie-meczu-koszykowki,987085.html"/>
      </related>
      <p>W maju przeszedł zabieg i liczył na powrót do koszykówki. Ostatnie badania wykazały, że musiałby pauzować dłużej niż oczekiwano.</p>
      <p>"Od dzisiaj nie będę w składzie Trail Blazers, całą energię mogę skupić na rehabilitacji" - poinformował w mediach społecznościowych.</p>
      <h3>Gasol mistrzem z LA Lakers</h3>
      <p>Gasol ma dyskutować z klubem na temat pracy w sztabie szkoleniowym w roli jednego z asystentów, choć niewykluczone, że jeszcze spróbuje kontynuować karierę.<br/><br/>Kontrakt z Trail Blazers podpisał w lipcu jako wolny zawodnik. Poprzednio był zawodnikiem ekipy Milwaukee Bucks, do którego przeszedł w marcu. <br/><br/>W przeszłości grał w Barcelonie, Memphis Grizzlies, Los Angeles Lakers, Chicago Bulls i San Antonio Spurs.</p>
      <p>Jest dwukrotnym mistrzem NBA z LA Lakers (2009, 2010), a z reprezentacją Hiszpanii mistrzem świata (2006), trzykrotnym mistrzem Europy (2009, 2011, 2015) oraz trzykrotnym medalistą igrzysk (srebro 2008 i 2012, brąz 2016).</p>
      <p> </p>
      <p> </p>
      <p> </p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/df6d9c88-0f8b-439d-b613-6af5db6573ad.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>W barwach LA Lakers Pau Gasol sięgnął po dwa mistrzostwa NBA<cite>Źródło: Getty Images</cite></figcaption>
      </figure>
      <p>Autor: rk / Źródło: PAP</p>
    </article>
  </body>
</html>