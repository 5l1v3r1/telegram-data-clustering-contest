<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/alkol-ve-stres-gastrit-nedeni-2178706"/>
    <meta property="og:site_name" content="Posta"/>
    <meta property="article:published_time" content="2019-11-21T13:28:01+00:00"/>
    <meta property="og:title" content="Alkol ve stres gastrit nedeni"/>
    <meta property="og:description" content="İç Hastalıkları, Gastroenteroloji ve Hepatoloji Uzmanı Prof. Dr. Yüksel Gümürdülü, sağlığa birçok yönden zararlı olan alkol ve stresin, gastritin de en önemli nedenleri arasında bulunduğunu belirterek, bu rahatsızlığın mutlaka erken dönemde teşhis edilmesi gerektiğini, aksi takdirde mide kanserine bile yol açabileceğini bildirdi."/>
  </head>
  <body>
    <article>
      <h1>Alkol ve stres gastrit nedeni</h1>
      <address>
        <time datetime="2019-11-21T13:28:01+00:00">21 Nov 2019, 13:28</time>
      </address>
      <h3>İç Hastalıkları, Gastroenteroloji ve Hepatoloji Uzmanı Prof. Dr. Yüksel Gümürdülü, sağlığa birçok yönden zararlı olan alkol ve stresin, gastritin de en önemli nedenleri arasında bulunduğunu belirterek, bu rahatsızlığın mutlaka erken dönemde teşhis edilmesi gerektiğini, aksi takdirde mide kanserine bile yol açabileceğini bildirdi.</h3>
      <p>Prof. Dr. Gümürdülü, aşırı miktarda alkol kullanmanın, özellikle alkol oranı yüksek olanların fazla tüketilmesinin gastrit nedeni olabileceğini ifade etti. Gümürdülü, alkolün aç karnına alınmasının daha fazla zararlı olduğunu, midenin koruyucu tabakasını bozduğunu ve mide asidini daha hassas hale getirdiğini ifade etti.</p>
      <p>Fazla alkol alanlarda gastrit belirtilerinin iştahsızlık, sabah saatlerinde bulantı ve kusmalarla belirti verdiğini vurgulayan Gümürdülü, "Gastrit, mide ağrısı ve hazımsızlık şeklinde ortaya çıkan bir rahatsızlıktır. Mide içindeki mukoza tabakasının iltihaplanması anlamına gelmektedir. Bu rahatsızlık ihmal edildiğinde ve gerekli tedavi uygulanmadığında mide kanserine bile yol açabilir" uyarısında bulundu.</p>
      <figure>
        <img src="https://i.pstimaj.com/img/75/640x0/5d2328e7ae298b58377ab6e8"/>
      </figure>
      <p>
        <b>HER YAŞTA GÖRÜLÜYOR</b>
      </p>
      <p>Prof. Dr. Gümürdülü, gastritin, her yaşta görülmekle birlikte genellikle erişkin yaştaki bireylerde ortaya çıktığını belirterek, "Genç ve ileri yaşlarda farklı tedaviler uyguluyoruz. Özellikle gençlerde, ilaç tedavisi ile mide asidini azaltmaya çalışırız. 40 yaşını geçen kişilerde, teşhis koymak için endoskopi yöntemi uyguluyoruz. Hastanın midesine, ucunda kamera olan ince bir boru ile girip, hastanın midesini görüp, biyopsi alarak teşhisi rahatlıkla koyabiliriz. Bu etkili ve güvenilir bir yöntemdir" diye konuştu.</p>
      <p>
        <b> MİDE, YEDİKÇE GENİŞLİYOR</b>
      </p>
      <p> Midenin yedikçe genişleyen bir organ olduğunu ifade eden Gümürdülü, bu nedenle daha az ama sık yemek yenmesi ve lokmaların çok çiğnenmesi tavsiyesinde bulunarak, "Fazla yemek yemek, midede yanma hissini arttırır. Ayrıca, geceleri yemekten uzak durulmasını öneriyoruz, çünkü mide gece boyunca çalışmaya devam eder ve yorulur. Sindirimin gerçekleşmesi için en az 3 saat gerekir. Bu yüzden uyku ve yemek arasında en az bu kadar süre olmasına dikkat edilmeli" dedi.</p>
      <p>Gümürdülü, akşam saat 8’den sonra katı şeylerin yenmemesi önerisinde bulundu.</p>
      <figure>
        <img src="https://i.pstimaj.com/img/75/640x0/5d2328f5ae298b5752e2e187"/>
      </figure>
      <p>
        <b> GASTRİT İÇİN BU BESİNLERDEN UZAK DURUN</b>
      </p>
      <p> Prof. Dr. Gümürdülü, kahve, kola ve çay gibi içeceklerin fazla tüketildiğinde mideye zarar verdiğini, bu nedenle abartıya kaçılmaması gerektiğini belirterek, şöyle devam etti:  "Bunun yanı sıra portakal suyu da dahil asitli içecekler de midesi hassas olan kişilerde rahatsızlığa neden olur. Ayrıca, kızartma gibi aşırı yağlı yiyecekler mideyi çok yorar, hazmedilmesi güçtür. Bu gıdaların özellikle akşam yemeğinde tüketilmemesi gerektir. Sağlık açısından faydalı olan soğanı da gastriti olanlar için önermiyoruz. Çünkü, soğan mide asidini artıran bir besindir."</p>
      <p>
        <b>İHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/burcin-terzioglundan-2221018">
          <img src="https://i.pstimaj.com/img/100/180x95/5dd6b077ae298ba083a43adc"/>
        </a>
      </figure>
      <p>
        <a href="https://www.posta.com.tr/burcin-terzioglundan-2221018">1 Burçin Terzioğlu'ndan kıskandıran paylaşım</a>
      </p>
      <figure>
        <a href="https://www.posta.com.tr/kulak-cinlamasi-neden-olur-kulak-cinlamasina-ne-iyi-gelir-2221016">
          <img src="https://i.pstimaj.com/img/100/180x95/5dd69c8566a97c30f5ba6995"/>
        </a>
      </figure>
      <p>
        <a href="https://www.posta.com.tr/kulak-cinlamasi-neden-olur-kulak-cinlamasina-ne-iyi-gelir-2221016">2 Kulak çınlaması neden olur? Kulak çınlamasına ne iyi g...</a>
      </p>
      <figure>
        <a href="https://www.posta.com.tr/cinsel-hayati-degistiren-estetik-vajina-estetigi-2202881">
          <img src="https://i.pstimaj.com/img/100/180x95/5d70c81a66a97c81877a0346"/>
        </a>
      </figure>
      <p>
        <a href="https://www.posta.com.tr/cinsel-hayati-degistiren-estetik-vajina-estetigi-2202881">3 Cinsel hayatı değiştiren estetik: Vajina estetiği</a>
      </p>
      <figure>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">
          <img src="https://i.pstimaj.com/img/100/180x95/5dd68f45ae298b968fcdb8ea"/>
        </a>
      </figure>
      <p>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">4 Bağırsaklar nasıl ikinci beynimiz oluyor?</a>
      </p>
      <figure>
        <a href="https://www.posta.com.tr/yuzunde-dev-bir-tumorle-yasiyor-beni-kurtarin-2190606">
          <img src="https://i.pstimaj.com/img/100/180x95/5d4548aeae298b8f6ce2b766"/>
        </a>
      </figure>
      <p>
        <a href="https://www.posta.com.tr/yuzunde-dev-bir-tumorle-yasiyor-beni-kurtarin-2190606">5 Yüzünde dev bir tümörle yaşıyor! 'Beni kurtarın'</a>
      </p>
      <figure>
        <a href="https://www.posta.com.tr/istedigi-ilaci-yazmayinca-acil-serviste-doktora-saldirdi-hastaneyi-dagitti-2190571">
          <img src="https://i.pstimaj.com/img/100/180x95/5d453dac66a97c48250b91fe"/>
        </a>
      </figure>
      <p>
        <a href="https://www.posta.com.tr/istedigi-ilaci-yazmayinca-acil-serviste-doktora-saldirdi-hastaneyi-dagitti-2190571">6 İstediği ilacı yazmayınca acil serviste doktora saldır...</a>
      </p>
      <figure>
        <a href="https://www.posta.com.tr/ispanya-dunyanin-en-saglikli-ulkesi-oldu-2165058">
          <img src="https://i.pstimaj.com/img/100/180x95/5cfa4c26ae298b8f03954295"/>
        </a>
      </figure>
      <p>
        <a href="https://www.posta.com.tr/ispanya-dunyanin-en-saglikli-ulkesi-oldu-2165058">7 İspanya dünyanın en sağlıklı ülkesi oldu</a>
      </p>
      <figure>
        <a href="https://www.posta.com.tr/uzmanlardan-super-gida-tavsiyesi-2164033">
          <img src="https://i.pstimaj.com/img/100/180x95/5cf6d866ae298be745baf099"/>
        </a>
      </figure>
      <p>
        <a href="https://www.posta.com.tr/uzmanlardan-super-gida-tavsiyesi-2164033">8 Uzmanlardan süper gıda tavsiyesi</a>
      </p>
      <figure>
        <a href="https://www.posta.com.tr/kadin-kanserleri-artis-gosteriyor-2120808">
          <img src="https://i.pstimaj.com/img/100/180x95/5c88d21bae298bb6433b6dfb"/>
        </a>
      </figure>
      <p>
        <a href="https://www.posta.com.tr/kadin-kanserleri-artis-gosteriyor-2120808">9 Kadın kanserleri artış gösteriyor</a>
      </p>
      <figure>
        <a href="https://www.posta.com.tr/sarbon-hastaligi-nedir-sarbon-hastaligi-belirtileri-nelerdir-2088043">
          <img src="https://i.pstimaj.com/img/100/180x95/5c5ec8b1ae298b15b6ee9d69"/>
        </a>
      </figure>
      <p>
        <a href="https://www.posta.com.tr/sarbon-hastaligi-nedir-sarbon-hastaligi-belirtileri-nelerdir-2088043">10 Şarbon hastalığı nedir? Şarbon hastalığı belirtileri n...</a>
      </p>
      <figure>
        <img src="https://i.pstimaj.com/img/78/90x50/5d231b03ae298b5836064e91"/>
      </figure>
      <p>SIRADAKİ HABER Yıllara meydan okuyup her yaşta genç kalabilirsiniz. Sırrı ise…</p>
    </article>
  </body>
</html>