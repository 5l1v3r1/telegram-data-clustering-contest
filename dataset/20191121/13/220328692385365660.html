<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/burni-debati-za-priyateli-407257.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T13:37:00+00:00"/>
    <meta property="og:title" content="Бурни дебати за „Приятели“"/>
    <meta property="og:description" content="Звездите от ситкома се пазарят за нови роли"/>
  </head>
  <body>
    <article>
      <h1>Бурни дебати за „Приятели“</h1>
      <address><time datetime="2019-11-21T13:37:00+00:00">21 Nov 2019, 13:37</time> by <a rel="author">Агенция Стандарт</a></address>
      <p>Нови подробности излязоха наяве относно потенциалното завръщане на „Приятели“. Анонимен източник потвърди пред списание „People“, че оригиналният състав на сериала – Дженифър Анистън, Кортни Кокс, Лиса Кудроу, Матю Пери, Дейвид Шуимър, Мат Лебланк – наистина води преговори за участието си в новата продукция на „HBO Max“. Но, ако Приятелите се съберат, нещата ще са малко по-различни. „Актьорите този път няма да изиграят оригиналните си герои. Вместо това, проектът ще има по-свободна форма. Всичко зависи обаче от развитието на продукцията. Те биха се завърнали, ако им предложат подходящия материал в подходящото време“, сподели говорителят пред списанието. Минаха 15 години, откакто култовият сериал приключи. Шоуто намери нова популярност напоследък благодарение на стрийминг платформите. „Приятели“ вървя по Нетфликс, преди от HBO да купят правата. За потенциално завръщане се говори от няколко седмици, след като Анистън се събра с колегите си за първото си селфи в Инстаграм.</p>
    </article>
  </body>
</html>