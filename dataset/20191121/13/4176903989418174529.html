<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/konferencija-o-digitalnoj-medicini-buducnost-je-sada/"/>
    <meta property="og:site_name" content="Krstarica"/>
    <meta property="article:published_time" content="2019-11-21T13:32:00+00:00"/>
    <meta property="og:title" content="Konferencija o digitalnoj medicini „Budućnost je sada“"/>
    <meta property="og:description" content="BEOGRAD - Državna sekretarka u Ministarstvu trgovine, turizma i telekomunikacija Tatjana Matić, izjavila je na konferenciji &quot;Budućnost je sada&quot; da je u"/>
  </head>
  <body>
    <article>
      <h1>Konferencija o digitalnoj medicini „Budućnost je sada“</h1>
      <address><time datetime="2019-11-21T13:32:00+00:00">21 Nov 2019, 13:32</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Državna sekretarka u Ministarstvu trgovine, turizma i telekomunikacija Tatjana Matić, izjavila je na konferenciji „Budućnost je sada“ da je u digitalizaciji zdravstvenog sektora Srbija učinila velike pomake, pre uvođenjem Integrisanog Zdravstvenog Informacionog Sistema.</p>
      <p>Napominje, međutim, da digitalna transformacija u zdravstvu i medicini ne bi bila moguća bez sistemskih zakona i jačanja infrastrukture koja će omogućiti širu upotrebu klauda, skladištenje, analizu i razmenu velikih podataka.</p>
      <p>„Time će se otvoriti i nove mogućnosti prevencije, lečenja i naučnih biotehnoloških istraživanja“, navela je Matić.</p>
      <p>Ona je podsetila da Strategija razvoja mreža nove generacije u do 2023. godine predviđa mere za uvođenje mreža gigabitskog protoka koje su neophodne za primenu različitih tehnologija kao što su internet stvari, mobilni sistemi pete generacije i računarstvo u oblaku.</p>
      <p>Najavila je da će javno nadmetanje za radio-frekvencije koje će biti korišćene za 5G tehnologiju biti sprovedeno u prvom kvartalu 2021. godine.</p>
      <p>Deseta konferencija o digitalnoj medicini okuplja lidere razvojnih procesa na polju digitalne medicine iz regiona i Evrope, a učesnici će se baviti upotrebom digitalnih tehnologija za poboljšanje imunizacije, ali i temom kako digitalno upravljanjem bolestima pomaže u dijagnostici, lečenju i postizanju univerzalnog pristupa kvalitetnoj zdravstvenoj zaštiti i smanjenju troškova…</p>
      <p>(Tanjug)</p>
    </article>
  </body>
</html>