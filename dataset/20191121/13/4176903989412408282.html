<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/papa-franja-osudio-ponizavanje-zrtava-trgovine-ljudima/"/>
    <meta property="og:site_name" content="Krstarica"/>
    <meta property="article:published_time" content="2019-11-21T13:06:00+00:00"/>
    <meta property="og:title" content="Papa Franja osudio ponižavanje žrtava trgovine ljudima"/>
    <meta property="og:description" content="BANGKOK - Stotine hiljada ljudi okupilo se danas na stadionu u Bangkoku na prvoj javnoj misi pape Franje na Tajlandu, tokom koje je on, između ostalog,"/>
  </head>
  <body>
    <article>
      <h1>Papa Franja osudio ponižavanje žrtava trgovine ljudima</h1>
      <address><time datetime="2019-11-21T13:06:00+00:00">21 Nov 2019, 13:06</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BANGKOK – Stotine hiljada ljudi okupilo se danas na stadionu u Bangkoku na prvoj javnoj misi pape Franje na Tajlandu, tokom koje je on, između ostalog, osudio „ponižavanje“ žena i dece, primoranih na prostituciju.</p>
      <p>Obraćajući se publici od 600.000 ljudi, papa Franja je rekao da su svi oni, kao misionari, deo iste porodice i da ne mogu da ignorišu članove koji se smatraju „nečistim“, prenosi AP.</p>
      <p>„Ovde mislim na žene i decu, koji su žrtve prostitucije i trgovine ljudima, čije je osnovno ljudsko dostojanstvo poniženo. Mislim na mlade ljude koji su robovi zavisnosti od droge… Mislim i na eksploatisane ribare i prosjake koji se zaobilaze“, rekao je papa.</p>
      <p>(Tanjug)</p>
    </article>
  </body>
</html>