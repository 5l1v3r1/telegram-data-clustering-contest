<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/duterte-laban-o-bawi-sa-rice-import-ban.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-21T13:31:29+00:00"/>
    <meta property="og:title" content="Duterte laban o bawi sa rice import ban"/>
    <meta property="og:description" content="TULOY pa rin ang importasyon ng bigas sa ilalim ng Rice Tariffication Law, ayon kay Agriculture Secretary William Dar."/>
  </head>
  <body>
    <article>
      <h1>Duterte laban o bawi sa rice import ban</h1>
      <address>
        <time datetime="2019-11-21T13:31:29+00:00">21 Nov 2019, 13:31</time>
      </address>
      <p>TULOY pa rin ang importasyon ng bigas sa ilalim ng Rice Tariffication Law, ayon kay Agriculture Secretary William Dar.</p>
      <p>“Hindi naman pinapa-stop. We are implementing the law pro­perly,” wika ni Dar.</p>
      <p>Nagkaroon ng pagpupulong noong Miyerkoles nang gabi si Sec. Dar kay Pangulong Rodrigo Duterte upang linawin ang sinabi nito noong Martes na pinatitigil niya ang importasyon ng bigas sa panahon ng anihan upang maprotektahan ang mga magsasaka.</p>
      <p>Kasama sa pagpupulong kamakalawa nang gabi sina Executive Secretary Salvador Medial­dea at Finance Secretary Carlos Dominguez.</p>
      <p>Kailangan umanong ituloy ang importasyon ng bigas upang matiyak ang supply nito.</p>
      <related>
        <h4>Related Posts</h4>
        <a href="https://www.abante.com.ph/%e2%82%b111b-new-clark-city-inutang-sa-malaysian-bank.htm"/>
        <a href="https://www.abante.com.ph/dotr-kumambyo-mga-lumang-jeep-tuloy-ang-phaseout.htm"/>
        <a href="https://www.abante.com.ph/yolanda-housing-project-sa-w-visayas-kumpleto-na-nograles.htm"/>
      </related>
      <p>Maghihigpit naman ang Bureau of Plant and Industry sa pag-iisyu ng sanitary and phytosanitary import clearance.</p>
      <p>Sa pagtatapos ng taong 2019, aabot sa 18.48 milyong metriko tonelada ang produksyon ng bigas katumbas ng 12.09 mil­yong metriko tonelada ng bigas kapag pinagi­ling.</p>
      <p>Katumbas ito ng 85% ng 14.24 milyong metriko tonelada ng bigas na kailangan ng bansa kada taon.</p>
      <p>Ang kakulangan ay pupunan sa pamamagitan ng pag-aangkat ng bigas.</p>
      <p>“By the end of the year, mataas po ang inventory natin,” wika ni Dar. (Riz Dominguez)</p>
      <related>
        <a href="https://www.abante.com.ph/2-2m-tonelada-ng-bigas-delikado-sa-bukbok.htm"/>
        <a href="https://www.abante.com.ph/digong-nasunod-rice-import-tigil-muna.htm"/>
        <a href="https://www.abante.com.ph/rice-law-ni-villar-sinakyan-ng-mga-hoarder.htm"/>
      </related>
    </article>
  </body>
</html>