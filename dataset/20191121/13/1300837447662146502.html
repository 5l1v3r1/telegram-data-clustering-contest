<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/21/israele-a-knesset-incarico-per-governo_f7bd0e2a-9ef0-4d1f-8e24-8f7f0a09867b.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T13:49:31+00:00"/>
    <meta property="og:title" content="Israele, a Knesset incarico per governo"/>
    <meta property="og:description" content="Il presidente israeliano Reuven Rivlin ha informato il presidente della Knesset, Yuli Edelstein, del fallimento di Benny Gantz nel formare il governo e che quindi, secondo la legge, il compito di costituire un nuovo esecutivo passa ora nelle mani del parla... (ANSA)"/>
  </head>
  <body>
    <article>
      <h1>Israele, a Knesset incarico per governo</h1>
      <h2>Prima volta in storia Stato. 21 giorni per premier o nuovo voto</h2>
      <address><time datetime="2019-11-21T13:49:31+00:00">21 Nov 2019, 13:49</time> by <a rel="author">Redazione ANSA</a></address>
      <p>- TEL AVIV - Il presidente israeliano Reuven Rivlin ha informato il presidente della Knesset, Yuli Edelstein, del fallimento di Benny Gantz nel formare il governo e che quindi, secondo la legge, il compito di costituire un nuovo esecutivo passa ora nelle mani del parlamento. Un atto che non è mai avvenuto prima nella storia istituzionale di Israele.<br/>    Se 61 deputati (la metà più uno dei 120 dell'assise) daranno nei prossimi 21 giorni il loro supporto ad un qualsiasi collega, questi sarà primo ministro incaricato di costituire il governo.<br/>    Altrimenti, si indiranno nuove elezioni. "Questo è un tempo di oscurità senza precedenti nella storia dello stato di Israele - ha detto Rivlin - in questi 21 giorni non ci devono essere nè blocchi o partiti. Ognuno dei parlamentari dovrà interrogare la propria coscienza e chiedersi: quale è il mio dovere per lo Stato di Israele?".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>