<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103332/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T13:39:04+00:00"/>
    <meta property="og:title" content="Менше 10% допомоги ЄС надходить найбіднішим країнам світу - дослідження"/>
    <meta property="og:description" content="Менше 10% коштів Євросоюзу, що виділяються на гуманітарну допомогу та розвиток, надходить до країн, де вони найбільше потрібні."/>
  </head>
  <body>
    <article>
      <h1>Менше 10% допомоги ЄС надходить найбіднішим країнам світу - дослідження</h1>
      <address>
        <time datetime="2019-11-21T13:39:04+00:00">21 Nov 2019, 13:39</time>
      </address>
      <p>Менше 10% коштів Євросоюзу, що виділяються на гуманітарну допомогу та розвиток, надходить до країн, де вони найбільше потрібні.</p>
      <p>Про це йдеться у звіті європейської мережі неурядових організацій "Concord", повідомляє "Європейська правда" з посиланням на <a href="https://www.theguardian.com/">The Guardian</a>.</p>
      <p>ЄС та держави-члени залишаються найбільшою групою донорів розвитку в світі - інвестували 71,9 млрд євро в 2018 році, що становить більше половини світової допомоги, але внесок був на 5,8% нижче, ніж в 2017 році.</p>
      <p>За даними дослідження, прогрес в досягненні мети ООН щодо витрат 0,7% валового національного доходу на допомогу, встановлений в 1970 році, пішов у зворотному напрямку. Обсяг допомоги знизився до 0,47% від сукупного ВНД ЄС минулого року в порівнянні з 0,49% в 2017 році і 0,51% в 2016 році.</p>
      <p>Тільки Швеція, Люксембург, Данія і Велика Британія виконали зобов'язання в розмірі 0,7% ВНД. Допомога з п'яти країн ЄС - Італії, Греції, Фінляндії, Австрії та Литви - знизилася на 10%.</p>
      <p>Незважаючи на незначне зростання допомоги, що спрямовується найменш розвиненим країнам (з 0,11% в 2017 році до 0,12% в 2018 році), 16 найбідніших в світі країн в даний час отримують тільки 8% фінансування ЄС.</p>
      <p>Звіт також показує, що  витрати на біженців скоротилися приблизно на 35%, а використання допомоги для полегшення тягаря заборгованості скоротилося на 66%.</p>
    </article>
  </body>
</html>