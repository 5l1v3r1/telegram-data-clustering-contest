<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/mistsevi-vybory-v-ukrayini-v-sluzi-narodu-ozvuchyly-novu-datu/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T13:48:35+00:00"/>
    <meta property="og:title" content="Місцеві вибори в Україні: в «Слузі народу» озвучили нову дату"/>
    <meta property="og:description" content="Голова ВР Дмитро Разумков стверджує, що місцеві вибори пройдуть восени 2020 року, а нардеп від Слуги народу Віталій Безгін не виключає, що вибори можуть пройти вже навесні."/>
  </head>
  <body>
    <article>
      <h1>Місцеві вибори в Україні: в «Слузі народу» озвучили нову дату</h1>
      <h2>Напередодні голова ВР Дмитро Разумков стверджував, що місцеві вибори пройдуть восени 2020 року</h2>
      <address>
        <time datetime="2019-11-21T13:48:35+00:00">21 Nov 2019, 13:48</time>
      </address>
      <p>Навесні 2020 року в Україні можуть пройти дострокові місцеві вибори.</p>
      <p>Як передає НАРОДНА ПРАВДА, таку заяву в інтерв’ю «<a href="https://www.obozrevatel.com/politics/intervyu-s-vitaliem-bezginyim-iz-slugi-naroda.htm">Обозревателю</a>» зробив нардеп від «Слуги народу» Віталій Безгін.</p>
      <p>Loading...</p>
      <p>За його словами, все залежить від темпів децентралізації. Безгін каже, якщо нічого не зміниться, то, виходячи із законодавчої бази процес завершиться в кінці лютого 2020 року. У такому разі дострокові місцеві вибори можна буде провести вже в квітні-травні 2020-го.</p>
      <p>“Це будуть перші вибори при новому адміністративному поділі. Тоді зовсім реально проводити їх у травні. Якщо раптом не вийде, то у нас чергові вибори вже в жовтні, тому для нас не так пріоритетно форсувати події. Нам головне — до кінця провести реформи”, – підкреслив народний депутат.</p>
      <p>У відповідь на запитання журналіста, чи реальні влітку — на початку осені дострокові парламентські вибори, Безгін відповів:</p>
      <p>“Може і реальні. Все залежить від продуктивності Ради. Поки ми ефективні, і може трохи пафосно буде звучати, але за 2,5 місяці ми зробили більше, ніж попередні скликання за свої каденції. На мою думку, приймати рішення, бути ефективними, уникати нічних голосувань по бюджету, договорняків дозволяє лише монобольшінство”.</p>
      <p>Раніше народний депутат від “Слуги” Віталій<a href="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"> Безгін повідомив, чому у фракції не карають Богдана Яременка</a> після скандалу з інтимною перепискою, В’ячеслава Медяника через скандальне листування щодо прокурора та Олександра Дубинського за критику фракції.</p>
      <p>Також повідомлялося, що Роман Іванісов, якого напередодні звинуватили у зґвалтуванні неповнолітньої, прийняв рішення залишити фракцію. При цьому, за словами лідера парламентської фракції «Слуги народу» Давида Арахамія,<a href="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"> Іванісов зможе повернутися у фракцію, якщо доведе, що у нього не було судимості.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>