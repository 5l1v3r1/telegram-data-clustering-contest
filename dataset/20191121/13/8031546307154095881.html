<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109329-Patna-policiya-s-predupredzdenie-kam-shofyorite"/>
    <meta property="og:site_name" content="Канал 3"/>
    <meta property="article:published_time" content="2019-11-21T13:51:00+00:00"/>
    <meta property="og:title" content="Пътна полиция с предупреждение към шофьорите"/>
    <meta property="og:description" content="Хлъзгавите пътни настилки и намалената видимост изискват пределно внимание"/>
  </head>
  <body>
    <article>
      <h1>Пътна полиция с предупреждение към шофьорите</h1>
      <h2>Хлъзгавите пътни настилки и намалената видимост изискват пределно внимание</h2>
      <address>
        <time datetime="2019-11-21T13:51:00+00:00">21 Nov 2019, 13:51</time>
      </address>
      <p>
        <b>Според метеорологичните прогнози времето в страната е облачно, на много места видимостта е намалена, вали дъжд, по-интензивен в планинските райони, а по високите части над 2000 метра - и сняг. Това е поводът Пътна полиция отново да обърне внимание водачите да шофират изключително внимателно, да поемат на път добре подготвени, да не предприемат рискови изпреварвания, да се движат със съобразена с пътните условия скорост и стриктно да спазват ограниченията.</b>
      </p>
      <p>Припомнят изискването на чл. 139, ал. 4 от Закона за движение по пътищата -  движещите се по пътя пътни превозни средства трябва да бъдат с гуми, предназначени за зимни условия, или с гуми с дълбочина на протектора не по-малка или равна на 4 mm през периода от 15 ноември до 1 март.</p>
      <p>Неспазилите това изискване се санкционират по реда на чл. 183, ал. 4, т. 5, който предвижда глоба от 50 лева.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/98925-Moshtna-akciya-na-%20Patna-policiya%20-za-droga-i-alkohol-v-cyalata-strana"/>
      </related>
    </article>
  </body>
</html>