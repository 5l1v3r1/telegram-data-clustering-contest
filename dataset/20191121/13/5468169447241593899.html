<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277833/politie-weet-flashrob-in-amsterdamse-winkel-te-voorkomen.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-21T13:46:19+00:00"/>
    <meta property="og:title" content="Politie weet 'Flashrob' in Amsterdamse winkel te voorkomen"/>
    <meta property="og:description" content="Afgelopen zondag heeft de politie in Amsterdam een mogelijke diefstal in vereniging bij een winkel aan de Nieuwendijk verijdeld. De politie had signalen opgevangen van een zogenaamde 'Flasrob' en spotte rond 12.30 uur vlak bij de ingang zeven personen die zich verdacht ophielden, zo maakt de politie donderdag bekend."/>
  </head>
  <body>
    <article>
      <h1>Politie weet 'Flashrob' in Amsterdamse winkel te voorkomen</h1>
      <address>
        <time datetime="2019-11-21T13:46:19+00:00">21 Nov 2019, 13:46</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/amsterdam-centrum-winkels-b.jpg?itok=QYNIPwGi"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/amsterdam-centrum-winkels-b.jpg?itok=QYNIPwGi"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Amsterdam - </b>Afgelopen zondag heeft de politie in Amsterdam een mogelijke diefstal in vereniging bij een winkel aan de Nieuwendijk verijdeld. De politie had signalen opgevangen van een zogenaamde 'Flasrob' en spotte rond 12.30 uur vlak bij de ingang zeven personen die zich verdacht ophielden, zo maakt de politie donderdag bekend.</p>
      <p><b>Amsterdam - </b>Afgelopen zondag heeft de politie in Amsterdam een mogelijke diefstal in vereniging bij een winkel aan de Nieuwendijk verijdeld. De politie had signalen opgevangen van een zogenaamde 'Flasrob' en spotte rond 12.30 uur vlak bij de ingang zeven personen die zich verdacht ophielden, zo maakt de politie donderdag bekend.</p>
      <h3>Messen</h3>
      <p>Vijf personen werden daarop staande gehouden en gecontroleerd door de Koninklijke Marechaussee, die assisteerde bij de politie-inzet. Twee mannen die zich uit de voeten maakten, werden kort daarna aangehouden door agenten in burger van het zakkenrollersteam. Bij één hen werden meerdere messen aangetroffen, alsmede attributen die gebruikt kunnen worden bij een winkeldiefstal. Zij zijn aangehouden.</p>
      <h3>Alert</h3>
      <p>De politie is zeer alert op signalen van aangekondigde winkeldiefstallen in vereniging, mede na eerdere diefstallen bij winkels aan het Bijlmerplein en het Rokin, waarbij in beide gevallen eveneens twee verdachten werden aangehouden door het doelgroepenteam. Extra politie-inzet is erop gericht deze ontwikkeling in de kiem te smoren.</p>
    </article>
  </body>
</html>