<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/dr-disrespect-cod-pokemon-minecraft/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T13:11:00+00:00"/>
    <meta property="og:title" content="Dr Disrespect: &quot;Non sai giocare a COD? Tornatene su Pokémon e Minecraft&quot; | Game Division"/>
    <meta property="og:description" content="Dr Disrespect ancora una volta non si limita e si scaglia contro i giocatori di Call of Duty Modern Warfare. Ecco cosa ha detto."/>
  </head>
  <body>
    <article>
      <h1>Dr Disrespect: "Non sai giocare a COD? Tornatene su Pokémon e Minecraft" | Game Division</h1>
      <address>
        <time datetime="2019-11-21T13:11:00+00:00">21 Nov 2019, 13:11</time>
      </address>
      <p>I videogame sono per tutti, giovani o vecchi, ma non <i>tutti </i>i videogame sono fatti per ogni fascia demografica, questo è certo. Della stessa opinione è <b>Dr Disrespect</b>, noto streamer, il quale ovviamente ha usato termini ben diversi per esprimere questo pensiero. Il Dottore, famoso per il proprio linguaggio sopra le righe e le opinioni forti (per usare un eufemismo), si è espresso sul livello medio dei giocatore di<b> Call of Duty Modern Warfare</b>.</p>
      <p>Mentre giocava in live, infatti, ha sconfitto un giocatore e con il solito tono beffardo ha invitato l’avversario ad “<i>andare a giocare a Minecraft sul tuo piccolo Nintendo Switch colorato</i>“, aggiungendo poi alla lista anche Pokémon. “<i>Vattene via dal mio gioco”</i> queste le parole di chiusura di Dr Disrespect.</p>
      <figure>
        <img src="https://www.tomshw.it/images/images/2019/05/call-of-duty-modern-warfare-34944.768x432.jpg"/>
      </figure>
      <p>Leggi anche: <a href="https://www.tomshw.it/videogioco/fortnite-ninja-ban-soluzione/">Fortnite, Ninja propone una soluzione per il ban del pro-player</a></p>
      <p>Più volte in passato <b>Dr Disrepect ha espresso il proprio disappunto nei confronti di tutti quei giocatori adulti che si intrattengono con opere chiaramente pensate per un pubblico più giovane</b>, come Fortnite. Non è quindi strano che ora “se la prenda” con Minecraft e Pokémon. Certo, queste opere per quanto <i>adatte</i> a un pubblico infantile sono spesso apprezzate anche e sopratutto dagli adulti, sia per la loro profondità che per il semplice fattore nostalgia.</p>
      <p>L’opinione di Dr Disrespect, inoltre, è parzialmente condizionata dal fatto che è legato a COD non solo in qualità di streamer e content creator, ma anche in qualità di sviluppatore: ricordiamo infatti che il Dottore è stato per alcuni anni sviluppatore presso Sledghammer Games (uno dei tre team principali dietro la saga). Detto ciò, considerando l’enorme successo di Modern Warfare, è probabile che ci siano molti nuovi giocatori all’interno dello sparatutto, quindi la percentuale di “inesperti” è aumentata: Dr Disrespect dovrebbe esserne contento, visto che in questo modo potrà rendere i suoi video più spettacolari grazie a vittorie facili. <b>Voi cosa ne pensate di questa sua uscita?</b></p>
      <blockquote>Se non avete timore di imbattervi in Dr Disrespect, allora potete acquistare Call of Duty Modern Warfare a <a href="https://toms.it/N6VRj">questo indirizzo</a>.</blockquote>
    </article>
  </body>
</html>