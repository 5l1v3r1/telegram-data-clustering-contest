<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/swietna-wiadomosc-smart-compose-pojawi-sie-w-dokumentach-google/"/>
    <meta property="og:site_name" content="DailyWeb"/>
    <meta property="article:published_time" content="2019-11-21T13:01:54+00:00"/>
    <meta property="og:title" content="Świetna wiadomość: Smart Compose pojawi się w dokumentach Google"/>
    <meta property="og:description" content="Smart Compose ma zostać udoskonalone do tego stopnia, by tworzyć treści dokładnie jak osoba korzystająca z jej możliwości."/>
  </head>
  <body>
    <article>
      <h1>Świetna wiadomość: Smart Compose pojawi się w dokumentach Google</h1>
      <address><time datetime="2019-11-21T13:01:54+00:00">21 Nov 2019, 13:01</time> by <a rel="author">Marika Kowalska</a></address>
      <h4>Producent właśnie wprowadza <i>inteligentne tworzenie</i> jako nową funkcję do Dokumentów Google. Jej zadaniem będzie sugerowanie użytkownikowi, co mógłby dalej napisać i jakich słów w tym celu użyć. Jako pierwsi z AI będą mogli skorzystać posiadacze G Suite. A dokładniej administratorzy, którzy zapiszą się do testów wersji beta. Jakie są plany Google na działanie sztucznej inteligencji podczas tworzenia dokumentów?</h4>
      <p>Smart Compose, bo taka jest oryginalna nazwa funkcji, została zaprezentowana przez Google już w zeszłym roku. Wtedy obejmowała ona jednak wyłącznie Gmaila, gdzie tworzyła wiadomości poprzez sugerowanie ich treści. AI wyczytywała wiele informacji z kontekstu i była w stanie ocenić do kogo i w jakiej sprawie się zwracamy. Teraz pojawia się w znacznie ulepszonej wersji w Dokumentach Google!</p>
      <h3>Badanie stylu użytkownika przez Smart Compose</h3>
      <p>Udostępnione narzędzie całą swoją wiedzę uzyskuje poprzez uczenie maszynowe. Obserwując styl pisania użytkownika, rodzaj wykorzystywanych zwrotów oraz łączone ze sobą wyrazy, AI ma być w stanie zasugerować, jak dokończyć dane zdanie. Smart Compose ma zostać udoskonalone do tego stopnia, by tworzyć treści dokładnie takie, jak osoba korzystająca z jej możliwości. Google zapewnia, że narzędzie wykorzystuje tylko "łagodne" słownictwo, w większości wykorzystywane przez środowisko korporacyjne. Nie trzeba się więc obawiać, że podczas pisania ważnej pracy, czy artykułu, pojawi się sugestia użycia niecenzuralnych zwrotów.</p>
      <h3>Smart Compose to duży krok naprzód w usamodzielnianiu wielu systemów</h3>
      <p>Inteligentne tworzenie dokumentów przez AI to pierwszy, jednak ogromny, krok w kierunku udoskonalania i usamodzielniania narzędzi. O ile e-maile można w pewien sposób przewidzieć, czy rozszyfrować, tak podczas tworzenia randomowego dokumentu jest znacznie trudniej. Może tam znaleźć się zarówno wiedza naukowa, specjalistyczna, opowiadanie i wiele innych rodzajów wypowiedzi pisemnej, czego nawet sztuczna inteligencja nie była w stanie opanować do tej pory.</p>
      <figure>
        <video src="https://dailyweb.pl/wp-content/uploads/2019/11/slim_google_docs_smart_compose.gif" autoplay="" loop=""/>
      </figure>
      <p>Póki co Google kieruje swoje narzędzie w wersji beta do firm i dostępne jest tylko w języku angielskim. To dobry sposób na testowanie zdolności rozumowania Smart Compose oraz jej radzenia sobie w różnych sytuacjach. Mam jednak cichą nadzieję, że już niebawem funkcja pojawi się jako ogólnodostępna dla wszystkich użytkowników dokumentów Google.</p>
      <p>Źródło: <a href="https://www.theverge.com/2019/11/20/20973917/google-docs-smart-compose-feature-g-suite-update">The Verge</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/w-dokumentach-google-pojawil-sie-font-ktory-ma-poprawiac-szybkosc-czytania-tekstu/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/spora-zmiana-w-dokumentach-google/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/ikea-wprowadzi-inteligentny-przycisk-do-sterowania-scenami-smart-home/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-pozwoli-udostepniac-wyniki-wyszukiwania/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-kupuje-smart-zegarki-od-fossil-za-40mln/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/huawei-i-google-pracowali-wspolnie-nad-smart-glosnikiem/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-udostepnia-za-darmo-flutter-1-0-kombajn-dla-developerow/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/edge-chromium-z-nowym-logo-pojawi-sie-15-stycznia/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-wyjasnia-w-jaki-sposob-tysiace-stron-zniknelo-z-indeksu/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-tworzy-wtyczke-do-wordpress-z-funkcjami-analytics-search-console-i-innymi/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>