<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/pislia-maizhe-roku-polonu-iak-ukrainski-korabli-zustrily-na-mykolaivshchyni-reportazh-203202.html"/>
    <meta property="og:site_name" content="5 канал"/>
    <meta property="article:published_time" content="2019-11-21T13:08:00+00:00"/>
    <meta property="og:title" content="Після майже року полону: як українські кораблі зустрічали на Миколаївщині – репортаж"/>
    <meta property="og:description" content="Зеленський заявив, що Україна проаналізує стан суден і звернеться до Росії з вимогою повернути те, чого на них бракує"/>
  </head>
  <body>
    <article>
      <h1>Після майже року полону: як українські кораблі зустрічали на Миколаївщині – репортаж</h1>
      <address>
        <time datetime="2019-11-21T13:08:00+00:00">21 Nov 2019, 13:08</time>
      </address>
      <p>Після майже року полону, катери "Нікополь", "Бердянськ", а також буксир "Яни Капу" тепер у порту Очакова, це Миколаївщина. Їх притягли інші буксири, на це знадобилося дві доби. Самостійно йти судна не могли, бо від російської сторони вони повернулися у незадовільному стані – без значної частини майна. З кораблів зняли навіть унітази. Президент Володимир Зеленський заявив, що Україна проаналізує стан суден і звернеться до Росії з вимогою повернути те, чого на них бракує. Детальніше розповість кореспондент "5 каналу" Ольга Дунська. </p>
      <p>Першим у супроводі малого розвідувального корабля та буксирів до очаківської бази ВМС прибуває малий броньований артилеристський катер "Нікополь", годину потому у сутінках до гавані починають заводити буксир "Яни Капу", останнім поруч з катером-близнюком стає "Бердянськ". До Очакова колишні бранці Кремля йшли два дні, розповідає матрос буксиру-поводиря Юрій Лозенков.</p>
      <p>"Погода була не дуже: вітер, хвиля, шторм балі 3, тому все так довго, зустрічний вітер, все це заважало. Буксируємо задній корабель, пірнаємо під хвилю, а ми, навпаки, піднімаємося – і воно смикає назад, тому пригальмовує швидкість", – розповідає матрос.</p>
      <p>Після російського полону на кораблях – лише обірвані дроти та залатані пробоїни, їх добре помітно навіть на відстані. Самостійно пересуватись вони не могли, адже мародери вилучили усе навігаційне та радіолокаційне обладнання, надувні моторні човни, вогнегасники, забрали також боєприпаси та усе майже озброєння. А під час нападу поблизу Керченській протоки окупанти пошкодили машинне відділення та бронерубку "Бердянська" – копію звіту оприлюднив попередній головний військовий прокурор.</p>
      <p>"На буксирі "Яни Капу" розбите все обладнання у ходовій рубці, немає паливної апаратури, відсутні розетки і плафони. У машинному відділенні пробоїна, заклеєна пластирем із розсувним упором. Немає також радіостанції Harris, ICOM, MOTOROLA", – написав Матіос.</p>
      <figure>
        <iframe src="https://www.youtube.com/embed/s2EE6Oy9dd4" width="745" height="451" data-service="Youtube" scrolling="no"/>
      </figure>
      <p>У ВМС стан повернених кораблів коментують обережно. <br/><br/>Так, командувач ВМС ЗС України Ігор Воронченко сказав: "Після майже повного року в полоні ми отримуємо два броньованих катера і буксир один. Буде відповідно проведені слідчі дії Державним бюро розслідувань, військовою прокуротурою стосовно, в якому стані вони, які були проведені на них заходи під час перебування в полоні".</p>
      <p>Торік 25 листопада біля Керченської протоки Росія захопила три кораблі ВМС України. До полону потрапили і 24 українських військовослужбовці. Міжнародний трибунал із морського права зобов'язав Росію негайно звільнити українських моряків і повернути кораблі.</p>
      <p>Захопоені катери "Нікополь", "Бердянськ" та буксира "Яни Капу" Російська Федерація повернула. Але лише на відповідальне зберігання, як повідомляє тамтешніх МЗС. Адже вони є речовини доказами у кримінальних справах, сфабрикованих країною агресором".</p>
      <p>Верховний головнокомандувач Володимир Зеленський запевняє: кораблі повернули без жодних додаткових умов.</p>
      <p>"Я домовився ні на яких умовах, просто по телефону, про повернення наших моряків і наших катерів. Я нічого ніде не підписував, нічого навзаєм не обіцяв, але мені здавалося і нам всім здається, що ми знаємо, що ми праві в цій ситуації, наші хлопці повинні були повернутися. Не вистачає частини озброєння, я побачив стан, буде розслідування, ми побачимо всі деталі та обов'язково звернемось до російської сторони, щоб вона повернула все, що там є", – сказав Зеленський. </p>
      <p>Відновлюватимуть колишніх бранців в Миколаєві, для цього знадобиться приблизно три місяці.<br/><br/>Ольга Дунська, "5 канал"</p>
    </article>
  </body>
</html>