<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135735/kilicdaroglu-devleti-yonetmek-durust-siyasetci-icin-dunyanin-en-kolay-isi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-21T13:44:00+00:00"/>
    <meta property="og:title" content="Kılıçdaroğlu: Devleti yönetmek dürüst siyasetçi için dünyanın en kolay işi"/>
    <meta property="og:description" content="CHP Genel Başkanı Kemal Kılıçdaroğlu Türkiye Otomotiv Bakım Dernekleri Federasyonu (TOBFED) Gelecek Zirvesi 3. Genel Kurul Toplantısı'nda konuştu."/>
  </head>
  <body>
    <article>
      <h1>Kılıçdaroğlu: Devleti yönetmek dürüst siyasetçi için dünyanın en kolay işi</h1>
      <h2>CHP Genel Başkanı Kemal Kılıçdaroğlu Türkiye Otomotiv Bakım Dernekleri Federasyonu (TOBFED) Gelecek Zirvesi 3. Genel Kurul Toplantısı'nda konuştu.</h2>
      <address>
        <time datetime="2019-11-21T13:44:00+00:00">21 Nov 2019, 13:44</time>
      </address>
      <p>CHP Genel Başkanı Kemal Kılıçdaroğlu Türkiye Otomotiv Bakım Dernekleri Federasyonu (TOBFED) Gelecek Zirvesi 3. Genel Kurul Toplantısı'nda konuştu.</p>
      <p>
        <i>
          <b>Kılıçdaroğlu'nun konuşmasından satır başları;</b>
        </i>
      </p>
      <figure>
        <a href="https://www.gercekgundem.com/galeri/siyaset/7216/kilicdaroglu-tobfed-gelecek-zirvesi-3-genel-kurul-toplantisina-katildi">
          <img src="https://www.gercekgundem.com/images/posts/201911/150422_480x270.jpg"/>
        </a>
      </figure>
      <p>
        <a href="https://www.gercekgundem.com/galeri/siyaset/7216/kilicdaroglu-tobfed-gelecek-zirvesi-3-genel-kurul-toplantisina-katildi"><b>Galeri:</b> Kılıçdaroğlu, TOBFED Gelecek Zirvesi 3. Genel Kurul Toplantısı'na katıldı</a>
      </p>
      <p>Devleti yönetmek dürüst siyasetçi açısından dünyanın en kolay işidir. Çünkü devlette herkesin görev tanımı yasalarla belirtişmiş durumda. Devleti yöneten kişi yasaların öngördüğü şekliyle görevini yaparsa hiçbir sorun yok. </p>
      <p>Liyakat dediğiniz şey eğitimin üzerine birikimi getirmektir. Devletimizin bugün en çok ihtiyaç duyduğu alanlardan birisi liyakattır. Devlet yönetiminde liyakat olursa devletin saygınlığı artar. </p>
      <p>Büyümenin kalkınmanın yeni bir tanımı var, küçük ayrıntılarda işbirliğine giden ülkeler gelişmiş ülkeler kabul ediliyor. Yeni alanlar, tanımlar çıkıyor. Eğitimi de büyümeyi de bu şekliyle ele alıp değerlendirmemiz gerekiyor.</p>
      <p>Teknoloji liseleri kuralım dedik. Teknoloji o kadar hızlı gelişiyor ki sanayiciler ara eleman bulmakta zorlanıyor. Eğitim müşteriyle ona hizmet sunan arasındaki güveni pekiştirir. Eğitilen insan daha güzel bir hizmet sunar. </p>
      <p>Geri dönüşüm en çok ihtiyaç duyduğumuz çalışmalardan birisi. Kullanılan suyun 9 kez kullanılmasının önünün açılması hem çevre hem de ekonomi için önemlidir. Bütün dünya çevre üzerinde duruyor. Dünyanın en önemli finans kuruluşları çevre konusunda fon vermeye başladılar.</p>
      <p>Kent estetiği diye bir kavram vardır. İnsanlar yaşadıkları yeri güzel görmek ister. Trafikte çok kötü araçlar da görmek istemez, güler yüzlü araçlar görmek ister. Bunu sağlamanın yolu da karşılıklı güven ilişkisi kurmak, aracını tertemiz teslim etmek. </p>
      <p>Sektörü en iyi sektör denetler. Denetim güveni pekiştirmek için yapılır. Denetim siyasal iktidarların öngördüğü gibi ceza vermek değildir, denetim aynı zamanda insanların yanlış yapmamalarının yollarını açmaktır.</p>
      <p>Siyasetçinin karar alırken bütün aktörlerle konuşması lazım. Sadece ben bilirim diye yola çıkamazsınız. Günümüzde STK'lar var. STK'ların özelliği herkesin gönüllü katılması. Siyaset kurumu görüşleri almalı. Bizim görevimiz sizi dinlemek, yaşadığınız sorunları çözmek. </p>
    </article>
  </body>
</html>