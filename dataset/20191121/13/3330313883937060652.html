<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904620/de-graafschap-slaat-slag-met-ervaren-speler-weet-wat-er-gevraagd-wordt-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T13:47:00+00:00"/>
    <meta property="og:title" content="De Graafschap slaat slag met 'ervaren speler': 'Weet wat er gevraagd wordt'"/>
    <meta property="og:description" content="Ted van de Pavert en De Graafschap gaan langer met elkaar door. De Keuken Kampioen Divisie-club meldt donderdag dat het contract van de 27-jarige verdediger met twee seizoenen is verlengd. Van de Pavert ligt nu tot 2022 vast op De Vijverberg. &quot;Wij zijn content dat wij zo'n ervaren speler langer aan de club weten te binden&quot;, vertelt manager voetbalzaken Peter Hofstede op de clubsite van De Graafschap. &quot;Ted heeft zowel eerste- als Eredivisie-wedstrijden in de benen, en weet wat er bij deze club gevraagd wordt. Goed om te zien dat een exponent uit onze jeugdopleiding het hier zo goed doet.&quot;"/>
  </head>
  <body>
    <article>
      <h1>De Graafschap slaat slag met 'ervaren speler': 'Weet wat er gevraagd wordt'</h1>
      <address>
        <time datetime="2019-11-21T13:47:00+00:00">21 Nov 2019, 13:47</time>
      </address>
      <p>
        <b>Ted van de Pavert en De Graafschap gaan langer met elkaar door. De Keuken Kampioen Divisie-club meldt donderdag dat het contract van de 27-jarige verdediger met twee seizoenen is verlengd. Van de Pavert ligt nu tot 2022 vast op De Vijverberg.</b>
      </p>
      <p>"Wij zijn content dat wij zo'n ervaren speler langer aan de club weten te binden", vertelt manager voetbalzaken Peter Hofstede op de clubsite van De Graafschap. "Ted heeft zowel eerste- als Eredivisie-wedstrijden in de benen, en weet wat er bij deze club gevraagd wordt. Goed om te zien dat een exponent uit onze jeugdopleiding het hier zo goed doet."</p>
      <p>"Nadat ik tussen 2016 en 2018 even was weggeweest (Van de Pavert speelde bij PEC Zwolle en NEC, red.), voelde de terugkeer direct weer goed", legt Van de Pavert uit.</p>
      <p>"De Graafschap is een club die bij mij past. Ik kijk er dan ook naar uit om ook de komende twee seizoenen in Doetinchem te spelen. Maar voorlopig concentreren wij ons even op dit seizoen, er valt iets winnen. Daar gaan we vol voor."</p>
      <figure>
        <iframe data-src="https://twitter.com/DeGraafschap/status/1197489140914372608?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>