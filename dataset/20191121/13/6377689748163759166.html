<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/u-18/1574343805-anatolii-trubin-bulo-b-idealnym-uziaty-dev-yat-ochok-odnak-i-tak-nepohano.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T13:47:00+00:00"/>
    <meta property="og:title" content="Анатолій Трубін: &quot;Було б ідеальним узяти дев’ять очок, однак і так непогано&quot;"/>
    <meta property="og:description" content="Голкіпер юнацької збірної України (U-19) Анатолій Трубін в коментарі прес-службі УАФ поділився враженнями від успішного виступу у кваліфікаційному раунді відбору на Євро-2020."/>
  </head>
  <body>
    <article>
      <h1>Анатолій Трубін: "Було б ідеальним узяти дев’ять очок, однак і так непогано"</h1>
      <address><time datetime="2019-11-21T13:47:00+00:00">21 Nov 2019, 13:47</time> by <a rel="author" href="https://www.footboom.com/news/author/%D0%9E%D0%BB%D0%B5%D0%B3+%D0%A1%D0%B5%D0%BC%D0%B5%D0%BD%D1%87%D0%B5%D0%BD%D0%BA%D0%BE" target="_blank">Олег Семенченко</a></address>
      <p>Голкіпер юнацької збірної України (U-19) Анатолій Трубін в коментарі прес-службі УАФ поділився враженнями від успішного виступу у кваліфікаційному раунді відбору на Євро-2020.</p>
      <p>Нагадаємо, на шляху до еліт-раунду "синьо-жовті" обіграли Естонію (4:0), розписали мирову зі Словенією (1:1) та здолали Швецію (2:1). У всіх матчах ворота команди захищав Анатолій Трубін. Після повернення додому голкіпер відповів на кілька запитань.</p>
      <p>
        <b>— Чи задоволені ви виступом команди у кваліфікаційному раунді?</b>
      </p>
      <p>— Ми відчуваємо лише позитивні емоції, оскільки вийшли далі з першого місця. Потрібно покращити свою гру, бо в еліт-раунді буде складніше. Але я думаю, нам це зробити під силу. Усе пройшло чудово. Було б ідеальним узяти дев’ять очок, однак і так непогано.</p>
      <p>
        <b>— Прокоментуйте результат кожного з трьох матчів.</b>
      </p>
      <p>— Перша гра пройшла повністю під нашим контролем. У наступному матчі було складніше, оскільки Словенія — непогана команда. Я вважаю, що в цій грі ми не показали той футбол, який могли б. Зі Швецією нам була потрібна перемога. Ми добре виступили й досягли необхідного нам результату.</p>
      <p>
        <b>— Ви задоволені особисто своєю грою?</b>
      </p>
      <p>— У більшості моментів так, але потрібно ще працювати й працювати, бо є помилки.</p>
      <p>
        <b>— На кого б не хотілося потрапити під час жеребкування?</b>
      </p>
      <p>— Немає різниці, з ким грати. Нам під силу здолати будь-якого суперника.</p>
      <related>
        <h4>Читайте также:</h4>
        <a href="https://www.footboom.com/ukrainian/u-18/1573928177-kvalifikatsiia-yevro-2020-u-19-ukraina-sloveniia-1-1-ne-vtrymaly.html"/>
      </related>
    </article>
  </body>
</html>