<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Prostejov-Za-hromadnou-dopravu-mesto-zaplati-vic-604160"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T13:13:00+00:00"/>
    <meta property="og:title" content="Prostějov: Za hromadnou dopravu město zaplatí víc"/>
    <meta property="og:description" content="Radní rozhodovali o vícenákladech společnosti FTL – First Transport Lines a.s., které vznikly provozem městské hromadné dopravy (dále jen MHD) po objízdných trasách. Navýšilo je prodloužení uzavírky Plumlovské ulice při její rozsáhlé rekonstrukci."/>
  </head>
  <body>
    <article>
      <h1>Prostějov: Za hromadnou dopravu město zaplatí víc</h1>
      <address>
        <time datetime="2019-11-21T13:13:00+00:00">21 Nov 2019, 13:13</time>
      </address>
      <p>
        <b>Radní rozhodovali o vícenákladech společnosti FTL – First Transport Lines a.s., které vznikly provozem městské hromadné dopravy (dále jen MHD) po objízdných trasách. Navýšilo je prodloužení uzavírky Plumlovské ulice při její rozsáhlé rekonstrukci.</b>
      </p>
      <p>„Již v březnu tohoto roku byla schválena úhrada vícenákladů MHD souvisejících s uzavírkou ulice Plumlovské a to pro období od 19. 3. 2019 do 28. 8. 2019 včetně, vícenáklady činily 515.126,- korun. Vzhledem ke všeobecně známým skutečnostem skončila pro MHD uzavírka ulice Plumlovské až 27. 10. 2019,“ vysvětlil důvod vícenákladů primátor Prostějova František Jura.</p>
      <p>V době od 29. 8. 2019 do 27. 10. 2019 včetně vznikly, z důvodu prodloužení tras dotčených linek MHD o 9.339 kilometrů další vícenáklady a to ve výši 256.636,- korun.</p>
      <p>„Výpočet zmíněných vícenákladů se uskutečňuje v souladu s metodikou Olomouckého kraje uplatňovanou u příměstské autobusové dopravy a skládá se ze součinu počtu ujetých kilometrů nad rámec obvyklých tras a nákladové jednice. Nákladová jednice se dále skládá z nákladů na pohonné hmoty a oleje, přímý materiál, přímé mzdy a odvody z mezd a činí 27,48 Kč/km. Pro úhradu těchto vícenákladů je třeba uzavřít dodatek ke smlouvě o závazku veřejné služby, na základě které je MHD provozováno,“ vysvětlila postup náměstkyně primátora Alena Rašková.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Prostejov-Pribeh-vitraze-Narodniho-domu-604095"/>
        <a href="https://www.parlamentnilisty.cz/politika/obce-volicum/Prostejov-Poradniky-na-mestske-byty-jsou-zruseny-603982"/>
        <a href="https://www.parlamentnilisty.cz/politika/obce-volicum/Prostejov-zazaril-ve-srovnani-dlouhodobych-vysledku-vyzkumu-Mesto-pro-byznys-desetileti-603810"/>
        <a href="https://www.parlamentnilisty.cz/politika/obce-volicum/Prostejov-Urbanisticka-soutez-predstavila-moznou-podobu-jizni-casti-centra-mesta-603707"/>
      </related>
    </article>
  </body>
</html>