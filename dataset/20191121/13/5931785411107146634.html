<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/dejvis-kup-krajinovic-doneo-prednost-srbiji-protiv-francuske/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T13:31:07+00:00"/>
    <meta property="og:title" content="Dejvis kup: Krajinović doneo prednost Srbiji protiv Francuske"/>
    <meta property="og:description" content="Dejvis kup reprezentacija Srbije povela je protiv Francuske u meču grupe A finalnog turnira ovog takmičenja. Filip Krajinović je posle 1 časa i 48 minuta savladao Žoa-Vilfrida Congu sa 2:0, po setovima 7:5, 7:6(5) i doneo prednost našoj reprezentaciji. Odlično je Krajinović odigrao prvi set, izgubio je samo po jedan poen na svoj prvi i […]"/>
  </head>
  <body>
    <article>
      <h1>Dejvis kup: Krajinović doneo prednost Srbiji protiv Francuske</h1>
      <address><time datetime="2019-11-21T13:31:07+00:00">21 Nov 2019, 13:31</time> by <a rel="author">Zile</a></address>
      <p>Dejvis kup reprezentacija Srbije povela je protiv Francuske u meču grupe A finalnog turnira ovog takmičenja.</p>
      <p>Filip Krajinović je posle 1 časa i 48 minuta savladao Žoa-Vilfrida Congu sa 2:0, po setovima 7:5, 7:6(5) i doneo prednost našoj reprezentaciji.</p>
      <p>Odlično je Krajinović odigrao prvi set, izgubio je samo po jedan poen na svoj prvi i drugi servis ne dozvolivši rivalu nijednu brejk loptu, a sam je imao čak sedam brejk prilika u ovom delu igre. U sedmom gemu Conga je spasao tri vezane brejk lopte, u jedanaestom gemu je ponovio istu stvar, ali je Krajinović u ovom gemu stvorio još jednu priliku za brjek koju je realizovao i nedugo nakon toga materijalizovao za vođstvo od 1:0.</p>
      <p>U drugom setu viđena je znatno veća borba, Francuz je u prvom gemu spasao tri brjek lopte, a Krajinović u četvrtom jednu. Kako je vreme odmicalo Conga je igrao sve bolje pa je pobednik rešen u taj-brejku. Igrači su se smenjivali u vođstvu, a prvi je dva poena prednosti stekao srpski teniser koji je poveo sa 5:3. Conga je uzvratio sa dva vezana poena, ali je Krajinović imao snage za novi napad i još jedan mini brejk za konačan trijumf.</p>
      <p>U drugom meču singla sastaće se Novak Đoković i Benoa Per, a ukoliko drugi teiser sveta trijumfuje Srbija će u četrtfinalu igrati protiv drugoplasirane selekcije iz grupe B, a to je Rusija.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/djokovic-overio-pobedu-srbije-i-plasman-u-cetvrtfinale/"/>
        <a href="https://www.sportskacentrala.com/2019/11/21/live-conga-krajinovic/"/>
        <a href="https://www.sportskacentrala.com/2019/11/20/janko-i-viktor-za-maksimalnu-pobedu-protiv-japana/"/>
        <a href="https://www.sportskacentrala.com/2019/11/20/novak-ubedljiv-srbija-vodi-20-protiv-japana/"/>
        <a href="https://www.sportskacentrala.com/2019/11/20/dejvis-kup-krajinovic-bez-problema-sa-sugitom-srbija-vodi-protiv-japana/"/>
        <a href="https://www.sportskacentrala.com/2019/11/15/dejvis-kup-reprezentacija-srbije-pocela-pripreme-u-madridu-foto/"/>
        <a href="https://www.sportskacentrala.com/2019/10/25/cicipas-zaustavio-krajinovica/"/>
        <a href="https://www.sportskacentrala.com/2019/10/25/krajinovic-ubedljiv-protiv-fonjinija/"/>
        <a href="https://www.sportskacentrala.com/2019/10/23/krajinovic-dobio-srpski-dvoboj-u-bazelu/"/>
      </related>
    </article>
  </body>
</html>