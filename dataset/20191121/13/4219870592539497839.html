<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831531-Odbor-Neakademsko-ponasanje-Malog-u-izradi-doktorata-Mali-Interesuje-me-budzet-o-doktoratu-u-narednim-danima"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T13:12:00+00:00"/>
    <meta property="og:title" content="Odbor: Neakademsko ponašanje Malog u izradi doktorata; Mali: Interesuje me budžet, o doktoratu u narednim danima"/>
    <meta property="og:description" content="Znam koliko znam, znam da to nisam uradio, a to što nekom ova tema znači iz političkih razloga, to ne mogu ni da komentarišem, rekao je ministar finansija"/>
  </head>
  <body>
    <article>
      <h1>Odbor: Neakademsko ponašanje Malog u izradi doktorata; Mali: Interesuje me budžet, o doktoratu u narednim danima</h1>
      <address><time datetime="2019-11-21T13:12:00+00:00">21 Nov 2019, 13:12</time> by <a rel="author">Tanjug</a></address>
      <p>
        <b>Znam koliko znam, znam da to nisam uradio, a to što nekom ova tema znači iz političkih razloga, to ne mogu ni da komentarišem, rekao je ministar finansija</b>
      </p>
      <p>Odbor za profesionalnu etiku Univerziteta u Beogradu na sednici, održanoj u četvrtak, preinačio je odluku Nastavno-naučnog veća Fakulteta organizacionih nauka i jednoglasno utvrdio postojanje neakademskog ponašanja Siniše Malog prilikom izrade doktorske disertacije.</p>
      <p>Kako je navedeno u saopštenju Odbora Mali je u disertaciji "Kreiranje vrednosti kroz proces restrukturiranja i privatizacije – teorijske koncepcije i ostvareni rezultati u Srbiji", odbranjenoj na FON-u 2013. godine, učinio povrede iz člana 22. Kodeksa profesionalne etike. Zauzet je stav da je u delu disertacije "doslovno preuzimao tekstove odnosno cele pasuse iz tekstova drugih autora, bez navodenja imena tih autora".</p>
      <related>
        <a href="http://www.novosti.rs/vesti/naslovna/politika/aktuelno.289.html:829477-Sinisa-MaliRadim-ono-u-sta-verujema-doktorat-bi-najradije-pocepao"/>
      </related>
      <p>"Odbor za profesionalnu etiku je konstatovao da predloženu meru javne osude dekan FON nije izrekao, a izricanje mere je u nadležnosti dekana fakulteta", navodi se u saoštenju.</p>
      <p>Odbor za profesionalnu etiku dostaviće konačno Rešenje Senatu Univerziteta radi "postupanja u skladu sa Pravilnikom o postupku poništavanja diplome i dodatka diplomi".</p>
      <p>
        <b>MALI: INTERESUJE ME BUDžET, O DOKTORATU U NAREDNIM DANIMA</b>
      </p>
      <p>Ministar finansija Srbije Siniša Mali rekao je u četvrtak povodom odluke Odbora za profesionalnu etiku Univerziteta u Beogradu da je za njega danas tema Predlog budžet za 2020.godinu i dodao da će o doktoratu govoriti u narednim danima.</p>
      <p>“Znam koliko znam, znam da to nisam uradio, a to što nekom ova tema znači iz političkih razloga, to ne mogu ni da komentarišem. U svakom slučaju u narednih nekoliko dana ću se obratiti i na tu temu, a sada, da budem iskren, interesuje me budžet Srbije i da se pozabavim onim za šta sam plaćen od građana Srbije”, rekao je Mali za Tanjug.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831558-Mali-porucio-Djilasu-Vracamo-vase-skupe-kredite-i-minuse"/>
        <a href="http://www.novosti.rs/vesti/naslovna/politika/aktuelno.289.html:831361-Mali-odgovorio-lideru-SSP-Djilas-je-i-sopstvenu-stranku-ostavio-u-dugovima"/>
        <a href="http://www.novosti.rs/vesti/naslovna/drustvo/aktuelno.290.html:831183-Punomocnici-Sinise-Malog-Vesna-Rakic-Vodinelic-vrsi-pritisak-na-komisiju-koja-odlucuje-o-doktoratu"/>
        <a href="http://www.novosti.rs/vesti/naslovna/ekonomija/aktuelno.239.html:831562-Sinisa-Mali-Cilj-da-se-sto-pre-podigne-zivotni-standard-gradjana-bez-ugrozavanja-finansijske-stabilnosti-zemlje"/>
      </related>
    </article>
  </body>
</html>