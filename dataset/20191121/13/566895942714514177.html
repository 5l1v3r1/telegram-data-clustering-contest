<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580235/nova-pasia-ternopolanina-viavilasa-kradijkou"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-21T13:31:00+00:00"/>
    <meta property="og:title" content="Нова пасія тернополянина виявилася крадійкою"/>
    <meta property="og:description" content="З дівчиною він познайомився в мережі Інтернет"/>
  </head>
  <body>
    <article>
      <h1>Нова пасія тернополянина виявилася крадійкою</h1>
      <address><time datetime="2019-11-21T13:31:00+00:00">21 Nov 2019, 13:31</time> by <a rel="author">Антоніна Албул</a></address>
      <p><i>Працівники Теребовлянського відділу поліції відкрили кримінальне провадження щодо 22-річної жительки району. Дівчина привласнила майно знайомого.<br/></i>До поліцейських за допомогою звернувся уродженець Тернопільщини 1979 року народження. Він розповів, що його нова пасія виявилася крадійкою. З дівчиною він познайомився в мережі Інтернет та запросив її до себе. Після романтичної вечері чоловік заснув. <br/>Прокинувшись зранку краянин виявив, що подруга зникла, а з нею його засіб зв'язку. Тож він відправився до неї додому, де його чекало ще одне розчарування. Як з'ясувалося, злодійка вже знайшла йому заміну. Про протиправний вчинок знайомої потерпілий повідомив поліцейських.<br/>У скоєному злочині підозрювана зізналася. Правоохоронці інкримінують їй скоєння злочину передбаченого частиною 1 статті 185 Кримінального кодексу України.</p>
    </article>
  </body>
</html>