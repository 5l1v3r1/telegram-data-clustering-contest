<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/21/oosa-ligotero-emporio-ligoterh-anaptyxh-oles-oi-provlepseis"/>
    <meta property="og:site_name" content="euronews"/>
    <meta property="article:published_time" content="2019-11-21T13:27:50+00:00"/>
    <meta property="og:title" content="ΟΟΣΑ: Λιγότερο εμπόριο, λιγότερη ανάπτυξη - Όλες οι προβλέψεις"/>
    <meta property="og:description" content="Σε χαμηλό δεκαετίας η παγκόσμια οικονομία - Οι προβλέψεις του οργανισμού για το 2019 και τα επόμενα έτη"/>
  </head>
  <body>
    <article>
      <h1>ΟΟΣΑ: Λιγότερο εμπόριο, λιγότερη ανάπτυξη - Όλες οι προβλέψεις</h1>
      <address><time datetime="2019-11-21T13:27:50+00:00">21 Nov 2019, 13:27</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/36/38/773x435_cmsv2_f1be4ff5-81e3-52c9-8335-2579d755c5fa-4313638.jpg"/>
      </figure>
      <p>Ψαλιδίζει τις προβλέψεις του ο <a href="https://www.oecd.org/economy/economic-outlook-weak-trade-and-investment-threaten-long-term-growth.htm"><b>ΟΟΣΑ</b></a> για την παγκόσμια ανάπτυξη.</p>
      <p>Ο οργανισμός, στην εξαμηνιαία έκθεσή του, προβλέπει ότι το παγκόσμιο Ακαθάριστο Εγχώριο Προϊόν (ΑΕΠ) τόσο φέτος όσο και το 2020 θα αναπτυχθεί με ρυθμό 2,9%, αναθεωρώντας από το 3% που ήταν ή πρόβλεψη του Σεπτεμβρίου.</p>
      <p>Πρόκειται για τον βραδύτερο ρυθμό ανάπτυξης της δεκαετίας, αισθητά χαμηλότερος από το 3,5% του 2018.</p>
      <p>Μικρή ανάκαμψη στο 3,1% διαφαίνεται το 2021 αλλά αυτό, όπως σημειώνεται στην έκθεση, μόνο αν εκλείψουν μια σειρά κινδύνων που απορρέουν από τους εμπορικούς πολέμους. Σοβαρότερος από αυτούς οι επιπτώσεις που ενδέχεται να επιφέρει στην κινεζική οικονομία ο σινο-αμερικανικός εμπορικός πόλεμος.</p>
      <figure>
        <iframe data-src="https://twitter.com/euronewses/status/1197454777996591104" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Σε ό,τι αφορά την αμερικανική οικονομία από το 2,9% του 2018, αναμένεται φέτος να τρέξει με 2,3% και να υποχωρήσει περαιτέρω στο 2% το 2021. Η μείωση της φορολογίας το 2017 έφερε δημοσιονομική ώθηση τα αποτελέσματά της οποίας όμως έχουν εξασθενίσει. Όσο για τον αν η FED θα προχωρήσει σε νέα μείωση των επιτοκίων εξαρτάται από το βαθμό εξασθένισης της ανάπτυξης.</p>
      <p>Στην ευρωζώνη η πορεία από το 1,9% πέρσι προβλέπεται μείωση στο 1,2% φέτος και ακόμη μια βουτιά στο 1,1% το επόμενο έτος. Ο ΟΟΣΑ προειδοποιεί ότι η επανέναρξη του προγράμματος αγορών ομολόγων από την Ευρωπαϊκή Κεντρική Τράπεζα δεν θα επιδράσει σημαντικά αν δεν δοθεί ώθηση στις επενδύσεις από τις κυβερνήσεις.</p>
    </article>
  </body>
</html>