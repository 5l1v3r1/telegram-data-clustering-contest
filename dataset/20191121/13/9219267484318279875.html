<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392020-%d7%90%d7%99%d7%99%d7%9c%d7%aa-%d7%a9%d7%a7%d7%93-%d7%9c%d7%90-%d7%a4%d7%95%d7%a1%d7%9c%d7%aa-%d7%a8%d7%99%d7%a6%d7%94-%d7%9c%d7%a8%d7%90%d7%a9%d7%95%d7%aa-%d7%94%d7%9e%d7%9e%d7%a9%d7%9c%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-21T13:22:45+00:00"/>
    <meta property="og:title" content="איילת שקד: &quot;לא פוסלת ריצה לראשות הממשלה&quot;"/>
    <meta property="og:description" content="יו&quot;ר הימין החדש אמרה כי היא שוקלת להתמודד לראשות הממשלה אחרי עידן נתניהו: &quot;אני רוצה להיות ראש הממשלה בעתיד&quot;. עוד התייחסה למשבר הפוליטי: &quot;ב-21 הימים הבאים..."/>
  </head>
  <body>
    <article>
      <h1>איילת שקד: "לא פוסלת ריצה לראשות הממשלה"</h1>
      <h2>איילת שקד אמרה כי היא שוקלת להתמודד לראשות הממשלה אחרי עידן נתניהו: "אני רוצה להיות רה"מ בעתיד". על המשבר הפוליטי: "ב-21 הימים הבאים ננסה להכניס שכל ישר במנהיגים שלנו"</h2>
      <address><time datetime="2019-11-21T13:22:45+00:00">21 Nov 2019, 13:22</time> by <a rel="author">חדשות סרוגים</a></address>
      <p>יו"ר הימין החדש איילת שקד התייחסה היום (חמישי) לפלונטר הפוליטי במהלך ראיון בכנס הדיפלומטים של הג'רוזלם פוסט, וציינה כי היא שוקלת להתמודד לראשות הממשלה לאחר עידן נתניהו.</p>
      <p>"בעתיד, אחרי שייגמר העידן של נתניהו, אינני פוסלת ריצה לראשות הממשלה. אך אינך יכול לנחש מה יקרה בפוליטיקה הישראלית" אמרה. "אני כן יכולה להגיד שאני רוצה להיות ראש הממשלה באחד הימים, אבל בעתיד. כרגע אני מתמקדת במאמצים להקמת ממשלה". זאת לא הפעם הראשונה שבה שקד מתייחסת לשאיפותיה להיות ראש הממשלה: גם בנאומה הראשון בראש "ימינה" אמרה כי היא "מכוונת הכי גבוה שאוכל להנהגת המדינה, כדי לקדם את ערכי ומטרות הימין".</p>
      <p>עוד התייחסה לתחושות בכנסת על רקע החזרת המנדט של בני גנץ <u><a href="https://www.srugim.co.il/391978-%d7%9c%d7%a8%d7%90%d7%a9%d7%95%d7%a0%d7%94-%d7%a8%d7%99%d7%91%d7%9c%d7%99%d7%9f-%d7%9e%d7%95%d7%93%d7%99%d7%a2-%d7%a2%d7%9c-%d7%9b%d7%99%d7%a9%d7%9c%d7%95%d7%9f-%d7%94%d7%a7%d7%9e%d7%aa-%d7%94%d7%9e">ותחילת 21 הימים האחרונים</a></u> להרכבת הממשלה – והביע תסכול רב מהמשבר הפוליטי המתמשך. "הייתי אתמול בכנסת, וזה לא הרגיש לי כמו הכנסת אלא כמו גן ילדים" תקפה. "העניינים הם לא פוליטיים אלא אישיים. אם תהיה מחאה ברחובות, זה יכול להשפיע על מקבלי ההחלטות".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>צילום: עטרה גרמןסרוגים</p>
      <p>לדבריה, "אני עושה כל מה שאני יכולה כדי למנוע בחירות שלישיות, אבל זה תלוי גם באחרים – ובעיקר בליברמן וגנץ. מבחינת הימין החדש, במהלך ה-21 ימים האלה אנחנו ננסה להכניס שכל ישר במנהיגים שלנו. הציבור מתוסכל".</p>
    </article>
  </body>
</html>