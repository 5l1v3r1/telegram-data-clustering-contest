<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zabelezio-debi-u-zvezdi-i-odmah-pokazao-potencijal-393346.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T13:27:00+00:00"/>
    <meta property="og:title" content="Zabeležio debi u Zvezdi i odmah pokazao potencijal!"/>
    <meta property="og:description" content="Mladi fudbaler bio jedan od najboljih na terenu u pobedi Crvene zvezde."/>
  </head>
  <body>
    <article>
      <h1>Zabeležio debi u Zvezdi i odmah pokazao potencijal!</h1>
      <h2>Mladi fudbaler bio jedan od najboljih na terenu u pobedi Crvene zvezde.</h2>
      <address><time datetime="2019-11-21T13:27:00+00:00">21 Nov 2019, 13:27</time> by <a rel="author">Aleksandar Obrenović</a></address>
      <p>Crvena zvezda je savladala Mačvu sa 1:0, a jedan od najboljih na terenu bio je Veljko Nikolić, mladi 20-godišnji vezni fudbaler koji je utakmicu počeo, ali je izašao nakon 60 minuta.<br/><br/>On je iznudio i penal, a imao je nekoliko sjajnih rešenja.<br/><br/>"<i>Presrećan sam zbog debija. Siguran sam da bih nastupio i ranije, ali me omela povreda koju sam zadobio tokom leta. Drago mi je što sam dobro odigrao, zadovoljan sam kako je to izgledalo i nadam se da ću tako nastaviti. Milojević se dvoumio koju poziciju da igram, odlučio se za „desetku“ i mislim da je upravo to mesto na terenu koje mi najviše odgovara. Pred utakmicu mi je rekao da budem opušten i da dam sve od seb</i>e", kaže Veljko Nikolić.<br/><br/>Istakao je svoje zadovoljstvo utakmicom.<br/><i><br/>"Bilo je par lepih poteza i dodavanja, tako da mogu da kažem da sam zadovoljan za prvi put. Međutim, to je samo početak, siguran sam da ću iz utakmice u utakmicu biti sve bolji. Pamtiću debi sigurno ceo život, bila mi je izuzetna čast. San mi je da odradim ceo ugovor u Crvenoj zvezdi, imam veliku želju da ostavim dublji trag, a onda da se oprobam u inostranstvu"</i>, ističe mladić.<br/><br/>Da li je realno poređenje sa Marinom?<i><br/><br/>"Drago mi je da me porede sa Marko Marinom, on je veliki igrač. Trudiću se da radim što više kako bih došao do tog nivoa na kome je on i kako bi me navijači upamtili. Nisam još uvek potpuno spreman, imao sam operaciju letos. Za sad sam odigrao oko šezdeset minuta to je za početak sasvim dovoljno, plan je da postepeno povećavamo minutažu. Srećan sam što sam uspeo da kupim publiku nekim potezima, nadam se da će mi za nekoliko godina ceo stadion aplaudirati. Bila bi mi velika čast da zaigram i u Ligi šampiona. Trudiću se da na treninzima dajem sto posto a na treneru je da odluči ko će igrati</i>", kaže Veljko Nikolić.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/boaci-servirao-osvetu-golmanu-macve-393316.html"/>
        <a href="https://www.sportske.net/vest/domaci-fudbal/zvezda-se-mucila-delije-digle-glas-tvitovi-393297.html"/>
        <a href="https://www.sportske.net/vest/domaci-fudbal/kup-srbije-boaci-od-tragicara-do-heroja-zvezda-u-cetvrtfinalu-393296.html"/>
        <a href="https://www.sportske.net/vest/domaci-fudbal/poluvreme-uspavanka-na-marakani-delije-odusevljene-igrom-debitanta-tvitovi-393292.html"/>
        <a href="https://www.sportske.net/vest/domaci-fudbal/milojevic-odmara-kljucne-igrace-pred-bajern-zvezda-dobija-novog-debitanta-sastavi-393287.html"/>
      </related>
    </article>
  </body>
</html>