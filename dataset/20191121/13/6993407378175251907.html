<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-okrugnyi-sud-prozhytkovyi-minimum/30284656.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-21T13:21:31+00:00"/>
    <meta property="og:title" content="Окружний адмінсуд Києва зобов’язав уряд переглянути розмір прожиткового мінімуму на 2019 рік"/>
    <meta property="og:description" content="Окружний адміністративний суд Києва визнав протиправними дії Кабінету Міністрів України із встановлення прожиткового мінімуму на 2019 рік. Про рішення у справі за позовом Станіслава Батрина до Кабінет"/>
  </head>
  <body>
    <article>
      <h1>Окружний адмінсуд Києва зобов’язав уряд переглянути розмір прожиткового мінімуму на 2019 рік</h1>
      <address>
        <time datetime="2019-11-21T13:21:31+00:00">21 Nov 2019, 13:21</time>
      </address>
      <p>Окружний адміністративний суд Києва визнав протиправними дії Кабінету Міністрів України із встановлення прожиткового мінімуму на 2019 рік. Про рішення у справі за позовом Станіслава Батрина до Кабінету міністрів України <a href="https://adm.ki.court.gov.ua/sud2670/pres-centr/news/830505/">повідомляє пресслужба суду</a>.</p>
      <p>«Суд визнав протиправними дії Кабінету Міністрів України із встановлення прожиткового мінімуму на 2019 рік без проведення науково-громадської експертизи сформованих набору продуктів харчування, продовольчих продуктів і послуг», – мовиться у повідомленні.</p>
      <p>Суд також зобов’язав Кабмін встановити прожитковий мінімум на 2019 рік відповідно до положень законів України «Про прожитковий мінімум» та «Про державні соціальні стандарти та державні соціальні гарантії».</p>
      <p>У бюджеті на 2019 рік уряд визначив на рівні 1921 гривня на місяць, запланувавши підняти його до 2102 гривень на місяць.</p>
    </article>
  </body>
</html>