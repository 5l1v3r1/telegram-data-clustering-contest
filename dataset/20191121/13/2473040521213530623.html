<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247073/cauti-finantare-sunt-mai-multi-bani-in-piata-pentru-firme-dar-nu-curge-doar-lapte-si-miere.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T13:09:01+00:00"/>
    <meta property="og:title" content="Cauti finantare? Sunt mai multi bani in piata pentru firme, dar nu curge doar lapte si miere"/>
    <meta property="og:description" content="Antreprenorii romani trebuie sa stie ca sursele de finantare s-au diversificat si ca sunt mai multi bani in piata, cateva zeci de milioane de euro asteapta sa fie investite in ecosistemul de start-up-uri si de companii mature."/>
  </head>
  <body>
    <article>
      <h1>Cauti finantare? Sunt mai multi bani in piata pentru firme, dar nu curge doar lapte si miere</h1>
      <address><time datetime="2019-11-21T13:09:01+00:00">21 Nov 2019, 13:09</time> by <a rel="author">Ruxandra Pietreanu</a></address>
      <p>
        <b>Antreprenorii romani trebuie sa stie ca sursele de finantare s-au diversificat si ca sunt mai multi bani in piata, cateva zeci de milioane de euro asteapta sa fie investite in ecosistemul de start-up-uri si de companii mature.</b>
      </p>
      <p>Astfel, cred ca este util sa informam intreprinzatorii romani despre variantele posibile pentru sustinerea financiara a companiilor pe piata locala. Din experienta mea in piata de fuziuni si achizitii (M&amp;A), asistam, in prezent, la o diversificare si deschidere unica a finantatorilor din piata, cum nu s-a mai inregistrat in ultimii 30 de ani: antreprenorii – in oricare dintre stadiile de dezvoltare a afacerii - au acces la fonduri de investitii ca sursa de crestere a unei afaceri si nu doar ca parte intr-un proces de vanzare-cumparare.</p>
      <p>In opinia mea, fondatorii si managerii romani merita sa cunoasca detaliile unui astfel de proces din doua motive strategice: in primul rand, pentru a sti ca exista varianta de finantare si a initia demersul si, in al doilea rand, pentru a incheia o tranzactie corecta. Este un mesaj pentru cei direct implicati in viata companiilor, dar si pentru noi toti, care dorim sa vedem companii autohtone puternice ce se dezvolta la nivel local, regional si international.</p>
      <p>In aces context optimist, ma concentrez pe aparitia a <b>patru noi fonduri de investitii dedicate pietei locale, respectiv GapMinder, Early Game Venture, Morphosis Capital si Black Sea Fund</b>, fonduri de investitii “ridicate” de echipe de antreprenori &amp; consultanti romani cu fonduri europene, cofinantate prin Programul Operational Competitivitate 2014-2020, implementat de Fondul European de Investitii.</p>
      <h3>Ce este special in legatura cu aceste fonduri?</h3>
      <p>In primul rand, sunt fonduri “ridicate” de romani pentru romani, pentru firme romanesti mai exact. Nu sunt fonduri de investitii regionale, ci sunt dedicate companiilor locale. Pentru mine, acesta reprezinta un semnal extraordinar de maturizare a ecosistemului de investitii si de incredere in potentialul proiectelor antreprenoriale locale.</p>
      <p>
        <a href="https://www.wall-street.ro/articol/Companii/183681/tranzactia-anului-realizata-de-un-private-equity-abris-capital-partners-cumpara-pehart-producatorul-hartiei-pufina.html">Citeste si:<br/>TRANZACTIA ANULUI realizata de un private equity: Abris preia Pehart</a>
      </p>
      <figure>
        <img src="https://img.wall-street.ro/image_thumbs/thumbs/793/793d247944e5db15092dd5579ea8b8f6-400x250-00-65.jpg?v=1574403428"/>
      </figure>
      <p>In al doilea rand, se intareste segmentul destinat finantarilor de tip venture (GapMinder si Early Game) si cel dedicat IMM-urilor (Morphosis si Black Sea Fund). Pana acum, fondurile de investitii targetau cu precadere jucatorii mari, nu era un joc pentru oricine.</p>
      <p>In al treilea rand, imi place mix-ul de abilitati cu care vin echipele care gestioneaza cele patru fonduri de investitii. Este un mix de expertiza antreprenoriala si expertiza de consultanta, care va duce la selectia unor investitii extraordinare, in opinia mea. Iar acesti specialisti vor trebui, la randul lor, sa-si depaseasca conditia pe care au avut-o pana acum – antreprenor in propria companie sau consultant – si sa intre in jocul extrem de incitant si provocator al selectiei celor mai bune oportunitati si raspunderii pentru performanta banilor investiti.</p>
      <p>Totusi, nu vreau sa se inteleaga ca va curge doar lapte si miere doar datorita lansarii acestor fonduri de investitii.</p>
      <p>
        <b>Astfel, antreprenorii romani care cauta finantare pentru propriile afaceri trebuie sa fie constienti de urmatoarele realitati:</b>
      </p>
      <p>
        <a href="https://www.wall-street.ro/articol/IT-C-Tehnologie/155842/talpes-atentie-daca-nu-inveti-repede-mori.html">Citeste si:<br/>Florin Talpes, Bitdefender: Atentie! Atunci cand piata este atat de...</a>
      </p>
      <figure>
        <img src="https://img.wall-street.ro/image_thumbs/thumbs/eeb/eebdac2b5c39e747e91fce6f4601c3ba-400x250-00-65.jpg?v=1574403428"/>
      </figure>
      <p>• Banii vor fi investiti preponderent in componenta de growth (cash-in), in detrimentul achizitiei unei parti de companie (cash-out). In consecinta, aceste fonduri de investitii sunt mai potrivite pentru companiile care doresc sa se dezvolte utilizand aceasta sursa de finantare si mai putin potrivite pentru antreprenorii care si-au dus compania pana la un anumit nivel si doresc sa marcheze profitul prin vanzarea unui pachet de actiuni.<br/>• Am mentionat mai sus ca echipele care gestioneaza aceste fonduri sunt de regula formate din antreprenori si consultanti si mai putin din investitori profesionisti (adica cu ani de experienta investitionala si multe fonduri ridicate la active). Exista si un revers al medaliei – cred ca reticienta de a investi va fi mai ridicata, pentru ca echipele nu sunt inca rodate si lipseste “flerul” veteranilor in ale investitiilor de a identifica rapid o oportunitate grozava versus o companie care arata bine, dar nu are fundamente de crestere la fel de solide.</p>
      <p>1. Aceste fonduri de investitii vor constitui, insa, o varianta de finantare de preferat in cazul companiilor inovatoare sau a celor aflate in crestere accelerata, ce isi doresc sa atraga sume ridicate (sute sau milioane euro) si nu au suficiente garantii pentru a apela la imprumuturi bancare, precum si in cazul companiilor ce isi doresc sa intre pe noi piete sau sa se extinda in afara tarii.</p>
      <p>
        <b>Pentru a atrage un fond de investitii alaturi de companie, sunt utile urmatoarele elemente pregatitoare pentru o finantare viitoare:</b>
      </p>
      <p>1. Produsul sau serviciul oferit sa fie inovator si cu mare potential de crestere si de multiplicare (pentru investitii tip venture) sau cu o utilitate si potential dovedite (in cazul companiilor care au depasit faza de venture capital).</p>
      <p>
        <a href="https://www.wall-street.ro/articol/Start-Up/119007/cum-sa-cuceresti-piata-americana-sfaturi-radu-georgescu.html">Citeste si:<br/>Cum sa cuceresti America. Sfaturi pentru antreprenori de la Radu...</a>
      </p>
      <figure>
        <img src="https://img.wall-street.ro/image_thumbs/thumbs/ec4/ec434dd05c0ccfd224e210da3cfde23a-400x250-00-65.jpg?v=1574403428"/>
      </figure>
      <p>2. Sa va identificati corect pozitia in care se afla compania la momentul initierii unui astfel de demers, pentru a va adresa finantatorului potrivit.</p>
      <p>3. Sa va fixati obiective realiste privind evaluarea companiei: diferenta de opinii intre valoarea asteptata si pretul oferit in schimbul pachetului de actiuni cedat este principalul deal-breaker in tranzactiile cu fonduri de investitii.</p>
      <p>4. Sa pregatiti compania (definirea clara a produsului/serviciului, elaborarea unei strategii pe termen mediu si a unii plan de afaceri, echipa competitiva de management) – sunt elemente ce pot inclina balanta deciziei unui investitor.</p>
      <p>5. Sa contactati si sa va “curtati” reciproc cu fondul sau fondurile selectate, dar in limbaj specializat (pitch, process de due-diligence, rapoarte de evaluare, term sheet-uri, etc).</p>
      <p>
        <b>Iar daca lucrurile merg bine, sa negociati documentatia si sa incheiati tranzactia!</b>
      </p>
      <p>
        <i>Ruxandra Pietreanu este Managing Partner al Path-Finder Corporate Finance – o companie dinamica, specializata in activitati de consultanta financiara, in principal asistenta in fuziuni si achizitii (M&amp;A) si atragere de finantari sub forma de capital sau imprumuturi.</i>
      </p>
      <p>
        <i>Ruxandra activeaza in domeniul consultantei de investitii de peste 19 ani, timp in care a acumulat o expertiza relevanta in activitatea de fuziuni&amp;achizitii, in domeniul finantarilor de companii - atat sub forma de equity (capital), cat si sub forma de imprumuturi bancare -, precum si in domeniul managementului financiar.</i>
      </p>
      <footer>Sursa foto: Unsplash</footer>
    </article>
  </body>
</html>