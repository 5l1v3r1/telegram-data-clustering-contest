<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103331/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T13:38:31+00:00"/>
    <meta property="og:title" content="У МЗС РФ стривожилися через заяви генсека НАТО щодо космосу"/>
    <meta property="og:description" content="В МЗС РФ стверджують, що заява генерального секретаря НАТО Єнса Столтенберга про те, що космос стане сферою нової оперативної діяльності Альянсу, викликає тривогу."/>
  </head>
  <body>
    <article>
      <h1>У МЗС РФ стривожилися через заяви генсека НАТО щодо космосу</h1>
      <address>
        <time datetime="2019-11-21T13:38:31+00:00">21 Nov 2019, 13:38</time>
      </address>
      <p>В МЗС РФ стверджують, що заява генерального секретаря НАТО Єнса Столтенберга про те, що космос стане сферою нової оперативної діяльності Альянсу, викликає тривогу.</p>
      <p>Про це повідомляє "Європейська правда" з посиланням на <a href="https://www.interfax.ru/">"Интерфакс".</a></p>
      <p>"Військове планування Альянсу націлене на завдання досягнення переваги у всіх середовищах зі всіма наслідками у вигляді мілітаризації, ескалації напруженості", - сказала офіційний представник МЗС РФ Марія Захарова..</p>
      <p>За її словами, "тепер Альянс дістався і до космосу".</p>
      <p>"Ми, звичайно, будемо уважно стежити, як і в чому буде втілюватися запевнення генсека НАТО Столтенберга у відсутності в організації наміру розміщувати зброю в космосі", - зазначила Захарова.</p>
      <p>Вона закликала країни НАТО підтримати зусилля Москви, "спрямовані на недопущення гонки озброєнь у космічному просторі, що може негативним чином позначитися на міжнародній і стратегічної стабільності".</p>
      <p>"Ми виходимо з того, що перетворення космосу в арену збройного протистояння не відповідало б інтересам жодної з країн, включаючи самі держави-члени НАТО", - додала представник МЗС РФ.</p>
      <p>Нагадаємо, міністри закордонних справ країн-членів НАТО на зустрічі у Брюсселі <a href="https://www.eurointegration.com.ua/news/2019/11/20/7103297/"><b>домовилися визнати</b> </a>космос однією зі сфер військової діяльності Альянсу.</p>
      <related>
        <a href="https://www.eurointegration.com.ua/news/2019/11/19/7103217/"/>
      </related>
    </article>
  </body>
</html>