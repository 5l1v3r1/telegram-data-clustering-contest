<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/sports/antetokounmpo-thelo-na-ginomai-kalyteros-kai-na-kerdizoun-oi-mpaks/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T13:39:41+00:00"/>
    <meta property="og:title" content="Αντετοκούνμπο: «Θέλω να γίνομαι καλύτερος και να κερδίζουν οι Μπακς»"/>
    <meta property="og:description" content="Ο Γιάννης Αντετοκούνμπο μίλησε για τη νίκη των Μπακς επί των Χοκς, για τις συνεχόμενες επιτυχίες, για τους στόχους του, αλλά και τον παλιό του συμπαίκτη, Τζαμπάρι Πάρκερ."/>
  </head>
  <body>
    <article>
      <h6 class="kicker">Στόχοι</h6>
      <h1>Αντετοκούνμπο: «Θέλω να γίνομαι καλύτερος και να κερδίζουν οι Μπακς»</h1>
      <h2>Ο Γιάννης Αντετοκούνμπο μίλησε για τη νίκη των Μπακς επί των Χοκς, για τις συνεχόμενες επιτυχίες, για τους στόχους του, αλλά και τον παλιό του συμπαίκτη, Τζαμπάρι Πάρκερ.</h2>
      <address><time datetime="2019-11-21T13:39:41+00:00">21 Nov 2019, 13:39</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Οι Μπακς νίκησαν σχετικά δύσκολα εκτός έδρας του Χοκς και παρέμειναν αήττητοι για 5ο συνεχόμενο παιχνίδι.</p>
      <p>Ο Γιάννης Αντετοκούνμπο σε δηλώσεις του μετά το τέλος του ματς στην Ατλάντα αναφέρθηκε στη νίκη της ομάδας του και στο σερί που δημιουργούν τα ελάφια, ενώ τόνισε ότι θέλει να γίνεται καλύτερος και να κερδίζουν οι Μπακς.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Παράλληλα, ο Greek Freak στάθηκε στην εμφάνιση του πρώην συμπαίκτη του στους Μπακς και νυν των Χοκς, Τζαμπάρι Πάρκερ, ο οποίος είναι πολύ καλός παίκτης και όπως είπε έχει βελτιωθεί πολύ.</p>
      <h3>Αναλυτικά οι δηλώσεις του:</h3>
      <p>«Όταν μπήκαμε στα αποδυτήρια στο ημίχρονο όλοι ήταν στεναχωρημένοι, ήμασταν πίσω με τρεις πόντους, χάσαμε το προβάδισμα μας και απλά βγήκαμε στην τρίτη περίοδο και προσπαθήσαμε να κάνουμε το παιχνίδι μας».</p>
      <p><b>Για τον Τζαμπάρι Πάρκερ που ήταν συμπαίκτης του:</b> «Είναι σπουδαίο να παίζω κόντρα στον Τζαμπάρι Πάρκερ. Ξέρει τις κινήσεις μου, ξέρω τις δικές του. Είναι σπουδαίος παίκτης, είναι πολύ δύσκολο να τον μαρκάρεις. Όταν βάζει τα σουτ είναι σχεδόν αδύνατον να τον μαρκάρεις. Έχει βελτιωθεί πάρα πολύ. Χάρηκα πολύ που τον είδα».</p>
      <p><b>Για το ότι προέρχεται από μια MVP σεζόν και όσα προσπαθεί να κάνει φέτος:</b> «Προσπαθώ να κάνω ό,τι έκανα την περσινή σεζόν, αλλά λίγο καλύτερα. Προσπαθώ να είμαι πιο επιθετικός, πιο έξυπνος, προσπαθώ να κάνω την ομάδα μου να κερδίσει. Αυτό είναι. Η φιλοσοφία μου φέτος είναι να γίνω καλύτερος και να κάνω ό,τι χρειάζεται για να νικάει η ομάδα μου. Αυτό προσπαθώ να κάνω».</p>
      <p><b>Για το τι έχει βελτιώσει και τις συνεχόμενες νίκες των Μπακς εκτός έδρας:</b> «Δεν ξέρω τι έχω βελτιώσει. Αυτό μπορείτε να το πείτε εσείς. Αν θέλουμε φέτος να είμαστε καλή ομάδα πρέπει να κερδίζουμε όταν παίζουμε εκτός. Δεν έχει σημασία που παίζουμε, πρέπει να βγαίνουμε εκεί έξω και να δίνουμε ό,τι έχουμε να κερδίζουμε. Μέχρι τώρα έχουμε παίξει σπουδαίο μπάσκετ, τα δύο παιχνίδια που χάσαμε θα μπορούσαμε να τα είχαμε κερδίσει και πρέπει να συνεχίσουμε».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>