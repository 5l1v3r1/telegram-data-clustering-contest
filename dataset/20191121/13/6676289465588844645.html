<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/vremea/lapovita-bucuresti-alerta-meteo-anm-326636.html"/>
    <meta property="og:site_name" content="Observator"/>
    <meta property="article:published_time" content="2019-11-21T13:04:00+00:00"/>
    <meta property="og:title" content="ANM anunţă lapoviţă în Bucureşti. Meteorologii au emis o alertă de vreme severă pentru Capitală"/>
    <meta property="og:description" content="Administraţia Naţională de Meteorologie a actualizat, joi, prognoza pentru Bucureşti, iar de vineri sunt anunţate ploi în timpul zilei şi condiţii de lapoviţă în timpul nopţii. Temperaturile maxime, în weekend, vor fi de 5 - 6 grade în..."/>
  </head>
  <body>
    <article>
      <h1>ANM anunţă lapoviţă în Bucureşti. Meteorologii au emis o alertă de vreme severă pentru Capitală</h1>
      <address><time datetime="2019-11-21T13:04:00+00:00">21 Nov 2019, 13:04</time> by <a rel="author">Veronica Micu</a></address>
      <p>
        <b>
          <b>Administraţia Naţională de Meteorologie a actualizat, joi, prognoza pentru Bucureşti, iar de vineri sunt anunţate ploi în timpul zilei şi condiţii de lapoviţă în timpul nopţii. Temperaturile maxime, în weekend, vor fi de 5 - 6 grade în Capitală.</b>
        </b>
      </p>
      <p>Potrivit meteorologilor, în intervalul 21 noiembrie, ora 12.00 - 22 noiembrie, ora 8.00. vremea va fi închisă, temporar va ploua și se vor cumula cantități de apă în medie de 10…15 l/mp.</p>
      <p>Vântul va avea intensificări temporare, cu viteze care la rafală vor atinge 45…55 km/h. Temperaturile vor fi în scădere, astfel că maxima zilei de joi va fi de 10…11 grade, iar cea minimă de vineri dimineață de 3…4 grade.</p>
      <h3>Frig şi lapoviţă în Bucureşti</h3>
      <p>Începând de mâine dimineaţă, până sâmbătă la ora 10.00. vremea va fi închisă și se va răci semnificativ. Temporar va ploua, iar spre seară și noaptea vor fi condiții de lapoviță.</p>
      <p>Îndeosebi ziua, vântul va avea intensificări, cu rafale ce vor atinge 40...50 km/h, amplificând senzația de rece. Temperatura aerului va fi în scădere continuă, astfel că maxima zilei, de<br/>5...6 grade, se va atinge în orele dimineții, transmite <a href="http://www.meteoromania.ro/">ANM</a>.</p>
      <p>Minima termică de sâmbătă dimineața va fi de 0...1 grad. </p>
    </article>
  </body>
</html>