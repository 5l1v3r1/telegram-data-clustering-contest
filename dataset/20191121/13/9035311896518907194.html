<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/macron-porno-sitelere-kars-ebeveyn-kontrolu-icin-internet-saglayicilara-6-ay-sure-verdi"/>
    <meta property="og:site_name" content="euronews"/>
    <meta property="article:published_time" content="2019-11-21T13:13:46+00:00"/>
    <meta property="og:title" content="Macron'dan internet sağlayıcılara ebeveyn kontrolü için 6 ay süre"/>
    <meta property="og:description" content="Fransa Cumhurbaşkanı Emmanuel Macron ülkedeki internet sağlayıcılarına ebeveyn kontrolünü temel hizmet olarak sunmaları için 6 ay tanırken çocuk pornosuna karşı daha sıkı önlemler alınacağını açıkladı"/>
  </head>
  <body>
    <article>
      <h1>Macron'dan internet sağlayıcılara ebeveyn kontrolü için 6 ay süre</h1>
      <address><time datetime="2019-11-21T13:13:46+00:00">21 Nov 2019, 13:13</time> by <a rel="author">Euronews </a></address>
      <p>Fransa Cumhurbaşkanı Emmanuel Macron ülkedeki internet sağlayıcılarına ebeveyn kontrolünü temel hizmet olarak sunmaları için 6 ay süre verdi.</p>
      <p>Dünya Çocuk Haklaar Günü kapsamında UNESCO'da bir konuşma yapan Macron, çocukların porno içerikli sitelere erişimini azaltmak için halihazırda isteğe bağlı bir seçenek olarak sunulan ebeveyn kontrol sistemlerini baz hizmet olarak vermelerinin gerekli olduğunu belirtti.</p>
      <p>Çocuk pornosuna karşı daha sıkı önlemler isteyen Macron "Yaşı sadece beyan yoluyla bildirmenin, 15 yaşın altındakilerin porno sitelerine girişi engellemede yeterli olmayacağı maddesini yasalara ekleyeceğiz." dedi. Macron bu kanuna uyamayan siteleri bloklayacakları sözünü verdi.</p>
      <h3>Çocuk pornosuna yaptırımlar sıkılaştırılacak</h3>
      <p>Macron ayrıca çocuk pornosu videolarını izleyenlere verilen cezaları da artırmak istediklerini duyurdu. Bu tür içerikleri izleyenlere verilen ceza 5 yıla kadar yükseltilecek ve bu suçtan ceza alanlar otomatik olarak çocuklarla etkileşim içerisinde olunan işlerden men edilebilecek.</p>
      <ul>
        <li>
          <a href="https://tr.euronews.com/2019/11/21/tecavuze-ugradi-bagli-oldugu-tarikatin-liderleri-onu-sucladi-moriah-hughesin-mucadelesi">Tecavüze uğradı, bağlı olduğu tarikatın liderleri onu suçladı</a>
        </li>
      </ul>
      <p>Macron şu ana kadar çocuk pornosu izleyenlere veya bulunduranlara hapis cezası verilebildiğini fakat bu ceza gizli olduğu için çocuklarla ilgili işlerde çalışmaya devam edebildiklerine dikkat çekerek bundan sonra bu suçu işleyenlerin isimlerinin özel bir dosyada tutulacağını ve kreş, okul, spor merkezi gibi şirketlerin işe alımlarında bu listelerin kontrol edileceğini belirtti.</p>
      <p>Macron bu suçtan aldıkları cezaları tamamlayanların elbette tekrar topluma entegre edilmesi gerektiğini fakat yine de çocuklardan uzak tutulmasının şart olduğunu ifade etti.</p>
    </article>
  </body>
</html>