<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10271932/opracowywal-waglik-dla-bin-ladena-werbowal-dla-isis-yazid-sufaat-wyszedl-z-wiezienia.html"/>
    <meta property="og:site_name" content="Wprost"/>
    <meta property="article:published_time" content="2019-11-21T13:33:00+00:00"/>
    <meta property="og:title" content="Opracowywał wąglik dla bin Ladena, werbował dla ISIS. Yazid Sufaat wyszedł z więzienia"/>
    <meta property="og:description" content="Malezyjski naukowiec Yazid Sufaat pracował zarówno dla Al-Kaidy, jak i Państwa Islamskiego. Na polecenie Osamy bin Ladena opracowywał broń biologiczną wykorzystującą bakterie wąglika. Teraz światowe media donoszą, że w środę 20 listopada wyszedł na wolność."/>
  </head>
  <body>
    <article>
      <h1>Opracowywał wąglik dla bin Ladena, werbował dla ISIS. Yazid Sufaat wyszedł z więzienia</h1>
      <address>
        <time datetime="2019-11-21T13:33:00+00:00">21 Nov 2019, 13:33</time>
      </address>
      <p>
        <b>Malezyjski naukowiec Yazid Sufaat pracował zarówno dla Al-Kaidy, jak i Państwa Islamskiego. Na polecenie Osamy bin Ladena opracowywał broń biologiczną wykorzystującą bakterie wąglika. Teraz światowe media donoszą, że w środę 20 listopada wyszedł na wolność.</b>
      </p>
      <p>– Yazid Sufaat został wypuszczony dziś rano z więzienia Simpang Renggam w stanie Johor i odesłany do swojego domu w Kuala Lumpur – przekazał Ayob Khan Mydin Pitchay, szef specjalnego wydziału malezyjskiej policji do walki z terroryzmem.</p>
      <p>Uwolnienie groźnego terrorysty poprzedziła decyzja Rady Zapobiegania Terroryzmowi, zgodnie z którą mężczyzna będzie musiał nosić na sobie elektroniczne urządzenie monitorujące. Jak informował Ayob, Yazid Sufaat może przebywać jedynie w okolicy swojego domu w dzielnicy Ampang i nie może opuszczać jego murów od 20 do 6 rano każdego dnia.</p>
      <p>Yazid odbył kilka połączonych wyroków więzienia za swoje zaangażowanie w funkcjonowanie siatki terrorystycznej. To były kapitan malezyjskiej armii, obecnie 55-letni. Po raz pierwszy do więzienia trafił w 2002 roku i przebywał w nim aż do roku 2010. Ponownie wtrącony za kraty w 2013 roku za werbowanie na rzecz Państwa Islamskiego, wyszedł w 2017. Krótko później wrócił do więzienia, gdy władze dowiedziały się o werbunku do organizacji terrorystycznej, który prowadził jeszcze w celi.</p>
      <p>Amerykańscy eksperci do spraw terroryzmu wypuszczenie Yazida odebrali z zaskoczeniem.</p>
      <related>
        <h4>Czytaj także:</h4>
        <a href="https://www.wprost.pl/swiat/10264765/tworca-isis-najbardziej-poszukiwany-terrorysta-na-swiecie-kim-byl-abu-bakr-al-baghdadi.html"/>
      </related>
      <related>
        <h4>Czytaj także:</h4>
        <a href="https://www.wprost.pl/swiat/10265171/tu-zginal-al-baghdadi-w-mediach-pojawily-sie-nagrania.html"/>
      </related>
      <footer>Źródło: scmp.com</footer>
    </article>
  </body>
</html>