<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/cronaca/autovelox-1.4898579"/>
    <meta property="og:site_name" content="La Nazione"/>
    <meta property="article:published_time" content="2019-11-21T13:43:00+00:00"/>
    <meta property="og:title" content="Velocità nel mirino sulla Firenze-Siena, 40 multe in poche ore"/>
    <meta property="og:description" content="I controlli della polizia stradale di Firenze e della Municipale del Chianti Fiorentino nei pressi dello svincolo di Bargino dell'AutoPalio"/>
  </head>
  <body>
    <article>
      <h1>Velocità nel mirino sulla Firenze-Siena, 40 multe in poche ore</h1>
      <h2>I controlli della polizia stradale di Firenze e della Municipale del Chianti Fiorentino nei pressi dello svincolo di Bargino dell'AutoPalio</h2>
      <address>
        <time datetime="2019-11-21T13:43:00+00:00">21 Nov 2019, 13:43</time>
      </address>
      <p>San Casciano (Firenze), 21 novembre 2019 - Mercoledì mattina <b>quaranta automobilisti </b>sono stati sorpresi nel territorio di <b>San Casciano </b>mentre guidavano senza osservare i <b>limiti di velocità</b>, mettendo così a serio rischio l’incolumità propria e altrui.</p>
      <p>Tutto è avvenuto in occasione di un’operazione congiunta svolta dalla Sezione Polizia Stradale di Firenze e dalla Polizia Municipale dell’Unione Comunale del Chianti Fiorentino. Le pattuglie sono state schierate sull’<b>Autopalio</b>, nei pressi dello svincolo di Bargino, nonché appena fuori da quell’uscita, in modo da monitorare i veicoli in transito. Gli agenti della Polizia Stradale hanno usato i <b>telelaser </b>di ultima generazione, mentre quelli della Municipale gli <b>autovelox</b>. Le sanzioni prevedono una multa fino a circa 500 euro, oltre a 6 punti in meno sulla patente.</p>
      <p>© Riproduzione riservata</p>
    </article>
  </body>
</html>