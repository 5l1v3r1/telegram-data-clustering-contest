<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548720.html/%D8%A7%D8%B9%D9%84%D8%A7%D9%85-%D8%A2%D9%85%D8%A7%D8%AF%DA%AF%DB%8C-%D8%A8%D8%B3%DB%8C%D8%AC-%D8%A7%D8%B5%D9%86%D8%A7%D9%81-%D8%A7%D8%B3%D8%AA%D8%A7%D9%86-%D8%A8%D8%B1%D8%A7%DB%8C-%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1-%D9%88-%DA%A9%D9%86%D8%AA%D8%B1%D9%84-%D9%82%DB%8C%D9%85%D8%AA-%D9%87%D8%A7--%D8%AF%D9%88%D9%84%D8%AA-%D8%A8%D8%A7%DB%8C%D8%AF-%D8%AF%D8%B1-%D8%AC%D9%87%D8%AA-%D8%B9%D9%85%D9%84-%D8%A8%D9%87-%D9%88%D8%B9%D8%AF%D9%87-%D9%87%D8%A7%DB%8C-%D8%AE%D9%88%D8%AF-%DA%AF%D8%A7%D9%85-%D8%A8%D8%B1%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T13:03:00+00:00"/>
    <meta property="og:title" content="اعلام آمادگی بسیج اصناف استان برای نظارت بر بازار و کنترل قیمت ها/ دولت باید در جهت عمل به وعده های خود گام بردارد"/>
    <meta property="og:description" content="رئیس سازمان بسیج اصناف گفت: سازمان بسیج اصناف و تیم اقتصادی استان کرمان با استفاده از تمام ظرفیت های خود همانند گذشته آمادگی همکاری لازم با مجموعه های دولتی و بخش خصوصی جهت نظارت بر بازار و کنترل قیمت ها را دارد."/>
  </head>
  <body>
    <article>
      <h1>اعلام آمادگی بسیج اصناف استان برای نظارت بر بازار و کنترل قیمت ها/ دولت باید در جهت عمل به وعده های خود گام بردارد</h1>
      <h2>رئیس سازمان بسیج اصناف استان کرمان:</h2>
      <address>
        <time datetime="2019-11-21T13:03:00+00:00">21 Nov 2019, 13:03</time>
      </address>
      <p>رئیس سازمان بسیج اصناف گفت: سازمان بسیج اصناف و تیم اقتصادی استان کرمان با استفاده از تمام ظرفیت های خود همانند گذشته آمادگی همکاری لازم با مجموعه های دولتی و بخش خصوصی جهت نظارت بر بازار و کنترل قیمت ها را دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمدرضا رهرو در گفت و گو گو با خبرنگار <a href="http://www.armanekerman.ir/">راه آرمان</a>؛ اظهار کرد: مردم ایران که همیشه در وقایع گوناگون بصیرت خود را نشان دادند این بار نیز با صبر و حوصله این وضعیت را به خوبی پشت سر می گذارند.</p>
      <p>رئیس بسیج اصناف تصریح کرد: با توجه به شرایط  کنونی جامعه از دولت انتظار می رود تا با تدابیر، پیگیری و عمل به وعده های در خور شأن مردم ایران و تبعیت از فرامین مقام معظم رهبری مشکلات جامعه را رفع نماید.</p>
      <p>رهرو ادامه داد: سهمیه بندی بنزین و افزایش نرخ آن نباید باعث افزایش قیمت کالاها شود لذا دستگاه های دولتی باید در سال رونق تولید به نحوی برنامه ریزی کنند که گرانی بنزین و آثار مرتبط با آن بر روی کارگاه ها و واحدهای تولیدی اثر منفی نگذارد.</p>
      <p>وی بیان کرد: سازمان بسیج اصناف و تیم اقتصادی استان کرمان با استفاده از تمام ظرفیت های خود همانند گذشته آمادگی همکاری لازم با مجموعه های دولتی و بخش خصوصی جهت نظارت بر بازار و کنترل قیمت ها را دارد و پیگیر اجرا و عملیاتی کردن وعده های دولت است.</p>
      <p>رئیس سازمان بسیج اصناف تاکید کرد: اصناف و بازاریان متدین و انقلابی استان کرمان اجازه نمی دهند تعدادی محدودی افراد سودجو از اوضاع پیش آمده به نفع خود سوءاستفاده کنند و ثبات آرامش نسبی حاکم بر بازار را به هم بزنند.</p>
      <p>رهرو در پایان مطرح کرد: ریاست اتاق اصناف کرمان افزایش قیمت کالا و خدمات را به بهانه افزایش قیمت بنزین ممنوع اعلام کرده است و بسیج اصناف نیز در این زمینه نظارت جدی را در دستور کار قرار داده است.</p>
      <p> </p>
      <p>انتهای پیام/</p>
    </article>
  </body>
</html>