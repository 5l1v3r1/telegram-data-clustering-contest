<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019661/%D8%B1%D8%A7%D9%87-%DB%8C%D8%A7%D8%A8%DB%8C-%D9%BE%D9%86%D8%AC-%D9%82%D8%B5%D9%87-%DA%AF%D9%88-%D8%A8%D9%87-%D9%85%D8%B1%D8%AD%D9%84%D9%87-%D9%86%D9%87%D8%A7%DB%8C%DB%8C-%D8%A8%DB%8C%D8%B3%D8%AA-%D9%88-%D8%AF%D9%88%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-21T13:08:57+00:00"/>
    <meta property="og:title" content="راه‌یابی پنج قصه‌گو به مرحله نهایی بیست و دومین جشنواره بین‌المللی قصه‌گویی"/>
    <meta property="og:description" content="ایسنا/خراسان رضوی مدیرکل کانون پرورش فکری کودک و نوجوان خراسان رضوی از راه‌یابی 5 قصه‌گو به مرحله نهایی بیست و دومین جشنواره بین‌المللی قصه‌گویی خبر داد."/>
  </head>
  <body>
    <article>
      <h6 class="kicker">مدیرکل کانون پرورش فکری خراسان رضوی خبر داد:</h6>
      <h1>راه‌یابی پنج قصه‌گو به مرحله نهایی بیست و دومین جشنواره بین‌المللی قصه‌گویی</h1>
      <address><time datetime="2019-11-21T13:08:57+00:00">21 Nov 2019, 13:08</time> by <a rel="author">عاطفه اسماعیلی</a></address>
      <p>ایسنا/خراسان رضوی مدیرکل کانون پرورش فکری کودک و نوجوان خراسان رضوی از راه‌یابی 5 قصه‌گو به مرحله نهایی بیست و دومین جشنواره بین‌المللی قصه‌گویی خبر داد.</p>
      <p> ابراهیم زره‌ساز درگفت‌وگو با ایسنا، در خصوص اختتامیه بیست و دومین جشنواره بین المللی قصه گویی منطقه چهار کشور در تالار شهر مشهد برگزار شد اظهار کرد: در بیست و دومین جشنواره بین‌المللی قصه‌گویی منطقه چهار کشور، 30 قصه‌گو از 6 استان طی دو روز با یکدیگر به رقابت پرداختند. در پایان، پنج قصه‌گو به مرحله نهایی این جشنواره که شب یلدا در تهران برگزار می‌شود راه پیدا کردند.</p>
      <p>وی ادامه داد: اسامی برگزیدگان به شرح ذیل است؛ قصه‌گوی قصه «مهره مار»، نر گس فضلی اول از خراسان رضوی. قصه‌گوی قصه «سوپ هویج»، مریم دیندار از کرمان، قصه‌گوی قصه «آرزوی بزرگ»، فاطمه غفاری سروستانی از هرمزگان، قصه‌گوی قصه «ابر کوچولو»، الهام اسکندری از هرمزگان و قصه‌گوی قصه «حاکم نادان و دزد بدجنس»، زهرا دهستانی از یزد.</p>
      <p>مدیرکل کانون پرورش فکری کودک و نوجوان استان اضافه کرد: 6 قصه‌گو نیز شایسته تقدیر شناخته شدند؛ قصه گوی‌قصه مارگیر و اژدها، سیده ملیحه قریشی زادگان از خراسان‌جنوبی، قصه‌گوی قصه «هر چه ملنچی» محمود خرقانی از خراسان‌رضوی، قصه‌گوی قصه «بزلنگی» ملیحه طوفانی از سیستان و بلوچستان، قصه‌گوی قصه «پیچک های کویر» شبنم سیدی از کرمان، قصه گوی قصه «بی بی گل و بی بی صورت» زهرا سلامتی هرمزی از هرمزگان و قصه‌گوی قصه «سرکه ایسوندن اوصول مخواد» طاهره حاجی حسنی از یزد.</p>
      <p>زره‌ساز عنوان کرد: در بخش قصه‌گویی ۹۰ ثانیه‌ای با موضوع «شهر من مشهد» 6 نفر برگزیده شدند؛ طیبه ثابت، محمدرضا نواب کامل، آرمین مرگان، مهدیه سادات حسینی، حلما حاجی محمدی فریمان و نجمه کمالی شهری از جمله برگزیدگان این بخش بودند.</p>
      <p>وی افزود: سیدمصطفی میر شجاع عنبرانی، مهدی حیدری و هاشم افشاریان نیز سه برگزیده بخش دفاع مقدس این جشنواره بودند.</p>
      <p>مدیرکل کانون پرورش فکری کودک و نوجوان استان ضمن تشکر از شهرداری مشهد بیان کرد: از ایثارگران و رزمندگان که در این جشنواره حضور فعالی داشتند تشکر می‌کنم. امیدوارم بتوانیم در مسائل مختلفی که با موضوع قصه و قصه‌گویی و محتواهای غنی دینی و تاریخی در کشور و به ویژه استان در طول سال با ابزار قصه و هنر برای نسل مخاطب، یعنی کودک و نوجوان پیگیری می‌کنیم برنامه‌های موثری داشته باشیم.</p>
      <p>انتهای پیام </p>
    </article>
  </body>
</html>