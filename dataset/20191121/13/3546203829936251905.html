<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1768907850_Silni_himikali_sreshtu_grizachi_otrovili_momcheto_ot_Kardam"/>
    <meta property="og:site_name" content="webcafé"/>
    <meta property="article:published_time" content="2019-11-21T13:27:00+00:00"/>
    <meta property="og:title" content="Силни химикали срещу гризачи отровили момчето от Кардам"/>
    <meta property="og:description" content="Отравяне със силни промишлени химикали, поставени в стената като превенция срещу гризачи, е основната версия, по която работят разследващите смъртта на 9-годишното момче от Кардам. Това съобщи главният прокурор Сотир Цацаров след като обяви, че са готови съдебно-химическата, токсикологичната и съдебно-медицинската експертизи."/>
  </head>
  <body>
    <article>
      <h1>Силни химикали срещу гризачи отровили момчето от Кардам</h1>
      <address><time datetime="2019-11-21T13:27:00+00:00">21 Nov 2019, 13:27</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2015/07/09/56456/618x445.jpg"/>
        <figcaption>Главният прокурор Сотир Цацаров обяви, че са готови съдебно-химическата, токсикологичната и съдебно-медицинската експертизи по случая.<cite>Снимка: © webcafe.bg</cite></figcaption>
      </figure>
      <p>Отравяне със силни промишлени химикали, поставени в стената като превенция срещу гризачи, е основната версия, по която работят разследващите смъртта на 9-годишното момче от Кардам. Това съобщи главният прокурор Сотир Цацаров след като обяви, че са готови съдебно-химическата, токсикологичната и съдебно-медицинската експертизи.</p>
      <p>Недобрите битови условия на семейството също са посочени като свързани с трагичния инцидент. Припомняме, че момчето почина в болница през октомври, а две от сестрите му бяха приети в тежко състояние.</p>
      <p>Главният прокурор добави, че от къщата на семейството са иззети химически препарати с изключително силно действие, които се използват в промишлеността за борба с вредители.</p>
      <p>„Основната версия, по която се работи, е, че тези препарати в конкретния случай са били използвани за унищожаване на гризачи в помещението. Били са поставени в отвори, които са зазидани с кал в стената", посочи Цацаров.</p>
      <p>Според една от водещите хипотези на експертите става дума за много силно действащи промишлени отрови, които са били в изключителна близост до леглото на детето. В резултат на това е настъпило силно отравяне от вдишването и непосредствената близост на отровите, допълва главният прокурор.</p>
      <related>
        <h4>Още по темата:</h4>
        <a href="https://www.webcafe.bg/newscafe/bulgaria/id_308072541"/>
        <a href="https://www.webcafe.bg/newscafe/kriza/id_1204105755"/>
      </related>
    </article>
  </body>
</html>