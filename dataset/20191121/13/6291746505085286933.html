<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/21/stasera-in-tv-21-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-21T13:43:20+00:00"/>
    <meta property="og:title" content="Cosa c’è stasera in tv"/>
    <meta property="og:description" content="La prima puntata del nuovo programma di Serena Dandini, la penultima di Adrian e qualche film niente male"/>
  </head>
  <body>
    <article>
      <h1>Cosa c’è stasera in tv</h1>
      <h2>La prima puntata del nuovo programma di Serena Dandini, la penultima di Adrian e qualche film niente male</h2>
      <address>
        <time datetime="2019-11-21T13:43:20+00:00">21 Nov 2019, 13:43</time>
      </address>
      <p>La programmazione televisiva di stasera offre qualche novità: si può scegliere fra la prima puntata del nuovo programma di Serena Dandini su Rai Tre oppure la prima visione in chiaro di un buon film di fantascienza su Rai Due. Più in là troviamo i consueti programmi del giovedì sera – Piazzapulita e Dritto e rovescio – la penultima puntata della seconda edizione di Adrian e un bel filmone di quelli da recuperare se non lo avete ancora visto: <i>Mystic River</i>.</p>
      <p>
        <b>Rai Uno</b>
      </p>
      <p><b>21.25 – Miracoli dal cielo</b><br/>Film di ispirazione cristiana – un genere ben preciso, nel cinema americano – con Jennifer Garner che interpreta la madre di una bambina che guarisce da una malattia rara grazie a un presunto miracolo. Il film uscì nel 2016 e ottenne <a href="https://en.wikipedia.org/wiki/Miracles_from_Heaven_(film)">un discreto successo</a> di pubblico, anche se ai critici non piacque molto.</p>
      <figure>
        <iframe src="https://www.youtube.com/embed/tjPj2RULzwU" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Due</b>
      </p>
      <p><b>21.20 – Life</b><br/>Film mezzo di fantascienza e mezzo horror uscito un paio d’anni fa che la Rai trasmette per la prima volta in chiaro. I protagonisti sono Jake Gyllenhaal e Ryan Reynolds, che interpretano due astronauti della Stazione Spaziale Internazionale che devono fare i conti con una misteriosa sostanza vivente recuperata su Marte. Ai tempi le recensioni furono <a href="https://www.metacritic.com/movie/life-2017">così così</a>.</p>
      <figure>
        <iframe src="https://www.youtube.com/embed/9Hmi3hJulEM" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Tre</b>
      </p>
      <p><b>21.20 – Stati Generali</b><br/>Prima puntata del nuovo programma di Serena Dandini, che sarà una variazione sul tema del programma-di-Serena-Dandini: alle interviste con personaggi famosi – in questa puntata ci sarà soprattutto Dario Argento – saranno affiancati sketch di comici come Neri Marcorè e Lucia Ocone. La novità sta soprattutto nella presenza di <a href="https://www.instagram.com/p/BvmSQqfA9aD/">Martina Dell’Ombra</a>.</p>
      <figure>
        <iframe data-src="https://twitter.com/RaiTre/status/1197431956142641152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.30 – Dritto e rovescio</b><br/>Nuova puntata del talk show condotto da Paolo Del Debbio.</p>
      <figure>
        <iframe data-src="https://twitter.com/Drittorovescio_/status/1197479690207977472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Canale 5</b>
      </p>
      <p><b>21.20 – Adrian</b><br/>Terza puntata di quattro della serie tv a cui Adriano Celentano ha lavorato per quasi dieci anni e che si dice sia costata diversi milioni di euro. Ogni sera c’è una sorta di introduzione (“Aspettando Adrian”) a cui segue Adrian, la serie vera e propria, che è ambientata nel futuro e il cui protagonista è una specie di Celentano giovane e fico, che però ha anche diversi alter ego. Se ne era parlato come di una serie di Milo Manara, che successivamente ha spiegato di aver avuto un ruolo marginale, anni fa. Lo scorso febbraio, dopo quattro puntate e uno share al di sotto delle aspettative, la trasmissione era stata sospesa.</p>
      <figure>
        <iframe data-src="https://twitter.com/AdrianLaSerie/status/1197470332774502401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Italia 1</b>
      </p>
      <p><b>21.20 – Transporter 3</b><br/>Terzo film della serie basata sul personaggio di Frank Martin, interpretato da Jason Statham: dalla sua presenza potete già intuire il genere, cioè quei film d’azione con molti inseguimenti in macchina, sparatorie, esplosioni e scazzottate.</p>
      <figure>
        <iframe src="https://www.youtube.com/embed/Pbh3CDBNIQA" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>La7</b>
      </p>
      <p><b>21.15 – Piazzapulita</b><br/>Nuova puntata del talk show politico di Corrado Formigli.</p>
      <figure>
        <iframe data-src="https://twitter.com/PiazzapulitaLA7/status/1197452170267955201?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>TV8</b>
      </p>
      <p><b>21.30 – Notte prima degli esami</b><br/>Forse il più famoso film di Fausto Brizzi, incentrato su un variegato gruppo di studenti che si prepara all’esame di maturità nella Roma di fine anni Ottanta.</p>
      <figure>
        <iframe src="https://www.youtube.com/embed/nH-0SjXLI5Q" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Iris</b>
      </p>
      <p><b>20.59 – Mystic River</b><br/>Celebrato thriller di Clint Eastwood con Sean Penn e Tim Robbins, che agli Oscar del 2004 vinsero rispettivamente il premio per il migliore attore e per il migliore attore non protagonista. Racconta la storia di tre amici di infanzia che si ritrovano 25 anni dopo coinvolti a vario titolo in un brutto caso di omicidio.</p>
      <figure>
        <iframe src="https://www.youtube.com/embed/RYlKhpi--QQ" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Movie</b>
      </p>
      <p><b>21.10 – Shaft</b><br/>Apprezzato film d’azione del 2000 con Samuel Jackson che interpreta un detective della polizia di New York; nei mesi scorsi ne è uscito <a href="https://en.wikipedia.org/wiki/Shaft_(2019_film)">un sequel</a> con lo stesso nome.</p>
      <figure>
        <iframe src="https://www.youtube.com/embed/gWXko2W4RAg" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Uno, 21.15: Il campione</b>
      </p>
      <figure>
        <iframe src="https://www.youtube.com/embed/GZ12cavo2PA" width="675" height="380" data-service="Youtube" scrolling="no"/>
      </figure>
      <p>
        <b>Sky Cinema Due, 21.15: Solaris</b>
      </p>
      <figure>
        <iframe src="https://www.youtube.com/embed/rvm7WMbXfeY" width="675" height="380" data-service="Youtube" scrolling="no"/>
      </figure>
      <p>
        <b>Sky Cinema Drama, 21.00: Amabili resti</b>
      </p>
      <figure>
        <iframe src="https://www.youtube.com/embed/8KrCorkz9zU" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Oppure</b>
      </p>
      <blockquote>
        <a href="https://www.ilpost.it/2019/11/09/25-gran-documentari-su-netflix/">25 documentari su Netflix</a>
      </blockquote>
      <related>
        <h4>Articoli Correlati</h4>
        <a href="https://www.ilpost.it/2019/11/21/storia-spaghetti-pomodoro/"/>
        <a href="https://www.ilpost.it/2019/11/16/bolivia-evo-morales/"/>
        <a href="https://www.ilpost.it/2019/11/15/parasite/"/>
      </related>
    </article>
  </body>
</html>