<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/viorica-dancila-isi-prezinta-ora-1800-profilul-presedinte-discutiile-oamenii-mi-au-aratat-isi-doresc-romanii-1_5dd68ad45163ec4271418094/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T13:08:25+00:00"/>
    <meta property="og:title" content="VIDEO Viorica Dăncilă: „Nu m-am dus la întâlniri cu Iohannis pentru că m-a chemat să-mi dea ordine”. Liderul PSD a fost întrebat despre teorema lui Pitagora"/>
    <meta property="og:description" content="Candidatul PSD la prezidenţiale Viorica Dăncilă a ţinut joi o nouă conferinţă-maraton de presă în care a răspuns la mai multe întrebări, printre care despre desecretizarea dosarului 10 august, relaţia ei cu Klaus Iohannis, planurile pentru politica externă dar şi poziţia sa privind atacurile şi dezinformările organizaţiilor judeţele PSD la adresa Opoziţiei."/>
  </head>
  <body>
    <article>
      <h1>VIDEO Viorica Dăncilă: „Nu m-am dus la întâlniri cu Iohannis pentru că m-a chemat să-mi dea ordine”. Liderul PSD a fost întrebat despre teorema lui Pitagora</h1>
      <address><time datetime="2019-11-21T13:08:25+00:00">21 Nov 2019, 13:08</time> by <a rel="author">Iulian Bîrzoi</a></address>
      <h4>Candidatul PSD la prezidenţiale Viorica Dăncilă a ţinut joi o nouă conferinţă-maraton de presă în care a răspuns la mai multe întrebări, printre care despre desecretizarea dosarului 10 august, relaţia ei cu Klaus Iohannis, planurile pentru politica externă dar şi poziţia sa privind atacurile şi dezinformările organizaţiilor judeţele PSD la adresa Opoziţiei.</h4>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F493603404578964%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p><b>Viorica Dăncilă:</b> Vreau ca românii să ştie trei lucruri despre mine ca om. Sunt un om pentru care bunăstarea ţării lui este pe primul loc. Voi lupta împotriva celor care vor să bage România în sărăcie. Vreau ca fiecare român să ştie că sunt un om care-şi iubeşte ţara. Ţin cu românii şi ţin cu România. Nu am vorbit niciodată ţara de rău.</p>
      <p>În pieptul meu bate o inimă românească. Vreau să aduc oamenii îmreună în mandatul meu. Nu merg în afara graniţelor să dau socoteală. Merg să mă bat pentru români. Vreau să ştie fiecare român că sunt un om cu credinţă şi frică de Dumnezeu. Aceste sunt singurele temeri pe care le am în viaţă.</p>
      <p>Profilul meu de preşedinte are la bază cinci principii de care nu mă dezic şi de la care nu mă voi abate. Medierea, implicarea, reforma, interesul public şi transparenţa. Mandatul meu va fi cel am preşedintelui mediator care înţelege importanţa echilibrului instituţional. În primele trei luni de mandat voi chema toate forţele politice la dialog pentru că obiectivele importante pentru România au nevoie de dialog, consens, implicarea tuturor forţelor politice din această ţară.</p>
      <p>Biroul meu va fi printre oameni. Aşa cred că trebuie să fie un preşedinte, un preşedinte care să stea în mijlocul oamenilor, deschis mereu către dialog. Mandatul meu va fi cel al preşedintelui reformator, Voi deschide porţile pentru toate forţele politice constructive, pentru presă, pentru tineri talentaţi şi capabili, pentru oamenii de cultură, pentru proiectele şi sesizările societăţii civilă alături de care voi iniţia proiecte de reformă în toate domeniile cheie,</p>
      <p>Voi începe demersurile încă din prima zi pentru a renunţa la imunitatea acordată preşedintelui. Un preşedinte cinstit nu are nevoie de imunitate. Voi respecta fiecare român.</p>
      <p>Voi avea întâlniri periodice cu cetăţenii români din diaspora. Românii trebuie să aibă acces la preşedintele lor. Românii trebuie să se simtă ascultaţi la cel mai înalt nivel. Voi organiza periodic conferinţe de presă pentru a răspunde reprezentanţiolor mass-media şi societăţii civile. Vilele de protocol dedicate preşedintelui vor fi dedicate unui program pentru orfanii din România. E un lucru de normalitate, care trebuie avut în vedere de tot cei care fac politică la nivel înalt.</p>
      <p>Am trei obiective principale în domeniul politicii externe: Aderarea la spaţiul Schenge, aderarea la zona Euro şi vizele pentru SUA. Aceste obiective fac parte dintr-un pachet amplu de obiective cuprinse în programul meu prezidenţial.</p>
      <p>
        <b>Aţi citit raportul Jandarmeriei privind 10 august?</b>
      </p>
      <p>Am mai răspuns legat de evenimentele din 10 august. Tot ceea ce am spus la dialog deschis de acum două zile e valabil şi acum. Nu trebuie să venim noi cu scenarii sau interpretări. Să vedem ce va spune Justiţia. Cei care se fac vinovaţi să fie pedepsiţi.</p>
      <p>
        <b>Voiam să vă întreb dacă e adevărat dacă vă menţineţi părerea că atunci a fost vorba de o lovitură de stat. Din raport reiese că serviciile secrete nu au dat informaţii că ar fi vorba de o lovitură de stat.</b>
      </p>
      <p>Entităţile implicate în raport trebuie să dea răspunsurile. Am spus atunci că seamănă cu o lovitură de stat având în vedere că s-a încercat intrarea în Palatul Victoria. Am văzut apoi că nu a fost o lovitură de stat.</p>
      <p>
        <b>Şi acum?</b>
      </p>
      <p>V-am răspuns la această întrebare.</p>
      <p>
        <b>Vă asumaţi un program pentru proiectele prezentate?</b>
      </p>
      <p>Pentru mine sunt o prioritate. În timpul mandatului voi avea grijă să fie îndeplinite. Îmi doresc să fie îndeplinite în primul an de mandat. Nu toate. Aderarea la zona Euro am stabilit ca termen 2024. Pentru fiecare dintre aceste puncte pe care le-am adus în atenţie sunt necesare îndeplinirea unor criterii şi prima dată trebuie să mă asigur că ele sunt îndeplinite.</p>
      <p>
        <b>Cum comentaţi informaţia falsă potrivit căreia mâine eraţi chemată la DNA?</b>
      </p>
      <p>Pe jumătate falsă.</p>
      <p>
        <b>Din comunicatul DNA aşa reiese.</b>
      </p>
      <p>Am spus cu câteva zile înainte că toţi cei care au candidat împotriva lui Klaus Iohannis au avut dosare penale. Victor Ponta, Dan Barna. Purtătorulde cuvânt al lui Klaus Iohannis m-a ameninţat la o dezbatere cu procurorii. Pe 15 noiembrie a fost depusă o plângere împotriva mea. DNA a spus că nu mă cheamă mâine. Dar nu înseamnă că nu mă vor chema luni-marţi sau miercuri.</p>
      <p><b>Care e teorema lui Pitagora?</b><br/><br/>Nu voi mai răspunde la astfel de întrebări. Voi răspunde doar despre alegeri sau probleme politice la zi. Dar pentru că pe urmă se va spune că nu am ştiut, am să vă răspund. Suma pătratelor catetelor este egală cu pătratul ipotenuzei.</p>
      <p>
        <b>Spuneaţi că în vilele de protocol vor veni orfani. Cum veţi face acest lucru? Este responsabilitatea Guvernului</b>
      </p>
      <p>Acesta este pentru mine un lucru de suflet.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F559705021511464%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>
        <b>De ce nu l-aţi făcut când eraţi premier?</b>
      </p>
      <p>Am făcut acest lucru. Nu am venit să spun public ceea ce am făcut. Anumite lucruri le faci pentru că consideri că aşa trebuie să faci. Sunt copii care au făcut vacanţa în vilele de protocol al primului-ministru. Sunt copii bolnavi cu Sindromul Down cărora le-am făcut din banii mei necesarul de lactate. Nu mi s-a părut corect să spun public ceea ce am făcut. Sunt lucruri de suflet.</p>
      <p>
        <b>Aţi spus într-una dintre aceste conferinţe că PSD nu a promovat fake news-uri în campania pentru turul doi. Vă asumaţi acest mesaj care apare zilele acestea pe Facebook. O scrisoare din partea dvs în care spuneţi că nu veţi „înceta niciodată să luptăm pentru o zi de mâine mai bună, în care niciun român să nu stea cu teama că Iohannis şi ai lui îi vor lua şi ultimii bani de mâncare sau medicamente”.</b>
      </p>
      <p>Vreau să vă spun un lucru. Eu nu am venit niciodată cu o dezinformare. Am promis de fiecare dată că voi spune adevărul. Cred că omul care a venit cu cele mai multe dezinformări în spaţiul public e Klaus Iohannis. A jurat că va respecta Constituţia. Chiar şi azi s-a lăudat că a dat jos Guvernul.</p>
      <p>
        <b>Atunci să vă prezint o postare de-a Lia Olguţei Vasilescu</b>
      </p>
      <p>Întrebaţi-o pe dumneai</p>
      <p>
        <b>Reduceri de 25% de salarii şi pensii. PSD Teleorman transmite informaţia cu casca în ureche.</b>
      </p>
      <p>Această informaţie a apărut în spaţiul public. Oamenii au preluat-o. Nu transmit eu aceste informaţii. Dacă cineva de la dvs din redacţie vine cu un mesaj personal, vi-l asumaţi? Fiecare poate avea o opinie personală. Asta nu înseamnă că e opinia unei publicaţii sau partid. În aceeaşi zi s-a zis că şi eu am avut cască. Au spus că am prompter. Apar astfel de lucruri. Dar asta nu înseamnă că e opinia întregului partid. În acelaşi partid există şi democraţie care trebuie să o respectăm. Să nu luăm exemplul lui Klaus Iohannis.</p>
      <p>
        <b>Au fost postate de organizaţii judeţene</b>
      </p>
      <p>Este opinia lor personală. Dacă asumam o anumită direcţie era opinia partidului. Fiecare membru de partid poate să aibă şi o opinie personală.</p>
      <p>
        <b>De ce aţi refuzat invitaţia lui Klaus Iohannis despre situaţia ROBOR-ului? În 2019 preşedintele v-a chemat să discutaţi situaţia comisarului european. Nu aţi venit nici atunci.</b>
      </p>
      <p>Aţi venit iar cu o dezinformare. Numirea comisarului este atributul premierului. Eu am înţeles că la Palatul Cotroceni trebuie să exista un dialog, nu să te cheme un dictator să dea ordine. Preşedintele m-a chemat la ordine. Nu a făcut o invitaţie pentru a vedea ce are premierul de gând. Legat de nominalizarea comisarului, am discutat cu preşedintele pentru primele două numiri. I-am spus pe cine vreau să trimit.</p>
      <p>
        <b>De ce spuneţi că Klaus Iohannis este dictator?</b>
      </p>
      <p>Domnul Iohannis vrea toată puterea. Vrea să fie premierul României, vrea să conducă Parlamentul României, vrea comisarul lui. Nu este dictator?</p>
      <p>
        <b>Nu am văzut nimic în programul dvs despre relaţia cu serviciile secrete. Sunteţi mulţumită de relaţia cu ei?</b>
      </p>
      <p>Am avut o colaborare bună. Tot ceea ce am solicitat am primit din partea SIE şi SRI. A funcţionat foarte bine această colaborare. Nu m-am gândit să fac o schimbare. Pentru mine acum prioritatea numărul unu sunt românii. Pentru o schimbare ai nevoie de motive.</p>
      <p>
        <b>Nu vă e teamă că dacă renunţaţi la imunitatea prezidenţială veţi putea fi şantajată de serviciile secrete?</b>
      </p>
      <p>Nu mi-e teamă. Unui om cinstit nu are de ce să-i fie teamă.</p>
      <p>
        <b>Deci nu credeţi în existenţa statului paralel?</b>
      </p>
      <p>Ce legătura are cu imunitatea? Eu am văzut că au fost abuzuri. Ca preşedinte voi lua atutudine atunci când vor exista astfel de comportamente împotriva cetăţenilor români.</p>
      <p>
        <b>Care va fi prima ţară pe care o veţi vizita oficial?</b>
      </p>
      <p>Republica Moldova pentru că există o legătură între România şi Republica Moldova. Din respect trebuie să fac prima vizită acolo. Şi când am ajuns premier tot acolo am mers prima oară.</p>
      <p>
        <b>Din programul de candidat spuneţi că vreţi să continuaţi parteneriatul cu SUA. Cum?</b>
      </p>
      <p>Prin dialog. Printr-o abordare constructivă, lucruri concrete care să întărească acest parteneriat. Cred că este foarte important să intensificăm acest dialog. Pentru fiecare român legătura cu SUA e prioritară.</p>
      <p>
        <b>Dacă ajungeţi preşedinte vă veţi susţine partidul pe care îl conduceţi să iniţieze o moţiune de cenzură împotriva PNL?</b>
      </p>
      <p>Voi fi preşedintele tuturor românilor indiferent de culoarea politică., Klaus Iohannis a fost preşedintele de-facto al PNL. A vorbit în numele unui partid nu al românilor. Voi fi preşedintele PNL, preşedintele PSD, preşedintele USR, al Parlamentului. Nu voi spune niciodată demiteţi un Guvern.</p>
      <p>
        <b>Pe cine vedeţi următorul preşedinte PSD?</b>
      </p>
      <p>Locul de preşedinte nu se lasă moştenire. Va fi Congres.</p>
      <p>
        <b>Aveţi un favorit?</b>
      </p>
      <p>Nu voi face acest lucru.</p>
      <p>
        <b>De la 1 la 5 ce notă v-aţi da pentru prestaţia dvs de premier?</b>
      </p>
      <p>Patru pentru că întotdeauna este loc de mai bine. Am avut o guvernare eficientă. Nu aş punea spune că am luat nota maximă. Au mai fost lucruri care puteau fi făcute mai bine.Patru pentru că am lăsat lucruri bune pentru oameni. Mi-aş fi dorit să folosiţi o scară de la 1-10 pentru că sunt sigură că în ştiri o să apară că „Viorica Dăncilă şi-a dat nota 4”.</p>
      <p>
        <b>Spuneaţi că nu aţi venit cu dezinformări. Aţi spus că preşedinele nu s-a întâlnit „niciodată cu ăştia”. Potrivit Administraţiei, preşedintele s-a întâlnit de cel puţin 10 ori cu românii din diaspora.</b>
      </p>
      <p>În întâlnirile mele din din diasporami s-a reporşat acest lucru. Românii din diaspora mi-au spus că preşedintele nu au acceptat niciodată o întâlnire din partealor. Legat de „ăştia”, nu a fost o impoliteţe la adresa românilor din diaspora. Probabil trebuie să spun ghilimele ăştia, pentru că aşa cum am folosit preşedintele Iohannis nişte evrei, nu am spus că îl citez pe preşedinte. Nu mi-aş fi permis niciodată să folosesc un termen nepoliticos asupra românilor din diaspora.</p>
      <p>
        <b>De ce aţi avut poziţii tranşante asupra imunităţii politicienilor şi când aţi fost premier? Vă amintesc că parlamentarii PSD au făcut de mai multe ori scut în Parlament în jurul unor colegi.</b>
      </p>
      <p>Nu doar parlamentarii PSD au făcut scut în jurul colegilor. Repet, în calitatede premier nu am avut nevoie de imunitate.</p>
      <p>
        <b>În perioada votului domnului Tăriceanu când s-a votat pentru ridicarea imunităţii acestuia, de ce nu le-aţi spus colegilor de partid să voteze pentru?</b>
      </p>
      <p>Colegii vor răspunde fiecare în colegiul în care au fost aleşi. Fiecare trebuie să dea un răspuns în faţa electoratului. Nu vă imaginaţi că în PSD preşedintele dă un ordin şi toţi au poziţia de drept. Fiecare îşi spune punctul de vedere.</p>
      <p>
        <b>Înainte de 10 august instituţiile statului v-au informat că situaţia va degenera?</b>
      </p>
      <p>Informările au fost transmis către MAI. Eu am plecat înainte de 10 august. La revenirea în ţară am solicitat SRI toate documentele pe care le-a transmis în legătură cu 10 august.</p>
      <p>
        <b>În materie de politică externă aţi afirmat că vă doriţi o relaţie co rectă cu Rusia. Ce înseamnă o relaţie corectă cu o ţară care destabilizează ţările din jurul României?</b>
      </p>
      <p>În momentul în care va veni o declaraţie din partea Rusiei sau voi vedea agresiune este normal să-mi apăr ţara, să mă consult cu toţi cei care pot da detalii astfel încât să avem o atitudine corectă în a ne apăra ţara. O relaţie corectă înseamnă o realaţie care se încadrează în deciziile UE.</p>
      <p>
        <b>Cum vă gândiţi să restabiliţi relaţiile cu statele arabe în virtutea anunţului de a muta ambasada.</b>
      </p>
      <p>Nu am ce să restabilesc pentru că am o relaţie foarte bună cu statele arabe</p>
      <p>
        <b>Au blocat un post în Consiliul de Securitate al ONU.</b>
      </p>
      <p>Nu este adevărat.</p>
      <p>
        <b>A fost un vot masiv împotriva României</b>
      </p>
      <p>În ONU sunt 193 de state. 22 de stat sunt state arabe. Uitaţi-vă care a fost votul pentru Estonia şi care a fost votul pentru România. Nu este vinovată Viorica Dăncilă, e vinovat preşedintele României pentru că nu a vorbit cu cele 193 de state.</p>
      <p>
        <b>În calitate de preşedinte al PSD aţi făcut un audit al propunerilor legislative al iniţiativelor colegilor care au fost respinse de CCR?</b>
      </p>
      <p>Nu. Aş face un audit şi al legilor respinse de preşedinte.</p>
      <p>
        <b>Aţi promis un dialog cu fiecare cetăţean. De ce aţi face-o la Cotroceni dacă în calitate de şef al Guvernului nu aţi făcut-o? Echiva dvs de comunicare a refuzat orice cerere de interviu</b>
      </p>
      <p>Am fost în toate emisiunile în care am fost invitată. Am avut conferinţe de presă, am avut dialog deschis. Poate a venit la departamentul de presă, nu ştiu. În calitate de preşedinte voi avea acest interviu cu dvs.</p>
      <p>
        <b>Aţi fost prima femeie premier şi acum vreţi să fiţi prima femeie preşedinte. Puteţi să enumeraţi trei personalităţi femei din istoria României?</b>
      </p>
      <p>În primul rând Regina Maria. Sunt multe femei care pot reprezinta un model pentru mine ca pentru femeie dar şi pentru bărbaţi. Ecaterina Teodoroiu, sunt multe femei.</p>
      <p>
        <b>Dvs consideraţi că sunteţi un model pentru femeile din România?</b>
      </p>
      <p>Eu nu am această aroganţă. Acest lucru trebuie să îl decidă femeile din România. Important este să preluăm de la toţi lucrurile bune.</p>
      <p>
        <b>Ce model în politică aveţi?</b>
      </p>
      <p>Cred că trebuie să luăm de la fiecare om politic ce a făcut bun. Fiecare a avut şi realizări, lucruri bune şi lucruri mai puţine bune. Voi lua de la toţi ceea ce cred eu că a avut un impact major asupra ţării mele.</p>
      <p>
        <b>Legislativ cum veţi renunţa la imunitatea prezidenţială?</b>
      </p>
      <p>Referendum.</p>
      <p>
        <b>Dar trebuie să treacă prin Parlament.</b>
      </p>
      <p>Voi face toate demersurile legale.</p>
      <p>
        <b>Deci unul din obiectivele dvs de preşedinte este şi revizuirea Constituţiei.</b>
      </p>
      <p>Am mai avut un referendum care a fost votat de un număr mare de persoane şi modificările respective trebuie introduse în Constituţie</p>
      <p>
        <b>Referendmului iniţia de Klaus Iohannis?</b>
      </p>
      <p>Da</p>
      <p>
        <b>Aveţi ceva să vă reproşaţi în privinţa celor două propuneri de comisari europeni respinşi?</b>
      </p>
      <p>Nu am ce să-mi reproşez nimic. L-am informat pe preşedinte despre aceste două nominalizări. Preşedintele nu poate să spună că nu a ştiut.</p>
      <p>
        <b>În istoria acestui partid cei care nu au câştigat alegerile prezidenţiale au fost îndepărtaţi. Ce soartă credeţi că veţi avea luni?</b>
      </p>
      <p>Oamenii pot schimba istoria. Nu va fi nevoie să fiu îndepărtată pentru că cred că românii mă vor alege.</p>
      <p>
        <b>La prima declaraţie aţi spus că la evenimentele din 10 august nu a fost o lovitură de stat</b>
      </p>
      <p>V-am răspuns.</p>
      <p>
        <b>Când?</b>
      </p>
      <p>V-am răspuns.</p>
      <p>
        <b>Vă reproşaţi că timp de un an şi jumătate aţi tăcut şi nu aţi avut nimic de spus în timpul mandatului lui Liviu Dragnea?</b>
      </p>
      <p>De unde aţi luat această concluzie? Am vorbit despre măsuri guvernamentale. Nu eram preşedintele partidului. Am vorbit în calitate de premier. La începutul fiecărei şedinţe de guvern am vorbit despre activitatea guvernamentală, am fost la multe emisiuni. Această întrebare trebuie să i-o adresaţi domnului Iohannis. Nu l-am văzut la o întrevedere cu presa.</p>
      <p>
        <b>Deci nu aveţi ce să vă reproşaţi</b>
      </p>
      <p>Nu.</p>
      <p>
        <b>Un vot pentru dvs e şi un vot pentru Liviu Dragnea, cel care a constituit programulde guvernare?</b>
      </p>
      <p>Candidează Liviu Dragnea la ceva şi nu am aflat eu? E candidatura preşedintelui PSD Viorica Dăncilă. Sunt convinsă că oamenii vor vota pentru România şi români. Nu e o luptă între PSD şi PNL. E o luptă a românilor pentru a avea un preşedinte care să-i reprezinte pe toţi. Un preşedinte implicat, care să fie alături de români şi care să muncească şapte zile din şapte.</p>
      <p>
        <b>Aţi lăudat programul de guvernare.</b>
      </p>
      <p>Programul de guvernare e un program pentru români care a fost votat în 2016. Un program care a dus această ţară la a doua cea mai mare creştere economică din această ţară. Nu este un program al cuiva. Nu e ţara cuiva. Nu e ţara lui Iohannis. E ţara tuturor. Nu văd nicio legătură.</p>
      <p>
        <b>Au fost mai multe derapaje din partea preşedintelui PSD Cluj faţă de presă.</b>
      </p>
      <p>M-am delimitat de toate afirmaţiile împotriva presei</p>
      <p>
        <b>Aţi luat vreo măsură împotriva acestuia?</b>
      </p>
      <p>Acest lucru se decide în Comitetul Executiv Naţional. Eu respect presa. E a patra putere în stat. Niciodată la conferinţele de presă nu am împărţit presa, am răspuns tuturor. Aşa este normal, aşa este România normală. Am avut întotdeauna un comportament care denotă respect.</p>
      <p>
        <b>Veţi lua vreo măsură?</b>
      </p>
      <p>Vom hotărâ în Comitetul Executiv Naţional</p>
      <p>
        <b>Susţineţi acele declaraţii ale preşedintelui PSD Cluj sau nu?</b>
      </p>
      <p>Poate veniţi şi cu o idee pentru toţi cei care vin cu aceste dezinformări. Am fost foarte jignită în presă. Aş fi vrut să aveţi aceeaşi atitudine şi faţă de mine.</p>
      <p>
        <b>Eu am vorbit despre preşedintele PSD Cluj, un membru de partid. Dumnealui nu este jurnalist.</b>
      </p>
      <p>Vom lua o decizie în Comitetul Executiv Naţional.</p>
      <hr/>
      <p>„Am vorbit cu mii de oameni în această campanie. Am avut zeci de deplasări în toată ţara, discuţii cu tineri şi bătrâni, antreprenori, medici şi profesori, oameni de la oraş sau de la sate. Aceste discuţii mi-au arătat câteva lucruri simple pe care şi le doresc românii. Voi prezenta în această seară viziunea mea, profilul de preşedinte, angajamentele pe care mi le iau în faţa poporului român şi obiectivele strategice pe care mi le propun în calitate de Preşedinte al României.<br/><br/>Evenimentul va avea loc la Palatul Parlamentului, Sala Spiru Haret, începând cu ora 18:00. Accesul este liber pentru toţi reprezentanţii mass-media, iar intrarea se face pe baza legitimaţiei de presă şi a actului de identitate, la intrarea S2, începând cu ora 16:00”, a anunţat Viorica Dăncilă pe pagina personală de Facebook.</p>
      <hr/>
    </article>
  </body>
</html>