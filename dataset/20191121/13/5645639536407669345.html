<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/aplikace-screen-recorder-si-umi-poradit-se-120hz-displejem/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-21T13:00:28+00:00"/>
    <meta property="og:title" content="Aplikace Screen Recorder si umí poradit se 120Hz displejem"/>
    <meta property="og:description" content="Průběžně jsme zachytávali náznaky, že by Android sám mohl získat možnost nahrávání dění na obrazovce. Bohužel Android 10 nic takového neobsahuje a asi si nějakou dobu počkáme. Zatím si budeme muset vystačit s aplikace v Obchodě Play, které toto umožňují. Nyní je zde ale trochu jiný problém. Většina aplikací nahrává 60Hz videa, byť zařízení podporuje […]"/>
  </head>
  <body>
    <article>
      <h1>Aplikace Screen Recorder si umí poradit se 120Hz displejem</h1>
      <address><time datetime="2019-11-21T13:00:28+00:00">21 Nov 2019, 13:00</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Průběžně jsme zachytávali náznaky, že by Android sám mohl získat možnost nahrávání dění na obrazovce. Bohužel Android 10 nic takového neobsahuje a asi si nějakou dobu počkáme. Zatím si budeme muset vystačit s aplikace v Obchodě Play, které toto umožňují. Nyní je zde ale trochu jiný problém. Většina aplikací nahrává 60Hz videa, byť zařízení podporuje třeba 90 nebo 120 Hz. Na scénu ale přichází Screen Recorder.</p>
      <h3>Screen Recorder</h3>
      <p>Aplikace Screen Recorder je na trhu již nějakou dobu a celkově dosáhla na 5 milionů stažení. Jako jedna z prvních začala podporovat nový systém nahrávání zvuku v Androidu 10 a nyní posouvá hranice ještě dál. Uživatele Screen Recorder se totiž dočkali podpory displejů s vysokou obnovovací frekvencí.</p>
      <p>Screen Recorder nyní tedy nabízí možnost nahrávat obsah při 90 nebo 120 Hz, tudíž výsledné video má vyšší kvalitu. Rozhodně to jde poznat u obsahu, který se dost mění. Samozřejmě tím myslíme hry. Uživatel tak tedy získá lepší video, ale je nutné počítat také s větší velikostí samotného souboru.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/2019-11-21-065251-1440x2960x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-21-065243-1440x2960x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-21-065223-1440x2960x.jpg"/>
        </figure>
      </slideshow>
      <p>Jedná se o jednu z prvních aplikací s takovou podporou a asi zatím nenajde velké využití, ale jak se na trhu bude objevovat více smartphonů s takovými displeji, je možné, že se začne objevovat i více obsahu s kvalitnějším videem. Nyní očekáváme, že podobnou funkci nabídnou i aplikace na streamování, aspoň ve větším rozsahu.</p>
      <table bordered="">
        <tr>
          <td>
            <pic src="https://lh3.googleusercontent.com/BQCClrI0nqheP51HH-ZUTRWB9g5Pyq-vNGDO1aRM5xaRKDf8Nr6Xxm4k5WyMNVrjfjw" width="100" height="100"/>
          </td>
          <td><a href="https://play.google.com/store/apps/details?id=com.kimcy929.screenrecorder&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Screen Recorder - No Ads<br/></b></a>Kimcy929<br/>Zdarma</td>
          <td>
            <a href="https://play.google.com/store/apps/details?id=com.kimcy929.screenrecorder&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <footer>Zdroj: <a href="https://www.xda-developers.com/this-android-screen-recorder-app-now-supports-recording-at-90fps-and-120fps/#c4ca4/">xda-developers.com</a></footer>
    </article>
  </body>
</html>