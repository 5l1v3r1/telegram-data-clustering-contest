<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622641/%D9%85%D8%A7%DA%A9%D8%A7%D8%B1%D9%88%D9%86%DB%8C-%D8%A8%D8%AE%D9%88%D8%B1%DB%8C%D9%85-%DB%8C%D8%A7-%D9%86%D8%AE%D9%88%D8%B1%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T13:28:00+00:00"/>
    <meta property="og:title" content="ماکارونی بخوریم یا نخوریم؟"/>
    <meta property="og:description" content="تحقیقات عمده اخیر در خصوص مسائل سلامتی در ارتباط با مصرف پاستا و ماکارونی، نشان می‌دهد که پاستا و ماکارونی، تنها از طریق ارتباط شاخص تراکم توده بدنی و فقط در افراد با شاخص توده بسیار بالا(OBESITY) می‌تواند با سلامتی انسان در ارتباط باشد."/>
  </head>
  <body>
    <article>
      <h1>ماکارونی بخوریم یا نخوریم؟</h1>
      <address>
        <time datetime="2019-11-21T13:28:00+00:00">21 Nov 2019, 13:28</time>
      </address>
      <p>
        <i>تحقیقات عمده اخیر در خصوص مسائل سلامتی در ارتباط با مصرف پاستا و ماکارونی، نشان می‌دهد که پاستا و ماکارونی، تنها از طریق ارتباط شاخص تراکم توده بدنی و فقط در افراد با شاخص توده بسیار بالا(OBESITY) می‌تواند با سلامتی انسان در ارتباط باشد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>چندی پیش خبری با عنوان "<a href="https://aftabnews.ir/fa/news/620916/%D9%85%D8%A7%DA%A9%D8%A7%D8%B1%D9%88%D9%86%DB%8C-%D9%86%D8%AE%D9%88%D8%B1%DB%8C%D8%AF-%D8%B3%DA%A9%D8%AA%D9%87-%D9%85%DB%8C%E2%80%8C%DA%A9%D9%86%DB%8C%D8%AF">ماکارونی نخورید، سکته می‌کنید</a>!" در آفتاب‌نیوز منتشر شد که عضو هیات علمی دانشگاه علوم پزشکی یزد، ماکارونی، لازانیا و خوراکی‌های مشابه آن را بسیار محتمل بروز گرفتگی در اندام‎ها و همچنین انواع سکته دانسته بود.</p>
      <p>به گزارش <b>آفتاب‌نیوز</b>؛ این استاد دانشگاه مدعی شده بود: جوشاندن و دم کردن ماکارونی نمی‌تواند خلا موجود در این ماده غذایی را پر کند لذا ماکارونی پخته شده نیز همچنان دیرهضم و بیماری‎آور است.</p>
      <figure>
        <img src="https://aftabnews.ir/files/fa/news/1398/8/30/361862_245.jpg"/>
      </figure>
      <p>در واکنش به این ادعا، یکی از شرکت‌های تولید ماکارونی در ایران، مطلبی برای آفتاب‌نیوز ارسال کرده و نوشته است: تحقیقات عمده اخیر در خصوص مسائل سلامتی در ارتباط با مصرف پاستا و ماکارونی، نشان می‌دهد که پاستا و ماکارونی، تنها از طریق ارتباط شاخص تراکم توده بدنی و فقط در افراد با شاخص توده بسیار بالا(OBESITY) می‌تواند با سلامتی انسان در ارتباط باشد. محققان ضمن بررسی عادت‌های غذایی ۲۳۰۰۰ ایتالیایی، دریافتند که ماکارونی در بین افراد مورد مطالعه با شاخص BMI پایین و متوسط، هیچ ارتباطی با هم ندارند و واقعیت این است که ماکارونی جزء اصلی رژیم‌های سبک مدیترانه‌ای است. ضمنا یکی از محبوبترین و موثرترین برنامه‌های رایگان غذا خوردن این هزاره، رژیم مدیترانه‌ای ماکارونی و پاستا محسوب می‌شود.</p>
      <p>بر اساس آخرین متون مطالعه و تحقیقات اعلام شده در مجله سلامتی <a href="http://www.webmed.com/food-recipes/ss/slideshow-eat-pasta">WEBMED</a>، ماکارونی پایه و اساس مناسبی برای یک وعده غذایی سالم، مغذی و رضایتبخش محسوب شده و همچنین دارای فواید عمده از جمله خصوصیات ضدسرطانی، ارائه‌دهنده رژیم مناسب برای کاهش وزن، عدم محتوای نمک، چربی، کلسترول و ویژگی کمک به کاهش قند خون است.</p>
      <p>مطالعه اخیر نشان داد که یک رژیم غذایی به سبک مدیترانه‌ای دارای اثر محافظتی در برابر کاهش شناختی مربوط به سن در زنان و مردان ۶۵ سال و بالاتر دارد.</p>
    </article>
  </body>
</html>