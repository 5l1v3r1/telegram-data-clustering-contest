<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/ama-bank-aguiluz-kakasuhan.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-21T13:31:05+00:00"/>
    <meta property="og:title" content="AMA Bank – Aguiluz kakasuhan"/>
    <meta property="og:description" content="KAKASUHAN ng Philippine Deposit Insurance Corp. ang mga director, opisyal at empleyado ng AMA Rural Bank of Mandaluyong ng mga Aguiluz dahil hindi nila tinuturnover ang records ng sarado nang bangko na nasa kanilang pangangalaga."/>
  </head>
  <body>
    <article>
      <h1>AMA Bank – Aguiluz kakasuhan</h1>
      <address>
        <time datetime="2019-11-21T13:31:05+00:00">21 Nov 2019, 13:31</time>
      </address>
      <p>KAKASUHAN ng Philippine Deposit Insurance Corp. ang mga director, opisyal at empleyado ng AMA Rural Bank of Mandaluyong ng mga Aguiluz dahil hindi nila tinuturnover ang records ng sarado nang bangko na nasa kanilang pangangalaga.</p>
      <p>Ayon sa PDIC, sandali lang sumipot ang mga empleyado ng AMA Rural Bank na nag-takeover ito noong November 8 at hindi nila ibinibigay ang records ng saradong bangko. Pinadalhan na sila ng PDIC ng demand letter noong November 15 na nagbibigay sa kanila ng 24-oras para maisagawa ang turnover ngunit hanggang November 19, 16 pa lamang ng mga accountable employees ng AMA Rural Bank ang sumipot sa branches samantalang 65 ang pinadalhan ng demand letters. Ayon sa PDIC, may 235 na empleyado ang AMA Rural Bank bago ito isinara.</p>
      <p>Sabi ng PDIC, nilagyan na nila ng seal ang mga vaults, cabinet at iba pang mga bank equipment nang matapos ang 24-hour deadline at nag-umpisa na itong iimbentaryo ang laman ng mga sangay na may testigo.</p>
      <related>
        <h4>Related Posts</h4>
        <a href="https://www.abante.com.ph/anomalya-sa-psc-budget-di-palulusutin-ni-sen-go.htm"/>
        <a href="https://www.abante.com.ph/293-pinoy-sa-us-may-police-record.htm"/>
        <a href="https://www.abante.com.ph/kubeta-pinadilaan-sa-pulubi-2-fil-am-police-kalaboso.htm"/>
      </related>
      <p>Nag-aalala ang PDIC na hindi makukuha ng mga depositor ng AMA Rural Bank ang kanilang pera dahil sa pagtanggi ng mga tauhan ng bangko na i-turnover ang records. Gayun pa man, sinabi ng PDIC na ginagawa nito ang lahat para mapabilis ang pagbayad ng deposit insurance sa mga depositor at nag-umpisa na itong makipag-usap sa mga depositors at sangay ng AMA Rural Bank kahapon.</p>
      <p>Nasa P1.4 bilyon ang mga deposito sa AMA Rural Bank as of June 30, 2019 na nasa 8,434 na accounts. Sa karanasan ng PDIC, kailangan lamang nito ng 15 working days mula sa araw ng takeover para mabayaran ang mga depositors kung maayos naman ang turnover nito. (Eileen Mencias)</p>
      <related>
        <a href="https://www.abante.com.ph/ama-rural-bank-dili-pa-mabalik-ang-kuwarta-sa-mga-depositor.htm"/>
        <a href="https://www.abante.com.ph/ama-bank-aguiluz-kinandado-ng-bsp1.htm"/>
        <a href="https://www.abante.com.ph/operasyon-ng-ama-bank-tigil-na.htm"/>
      </related>
    </article>
  </body>
</html>