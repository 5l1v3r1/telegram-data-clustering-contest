<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/ingenjorskarriar/sju-vanliga-misstag-under-jobbintervjun-6979324"/>
    <meta property="og:site_name" content="Ny Teknik"/>
    <meta property="article:published_time" content="2019-11-21T13:50:00+00:00"/>
    <meta property="og:title" content="Sju vanliga misstag under jobbintervjun"/>
    <meta property="og:description" content="Dåligt förberedd, fel fokus eller trött uppsyn? Här är misstagen du kanske inte ens märker under en jobbintervju."/>
  </head>
  <body>
    <article>
      <h1>Sju vanliga misstag under jobbintervjun</h1>
      <address><time datetime="2019-11-21T13:50:00+00:00">21 Nov 2019, 13:50</time> by <a rel="author">Charlotte Delaryd</a></address>
      <h4>Dåligt förberedd, fel fokus eller trött uppsyn? Här är misstagen du kanske inte ens märker under en jobbintervju.</h4>
      <p>Caroline Ceniza- Levin är karriärcoch och radar i <a href="https://www.forbes.com/sites/carolinecenizalevine/2019/11/17/seven-job-interview-mistakes-you-probably-dont-realize-youre-making/#74bc7bd47d94">Forbes </a>upp fallgropar att undvika under intervjuer:</p>
      <p>
        <b>1. Mentalt oförberedd</b>
      </p>
      <p>De flesta kandidater vet att de bör komma till jobbintervjun några minuter före start. Men du måste också ha tid att ladda mentalt för att ge ett bra intryck direkt när intervjun startar. Många är nervösa, pratar för fort eller famlar efter ord under de första minuterna. Det går att hämta upp, men det kan vara försent om intervjuaren hunnit bli avskräckt i inledningen.</p>
      <p><b>2.</b> <b>Vill ha ett nytt jobb</b></p>
      <p>Alltför många kandidater pratar om sig själva, men inte nödvändigtvis i relation till jobbet de söker. Utgå inte från att det är uppenbart för rekryteraren att du vill ha just det här jobbet. Det finns kandidater som bara vill komma bort från sitt nuvarande. I stället för att prata om dina allmänna kvalifikationer måste du föra fram hur väl du passar för det jobb du intervjus för.</p>
      <related>
        <a href="https://www.nyteknik.se/ingenjorskarriar/tre-rad-i-vantan-pa-svar-efter-jobbintervjun-6964273"/>
      </related>
      <p><b>3.</b> <b>Sätta dig själv först</b></p>
      <p>Att prata för mycket om sig själv, och inte om det aktuella jobbet är ett exempel på att sätta egna behov först, och företagets i andra hand. Ett annat misstag är att prata om att du vill ha jobbet för att det gynnar dig, exempelvis att du vill ha en ny utmaning. Fokusera istället på arbetsgivarens perspektiv, de vill att du ska tillföra ett värde från första stund.</p>
      <p>
        <b>4. Se trött ut</b>
      </p>
      <p>Nedsänkt blick, ihopsjunken hållning eller att prata tyst ger ett sömnigt intryck. Du måste istället visa energi. Kanske är du inte medveten om hur du för dig, sitter eller låter. Genom att spela in dig själv kan du få en bild av din framtoning och sedan finjustera.</p>
      <p>
        <b>5. Rastlöst beteende</b>
      </p>
      <p>Låg energi kan tolkas som brist på självförtroende. Hit hör också att sitta och rastlöst pilla med saker. Håll händerna intill sidan, trumma inte med fingrarna på ett bord eller klicka med pennor.</p>
      <related>
        <a href="https://www.nyteknik.se/ingenjorskarriar/tank-pa-tonen-och-jobbet-kan-bli-ditt-6960286"/>
      </related>
      <p>
        <b>6. Förvirra intervjuaren</b>
      </p>
      <p>Bara för att du har haft många roller och projekt kan du inte utgå från att du är bra på att prata om dina erfarenheter. Det kräver förberedelser och övning. Du behöver hitta bra och tydliga exempel att presentera för intervjuarna, som annars kan bli förvirrade om du börjar rabbla detaljer.</p>
      <p>
        <b>7. Tro att telefon- eller videosamtal är som en vanlig intervju</b>
      </p>
      <p>Telefon- och videointervjuer skiljer sig från en situation där du träffar en rekryterare. De kräver därför separata förberedelser. Det är också lätt att förlora den icke-verbala kommunikationen som kan bidra till samtalet i en vanlig intervju. Innehållet i det du säger, och hur du pratar, blir därför mycket viktigare.</p>
      <related>
        <h4>Relaterade artiklar</h4>
        <a href="https://www.nyteknik.se/ingenjorskarriar/tank-pa-det-har-innan-du-tackar-ja-till-ett-jobb-6977628"/>
        <a href="https://www.nyteknik.se/ingenjorskarriar/pa-vag-mot-nytt-jobb-tank-pa-det-har-innan-du-berattar-for-kollegorna-6975052"/>
        <a href="https://www.nyteknik.se/ingenjorskarriar/sa-blir-du-en-mastare-pa-videointervjuer-6974019"/>
        <a href="https://www.nyteknik.se/ingenjorskarriar/ai-bedomer-jobbkandidater-i-storbritannien-6973517"/>
        <a href="https://www.nyteknik.se/ingenjorskarriar/intervjufragan-som-kan-skilja-dig-fran-mangden-6971090"/>
      </related>
    </article>
  </body>
</html>