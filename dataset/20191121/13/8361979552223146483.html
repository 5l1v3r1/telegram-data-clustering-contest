<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/skilki-derzhava-vitrachaye-na-odnogo-studenta-byudzhetnika-novini-ukrajini-50054897.html"/>
    <meta property="og:site_name" content="НВ"/>
    <meta property="article:published_time" content="2019-11-21T13:01:00+00:00"/>
    <meta property="og:title" content="Підготовка одного студента-бюджетника обходиться державі в 45 тисяч грн на рік"/>
    <meta property="og:description" content="Середні витрати на підготовку одного студента за державним замовленням в 2018 році становили 44,6 тис. грн, однак по окремих закладах цей показник перевищує середнє по країні значення в 2−3 рази."/>
  </head>
  <body>
    <article>
      <h1>Підготовка одного студента-бюджетника обходиться державі в 45 тисяч грн на рік</h1>
      <h2>Середні витрати на підготовку одного студента за державним замовленням в 2018 році становили 44,6 тис. грн, однак по окремих закладах цей показник перевищує середнє по країні значення в 2−3 рази.</h2>
      <address>
        <time datetime="2019-11-21T13:01:00+00:00">21 Nov 2019, 13:01</time>
      </address>
      <p>Про це <a href="https://mof.gov.ua/uk/news/informatsiia_pro_biudzhetni_vidatki_na_vishchu_osvitu-1888">повідомили</a> в Мінфіні.</p>
      <p>Відомство проаналізувало дані за 2018 рік по 167 закладах вищої освіти, в яких навчалося 340 тис. студентів за державним замовленням. Сукупні видатки з загального фонду держбюджету становили понад 15 млрд грн.</p>
      <p>Аналіз, зокрема, показав, що підготовка фахівців закладами вищої освіти сконцентрована в п’яти регіонах: місті Києві, Харківській, Львівській, Дніпропетровській та Одеській областях. На ці п’ять регіонів припадає 50% закладів вищої освіти, що отримують кошти з державного бюджету. В них навчається понад 59% відсотків студентів за держзамовленням, на підготовку яких припадає понад 65% витрат держбюджету.</p>
      <p>В Мінфіні назвали п’ять закладів, де витрати на одного студента перевищують середнє по країні значення в кілька разів. В топ-5 потрапили:</p>
      <ul>
        <li>Льотна академія Національного авіаційного університету — 143 тис. грн;</li>
        <li>Харківський інститут фінансів Київського національного торговельно-економічного університету — 100 тис. грн;</li>
        <li>Косівський інститут прикладного та декоративного мистецтва Львівської національної академії мистецтв — 83 тис. грн;</li>
        <li>Одеський державний екологічний університет — 77 тис. грн;</li>
        <li>Національний університет Одеська морська академія — 75 тис. грн.</li>
      </ul>
      <p>В Мінфіні додали, що підвищити прозорість та ефективність використання публічних коштів на вищу освіту допоможе запровадження розподілу коштів на основі формули, яка враховує кількість студентів, співвідношення вартості послуг, показники якості освітньої і наукової дальності закладу вищої освіти.<br/>Читайте також:</p>
      <ul>
        <li>
          <a href="https://nv.ua/ukr/ukraine/events/zno-z-listom-vidmova-vid-diplomiv-i-kri-dlya-rektoriv-shcho-zminitsya-u-vishchiy-osviti-50053220.html">ЗНО з листом, відмова від дипломів і КРI для ректорів: що зміниться у вищій освіті?</a>
        </li>
        <li>
          <a href="https://nv.ua/ukr/biz/economics/machey-zyelinski-generalniy-direktor-siemens-ukrajina-rozpoviv-shcho-dumaye-pro-ukrajinu-novini-ukrajini-50053768.html">В Україні очевидні проблеми з вищою освітою — Мачей Зєліньскі, Siemens</a>
        </li>
      </ul>
    </article>
  </body>
</html>