<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sinavlar/2019-2020-bilsem-bilim-ve-sanat-merkezleri-takvimi-2019-2020-bilsem-ogrenci-tanilama-ve-yerlestirme-takvimi-h543625.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T13:50:39+00:00"/>
    <meta property="og:title" content="2019-2020 BİLSEM (Bilim ve Sanat Merkezleri) Takvimi - 2019-2020 BİLSEM Öğrenci Tanılama ve Yerleştirme Takvimi"/>
    <meta property="og:description" content="2019-2020 Bilim ve Sanat Merkezleri Öğrenci Tanılama ve Yerleştirme Kılavuzu Milli Eğitim Bakanlığı tarafından yayınlandı. Buna göre Öğrenci Tanılama ve Yerleştirme Takvimi belli oldu."/>
  </head>
  <body>
    <article>
      <h1>2019-2020 BİLSEM (Bilim ve Sanat Merkezleri) Takvimi - 2019-2020 BİLSEM Öğrenci Tanılama ve Yerleştirme Takvimi</h1>
      <address><time datetime="2019-11-21T13:50:39+00:00">21 Nov 2019, 13:50</time> by <a rel="author">KamuAjans</a></address>
      <p>
        <b>2019-2020 Bilim ve Sanat Merkezleri Öğrenci Tanılama ve Yerleştirme Kılavuzu Milli Eğitim Bakanlığı tarafından yayınlandı. Buna göre Öğrenci Tanılama ve Yerleştirme Takvimi belli oldu.</b>
      </p>
      <p><a href="http://www.kamuajans.com/haberleri/bilim+ve+sanat+merkezleri">Bilim ve sanat merkezleri</a>ne öğrenci tanılama işlemleri 1, 2 ve 3. sınıf seviyelerinde sınıf öğretmenleri tarafından yetenek alanlarına göre aday gösterilen öğrenciler için gerçekleştirilecektir.</p>
      <p>İl tanılama sınav komisyonları 14-19 Kasım 2019 tarihleri arasında oluşturulacak. Bilim ve sanat merkezlerine öğrenci tanılama süreci ile ilgili işlemler hakkında sınıf öğretmenlerine yönelik bilgilendirme toplantıları 18-22 Kasım 2019 tairhleri arasında yapılacak.</p>
      <p>Sınıf öğretmenleri tarafından e-okul Yönetim Bilgi Sistemi üzerinden öğrenci gözlem formları 25 Kasım 2019-06 Aralık 2019 tarihleri arasında doldurulacak.<br/><br/><a href="http://kamuajans.com/images/dosyalarim/2020_BILSEM_KILAVUZ.pdf"><b>KILAVUZ</b></a></p>
      <p>Gözlem formu doldurulan öğrenciler 09-13 Aralık 2019 tarihleri arasında http://meb.gov.tr internet adresinden ilan edilecek ve gerekli düzeltmeler yapılacak.</p>
      <p>İl tanılama sınav komisyonları tarafından grup tarama uygulaması randevuları 16-20 Aralık 2019 tarihleri arasında verilecek.</p>
      <p>Grup tarama uygulamasına girecek öğrencilerin giriş belgeleri 25 Aralık 2019 tarihinde e-okul Yönetim Bilgi Sistemi üzerinden yayımlanacak.</p>
      <p>Grup tarama uygulamaları 04 Ocak 2020-19 Nisan 2020 tarihleri arasında yapılacak. Grup tarama uygulama sonuçları 22 Nisan 2020 tarihinde http://meb.gov.tr adresinden ilan edilecek.</p>
      <p>Grup tarama uygulama sonuçlarına itiraz başvuruları 24-30 Nisan 2020 tarihleri arasında alınacak. Grup tarama uygulama sonuçlarına yapılan itirazlar 04-08 Mayıs 2020 tarihleri arasında değerlendirilecek.</p>
      <p>İl tanılama sınav komisyonları tarafından bireysel değerlendirme randevuları 11-15 Mayıs 2020 tarihleri arasında verilecek. Bireysel değerlendirmeye alınacak öğrencilerin giriş belgeleri 18 Mayıs 2020 tarihinde e-okul Yönetim Bilgi Sistemi üzerinden yayımlanacak.</p>
      <p>Bireysel değerlendirmeler 01 Haziran 2020-28 Ağustos 2020 tarihleri arasında yapılacak. Kayıt hakkı kazanan öğrenciler http://meb.gov.tr adresinden 04 Eylül 2020 tarihinde ilan edilecek. Bireysel değerlendirme sonuçlarına itiraz başvuruları 07-11 Eylül 2020 tarihleri arasında alınacak.</p>
      <p>Bireysel değerlendirme sonuçlarına yapılan itirazlar 14-25 Eylül 2020 tarihleri arasında değerlendirilecek. Kayıt hakkı kazanan öğrencilerin kayıt işlemleri 07 Eylül 2020-02 Ekim 2020 tarihleri arasında gerçekleştirilecek.</p>
    </article>
  </body>
</html>