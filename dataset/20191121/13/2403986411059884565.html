<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/retrogradniy_merkuriy_2020_ukrayina_dati_periodi_vpliv_n1237231"/>
    <meta property="og:site_name" content="24 Канал"/>
    <meta property="article:published_time" content="2019-11-21T13:04:00+00:00"/>
    <meta property="og:title" content="Що таке ретроградний Меркурій: дати на 2020 рік"/>
    <meta property="og:description" content="В 2020 році Меркурій буде ретроградним тричі за рік. У цей період. не радять починати нові проєкти, купувати будь-які носії інформації, дрібні речі, а також засоби пересування (велосипеди, ролики, автомобілі)."/>
  </head>
  <body>
    <article>
      <h1>Що таке ретроградний Меркурій: дати на 2020 рік</h1>
      <address><time datetime="2019-11-21T13:04:00+00:00">21 Nov 2019, 13:04</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>В 2020 році Меркурій буде ретроградним тричі за рік. У цей період. не радять починати нові проєкти, купувати будь-які носії інформації, дрібні речі, а також засоби пересування (велосипеди, ролики, автомобілі).</b>
      </p>
      <h3>Що таке ретроградний Меркурій</h3>
      <blockquote>Цікаво: <a href="https://24tv.ua/techno/misyachniy_kalendar_na_listopad_2019_ukrayina_fazi_misyatsya_listopad_2019_n1225992">Місячний календар на листопад 2019</a></blockquote>
      <p>Ретроградністю Меркурія вважається явище, коли спостерігачеві з Землі здається, що ця планета почала рухатися в зворотному напрямку. Насправді це ілюзія, і Меркурій не змінює своєї швидкості і напрямку руху.</p>
      <h3>Чому ж Меркурій стає ретроградним?</h3>
      <ul>
        <li>Це трапляється тоді, коли він проходить поблизу від Землі;</li>
      </ul>
      <ul>
        <li>Меркурій рухається швидше Землі;</li>
      </ul>
      <ul>
        <li>Виникає наступний ефект: уявіть, що ви їдете в автомобілі №1 і вас обганяє автомобіль №2. В момент обгону на кілька секунд вам буде здаватися, що автомобіль №2 рухається назад. Хоча насправді він їде вперед і дуже швидко.</li>
      </ul>
      <p>Зауважимо, рухатися назад можуть всі планети: Меркурій, Венера, Марса, Юпітер, Сатурн, Уран, Нептун. А ось Світила (Сонце і Місяць) ніколи не бувають ретроградними.</p>
      <figure>
        <iframe src="https://giphy.com/embed/26vUvUqJSc6wESLwQ" width="480" height="480" data-service="Giphy" scrolling="no"/>
        <figcaption>
          <a href="https://giphy.com/gifs/originals--26vUvUqJSc6wESLwQ">via GIPHY</a>
        </figcaption>
      </figure>
      <h3>Ретроградний Меркурій в 2020 році: дати</h3>
      <p>Меркурій буває ретроградним тричі за рік. Наступного року це явище слід очікувати:</p>
      <ul>
        <li>Початок 17 лютого (2:54 за Києвом) – кінець 10 березня (5:48 за Києвом).</li>
        <li>Початок 18 червня (7:59 за Києвом) – кінець 12 липня (11:26 за Києвом).</li>
        <li>Початок 14 жовтня (4:05 за Києвом) – кінець 3 листопада (19:50 за Києвом).</li>
      </ul>
      <h3>Вплив ретроградного Меркурія на техніку</h3>
      <p>Деякі люди вірять, що в цей період проблеми можуть виникнути не лише з початком нових проєктів та здоров'ям, але й з електронікою, автомобілями та ґаджетами.</p>
      <blockquote>До теми: <a href="https://24tv.ua/lifestyle/misyachniy_kalendar_strizhok_na_listopad_2019_koli_strigti_volossya_u_listopadi_n1226283">Місячний календар стрижок на листопад 2019: цікаві поради</a></blockquote>
      <p>Тому вони частіше роблять резервні копії на смартфоні і комп'ютері, щоб не втратити важливу інформацію в разі екстреної і досить серйозної поломки. </p>
      <h3>Ретроградний Меркурій – міф</h3>
      <p>Як ми вже зазначали, ретроградний Меркурій (явище руху планети в зворотньому напрямку) лише оптична ілюзія. Однак особливо велике значення ретрограду планет надають астрологи.</p>
      <p>Цей час розцінюється як вкрай несприятливий для початку чогось нового. Важливі рішення виявляться невірними і приведуть зовсім не до того результату, який очікувався, справи йтимуть погано, а нові любовні відносини, які почнуться в цей період, принесуть сум і розчарування.</p>
      <figure>
        <iframe src="https://giphy.com/embed/gidFS64MBFZNC" width="478" height="480" data-service="Giphy" scrolling="no"/>
        <figcaption>
          <a href="https://giphy.com/gifs/mercury-gidFS64MBFZNC">via GIPHY</a>
        </figcaption>
      </figure>
      <p>Зате ретроградні періоди можна присвятити переосмислення минулого і завершення розпочатих раніше справ. Оскільки Меркурій – римський бог торгівлі і подорожей, ймовірність неприємностей саме в цих сферах в ретроград зросте.</p>
      <blockquote>Читайте також: <a href="https://24tv.ua/lifestyle/goroskop_na_tizhden_z_18_11_2019_po_24_11_2019_goroskop_dlya_vsih_znakiv_n1232802">Гороскоп на тиждень 18 – 24 листопада 2019 для всіх знаків Зодіаку</a></blockquote>
      <p>Втім, астрономи не поділяють думку, що Меркурій (як і інші планети) може якось впливати на настрій людини або її діяльність.</p>
      <aside>Ідея про те, що гравітація цих дуже далеких тіл якимось чином впливає на наше життя, просто не працює в рамках фізики,<cite>– зазначив професор Каліфорнійського університету Жан-Люк Марго.</cite></aside>
      <p>Вчені додають, що деякі люди схильні звинувачувати в своїх невдачах протистояння планет і зірок, тоді як їм слід пошукати причину ближче – наприклад, в самих собі.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>