<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-finansuvannya-sylovykiv-mozhut-urizaty-vdvichi-u-2021-arahamiya/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T13:20:15+00:00"/>
    <meta property="og:title" content="Фінансування силовиків можуть урізати вдвічі у 2021 – Арахамія"/>
    <meta property="og:description" content="Давид Арахамія прогнозує скорочення фінансування правоохоронних органів у разі відсутності результатів розслідувань у резонансних справах."/>
  </head>
  <body>
    <article>
      <h1>Фінансування силовиків можуть урізати вдвічі у 2021 – Арахамія</h1>
      <address>
        <time datetime="2019-11-21T13:20:15+00:00">21 Nov 2019, 13:20</time>
      </address>
      <p>Давид Арахамія прогнозує скорочення фінансування правоохоронних органів у разі відсутності результатів розслідувань у резонансних справах.</p>
      <p>Фінансування правоохоронних органів у 2021 році буде скорочено в два рази, а деякі органи можуть бути ліквідовані.</p>
      <p>До цього може призвести неефективна робота силовиків щодо розкриття резонансних злочинів, заявив глава фракції Слуга народу Давид Арахамія.</p>
      <blockquote>– Усі силовики приходять і хочуть збільшити фінансування на 30-40%, свій бюджет. І пояснюють, навіщо їм це потрібно. Але якщо немає взагалі розслідування справ, то навіщо їх тоді фінансувати?</blockquote>
      <p>
        <b>Читайте:</b>
        <a href="https://fakty.com.ua/ua/ukraine/20191107-zelenskyj-pro-posadky-chotyry-spravy-ye-dali-budut-vyroky/"> Зеленський про посадки: Чотири справи є, далі будуть вироки</a>
      </p>
      <p>За словами Арахамії, можливо, доведеться об’єднати наявні органи, щоб скоротити їхнє число і підвищити ефективність роботи правоохоронців.</p>
      <p>Як повідомлялося, президент Володимир Зеленський  визначив терміни, після яких, якщо <a href="https://fakty.com.ua/ua/ukraine/20191011-zminymo-kerivnytstvo-zelenskyj-vstanovyv-terminy-u-rozsliduvanni-vbyvstva-sheremeta/">справу вбивства Шеремета</a> не розкриють, буде звільнено керівництво Міністерства внутрішніх справ України.</p>
    </article>
  </body>
</html>