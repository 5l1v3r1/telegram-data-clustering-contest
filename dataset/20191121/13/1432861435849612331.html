<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/klujvert-posochi-kakvo-poprechi-na-barselona-da-si-vyrne-nejmar-1408416.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T13:02:00+00:00"/>
    <meta property="og:title" content="Клуйверт посочи какво попречи на Барселона да си върне Неймар"/>
    <meta property="og:description" content="Директорът на академията на Барселона Патрик Клуйверт посочи проблемите, които би създало евентуалното връщане на Неймар в клуба Той посочи и причината за това защо каталунският клуб не успя да си върне бразилеца през изминалото лято"/>
  </head>
  <body>
    <article>
      <h1>Клуйверт посочи какво попречи на Барселона да си върне Неймар</h1>
      <address><time datetime="2019-11-21T13:02:00+00:00">21 Nov 2019, 13:02</time> by <a rel="author">Sportlive.bg</a></address>
      <p>Директорът на академията на <b><a href="https://www.sportlive.bg/tags/2223">Барселона</a></b> Патрик Клуйверт посочи проблемите, които би създало евентуалното връщане на Неймар в клуба. Той посочи и причината за това защо каталунският клуб не успя да си върне бразилеца през изминалото лято.</p>
      <p><i>"Никога не знаеш какво ще се случи, но, както видяхте, не е лесно да подпишеш с Неймар. Има две причини за това: Катар, а също и фактът, че с привличането на Неймар клубът ще спре развитието на някои играчи, които вече са тук"</i>, заяви Клуйверт, цитиран от Goal.com.</p>
      <p><i>"Това е решение, което трябва да бъде взето вътре в клуба. Да, той е страхотен играч. Но това ще спре прогреса на Ансу Фати, който играе на същата позиция, или на други играчи. Какво искаме да направим? Този въпрос трябва да си зададем. Искаме ли Неймар? Нуждаем ли се от това младите играчи да прогресират? Или искаме и едното, и другото"</i>, допълни холандецът. <b><i><a href="https://www.sportlive.bg/worldfootball/spain/Porednoto-dokazatelstvo-che-Nejmar-iska-da-se-vyrne-v-Barselona-1405327.html">А какво бе последното доказателство, че неймар иска да се върне в Барселона вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/timeout/timeoutother/Barselona-pusna-VIDEO-s-reakciqta-na-Shakira-na-zagubata-ot-Livyrpul-1408402.html"/>
        <a href="https://www.sportlive.bg/worldfootball/spain/Zvezdi-na-Chelsi-i-Napoli-otkazaha-nov-dogovor-s-otborite-si-zaradi-Barselona-1408189.html"/>
        <a href="https://www.sportlive.bg/worldfootball/spain/Barselona-mozhe-da-vyrne-Ansu-Fati-v-B-otbora-1408099.html"/>
        <a href="https://www.sportlive.bg/worldfootball/france/Nejmar-kategorichno-otrqza-PSZh-za-nov-dogovor-1407437.html"/>
        <a href="https://www.sportlive.bg/worldfootball/spain/Ot-Barselona-Nejmar-vinagi-e-opciq-za-nas-1407081.html"/>
      </related>
    </article>
  </body>
</html>