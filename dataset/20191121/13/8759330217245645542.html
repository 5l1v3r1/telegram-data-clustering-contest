<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904575/vp-team-van-de-heenronde-dit-zijn-de-uitblinkers-van-eerste-seizoenshelft.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="VP Team van de heenronde: Dit zijn de uitblinkers van eerste seizoenshelft"/>
    <meta property="og:description" content="De Belgische competitie begint vrijdag aan de heenronde van de reguliere competitie. In de eerste vijftien wedstrijden van het seizoen kregen we ook heel wat uitblinkers te zien. Dit is het VP Team van de heenronde!"/>
  </head>
  <body>
    <article>
      <h1>VP Team van de heenronde: Dit zijn de uitblinkers van eerste seizoenshelft</h1>
      <address>
        <time datetime="2019-11-21T13:00:00+00:00">21 Nov 2019, 13:00</time>
      </address>
      <p>
        <b>De Belgische competitie begint vrijdag aan de heenronde van de reguliere competitie. In de eerste vijftien wedstrijden van het seizoen kregen we ook heel wat uitblinkers te zien. Dit is het VP Team van de heenronde!</b>
      </p>
      <p><b>Doel: Simon Mignolet</b><br/>In doel kunnen we niet om Simon Mignolet heen. <a href="https://www.voetbalprimeur.be/clubs/club-brugge?utm_source=doorlink&amp;utm_medium=doorlink&amp;utm_campaign=doorlink">Club Brugge</a> kende vorig seizoen nog een keepersprobleem, maar dat is met Mignolet helemaal opgelost. De 31-jarige doelman hielp Club Brugge in Europa aan de Champions League en pakte in de competitie ook heel wat punten voor Blauw-Zwart. In 12 gespeelde competitiewedstrijden kon hij zelfs acht(!) keer de nul houden. Niemand doet beter in België.</p>
      <figure>
        <img src="https://t3.ldh.be/Ag-cEmyvj-rqrAtNLRxYI1RKMWc=/0x98:2443x1319/1920x960/5db5dedc9978e218e3802fc8.jpg"/>
      </figure>
      <p><b>Verdediging: Deli, Laifis, Dessoleil</b><br/>Voor Mignolet krijgen we nog een Bruggeling in de vorm van Simon Deli. De Ivoriaan moest het vertrek van Stefano Denswil opvangen en deed dat met verve. Kostte amper 2,5 miljoen euro, wat nu wel een koopje blijkt te zijn. Enkel een momentje van nonchalance per wedstrijd brengt hem tegenwoordig nog in de problemen.</p>
      <p>Naast Deli staan twee spelers uit de ploegen die Club Brugge achtervolgen in het minst aantal tegendoelpunten. Dorian Dessoleil is met Charleroi goed op weg om Play-Off 1 te halen. Daar moet de club de verdediging en dus ook Dessoleil voor bedanken. De kapitein van de Carolo's miste nog geen minuut en heeft een groot aandeel in het op één na laagste tegendoelpunten in onze competitie.</p>
      <figure>
        <iframe data-src="https://twitter.com/SportCharleroi/status/1197123529906540544?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Centraal achterin op links krijgen we dan Kostantinos Laifis. Samen met Zinho Vanheusden vormt hij centraal achterin bij <a href="https://www.voetbalprimeur.be/clubs/standard-luik?utm_source=doorlink&amp;utm_medium=doorlink&amp;utm_campaign=doorlink">Standard</a> een bijzonder solide duo. Mede dankzij hun goede spel kent de jonge Arnaud Bodart ook een goed debuutseizoen als basispion. Met zijn twee doelpunten en twee assists is Laifis ook voorin een speler om niet uit het oog te verliezen.</p>
      <p><b>Middenveld: Vanaken, Lestienne, David, Chadli, Kaya</b><br/>Een JPL-middenveld kan niet bestaan zonder Hans Vanaken. Het was toch moeilijk kiezen tussen hem en Ruud Vormer, maar de spelmaker van Club Brugge lijkt ook dit jaar weer op weg naar de Gouden Schoen. Is onmisbaar op het Brugse middenveld en speelt dan ook alles. Kreeg onlangs nog een contractverlenging en bedankte daarvoor met maar liefst acht doelpunten in veertien competitiewedstrijden.</p>
      <p>Terwijl Vanaken een garantie is op goede prestaties, was Maxime Lestienne dat de laatste jaren niet. Hij kende een bijzonder moeilijk periode na zijn vertrek bij Club Brugge, maar lijkt nu eindelijk helemaal terug. Lestienne floreert onder Michel Preud'homme en is één van de uitblinkers bij titeluitdager Standard dit seizoen. Met zijn vijf doelpunten en drie assists mag hij dan ook terugblikken op een sterk seizoensbegin.</p>
      <figure>
        <iframe data-src="https://twitter.com/VoetbalPrimeurB/status/1194894243300544518?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Datzelfde kan gezegd worden van Jonathan David, die onmisbaar is geworden bij <a href="https://www.voetbalprimeur.be/clubs/kaa-gent?utm_source=doorlink&amp;utm_medium=doorlink&amp;utm_campaign=doorlink">KAA Gent</a>. Met zijn acht doelpunten en vier assists dit seizoensbegin lijkt hij Gent ook helemaal in het titeldebat geworpen te hebben. Het is echter nog maar de vraag of David geen terugval zal kennen. Kwam dit seizoen al 24(!) keer in actie voor Gent en heeft er ook een drukke zomer op zitten met Canada.</p>
      <figure>
        <img src="https://static.nieuwsblad.be/Assets/Images_Upload/2019/10/25/7bdc69e4-f375-11e9-bc0b-5c42fde67eb0_web_scale_0.075815_0.075815__.jpg"/>
      </figure>
      <p>Dit seizoen kregen we al vaker een heel slecht <a href="https://www.voetbalprimeur.be/clubs/rsc-anderlecht?utm_source=doorlink&amp;utm_medium=doorlink&amp;utm_campaign=doorlink">RSC Anderlecht</a> te zien, maar Nacer Chadli was één van de weinige uitblinkers. Onmisbaar voor paars-wit, dat teert op de doelpunten en assisst (tien en vier) van Chadli. Het heeft er ook voor gezorgd dat Anderlecht flink wil investeren in een definitieve overgang van de Rode Duivel, al blijft AS Monaco geduldig afwachten op nog betere aanbiedingen. Als Chadli op deze manier blijft presteren, zullen die er ook ongetwijfeld aankomen.</p>
      <p>Ook <a href="https://www.voetbalprimeur.be/clubs/kv-mechelen?utm_source=doorlink&amp;utm_medium=doorlink&amp;utm_campaign=doorlink">KV Mechelen</a> verdient ongetwijfeld een speler in het team van de heenronde. De promovendus verraste tot dusver iedereen met een vierde plek in de stand. Deels dankzij kapitein Onür Kaya, die met zijn vurig karakter Malinwa naar voren schreeuwt (en voetbalt). Tikt de heenronde af met drie doelpunten en zes assists.</p>
      <p><b>Aanval: Mbokani, Larin</b><br/>Als we doelpunten zeggen in de JPL, zeggen we ook Dieumerci Mbokani. Op zoek naar de topschutterstitel en met zijn elf doelpunten goed op weg om dat te halen. Bewijst wekelijks dat hij op zijn 33-jarige leeftijd nog lang niet versleten is. <a href="https://www.voetbalprimeur.be/clubs/antwerp?utm_source=doorlink&amp;utm_medium=doorlink&amp;utm_campaign=doorlink">Antwerp</a> heeft het dit seizoen wat moeilijker, maar kan op Mbokani rekenen om hen nog in de top zes te houden.</p>
      <figure>
        <img src="https://royalantwerpfc.be/wp-content/uploads/029-1.jpg"/>
      </figure>
      <p>De spitspartner van Mbokani voorin is Cyle Larin. Na een moeilijke start van zes wedstrijden zonder doelpunten heeft de Canadese spits zijn neus voor doelpunten weer gevonden. Zit momenteel aan zes stuks en deed dat in amper negen partijen. <a href="https://www.voetbalprimeur.be/clubs/sv-zulte-waregem?utm_source=doorlink&amp;utm_medium=doorlink&amp;utm_campaign=doorlink">Essevee</a> huurt Larin dit seizoen van Besiktas, maar er bestaat geen twijfel over dat het de aankoopoptie in zijn huurcontract zal lichten.</p>
      <figure>
        <embed-post data-src="https://www.instagram.com/p/B5IDCcCgeiT" data-service="Instagram"/>
      </figure>
    </article>
  </body>
</html>