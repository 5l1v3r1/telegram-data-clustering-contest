<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/bentley-flagmanas-flying-spur-pristatytas-vilniuje-1751569/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T13:10:00+00:00"/>
    <meta property="og:title" content="„Bentley“ flagmanas „Flying Spur“ pristatytas Vilniuje"/>
    <meta property="og:description" content="Reklama"/>
  </head>
  <body>
    <article>
      <h1>„Bentley“ flagmanas „Flying Spur“ pristatytas Vilniuje</h1>
      <address><time datetime="2019-11-21T13:10:00+00:00">21 Nov 2019, 13:10</time> by <a rel="author">INK agency</a></address>
      <p>Reklama</p>
      <p>
        <b>Trečiadienio vakarą Vilniuje, verslo centre K29 buvo pristatytas sportinis ir itin prabangus sedanas „Bentley Flying Spur“. Naujasis automobilis buvo parodytas daugiau nei 70 susirinkusių svečių, kurie susidomėję apžiūrėjo išskirtinį modelį. Į Lietuvą ką tik atvykęs analogų pasaulyje neturintis jau trečiosios kartos sportinis sedanas jį išbandžiusius klientus žavi aukščiausio lygio prabanga, precizišku dėmesiu net smulkiausioms detalėms ir puikiomis važiavimo savybėmis.</b>
      </p>
      <p>„Raumeningas“ ir solidus „Flying Spur“ eksterjeras nepalieka abejingų, o įlipus į vidų tarsi patenkama į kitą pasaulį. Į britišką „Bentley“ pasaulį, kurio interjere – aukščiausia kokybė ir dėmesys kiekvienai detalei. Užvedus variklį ir pradėjus važiuoti, įsimylima dar kartą – važiavimo savybės bei komfortas suteikia dar nepatirtą malonumą nepriklausomai nuo to, kurioje vietoje sėdite – ar prie vairo, ar ant galinės sėdynės“, – sako „Bentley“ prekės ženklo vadovė Lietuvoje Evelina Avina.</p>
      <p>
        <b>Su pirmtaku sieja tik pavadinimas</b>
      </p>
      <p>Šiemet debiutavusį trečiosios kartos „Flying Spur“ modelį su jo pirmtaku sieja tik pavadinimas: jis sukurtas ant visiškai naujos platformos, jame montuojamas naujos kartos variklis bei kiti techniniai komponentai. Technologijų gausa šį modelį paverčia pažangiausiu pasaulyje sportiniu reprezentaciniu sedanu, kuris užtikrina didžiausią malonumą tiek jį vairuojant, tiek sėdint ant galinės sėdynės.</p>
      <p>Kaip ir kiti „Bentley“ modeliai, jis yra suprojektuotas bei surinktas rankomis Kriu mieste Anglijoje.</p>
      <p>Raumeningos bei elegantiškos proporcijos pabrėžia išskirtines automobilio galimybes. Po jo kapotu sumontuotas 6 litrų du turbokompresorius turintis W12 variklis, pasiekiantis 635 AG pajėgumą bei 900 Nm sukimo momentą. Keturiais ratais varomas 5,3 m ilgio modelis iki 100 km/val. įsibėgėja vos per 3,8 sek. bei pasiekia didžiausią 333 km/val. greitį.</p>
      <p>Reklama</p>
      <p>Erdvė yra kitas išskirtinis „Flying Spur“ bruožas – jo ratų bazė, lyginant su pirmtaku, tapo net 130 mm ilgesnė. Tai užtikrina dar didesnį važiavimo komfortą, o tūkstančiai „Mulliner“ apdailos pasirinkimo modifikacijų užtikrina, kad klientas susikonfigūruotų visiškai išskirtinį, tik jam skirtą automobilį.</p>
      <p>„Bentley“ interjere matoma naujausių technologijų įtaka – jo centre įmontuotas 12,3 colio lietimui jautrus HD ekranas. Pats centrinis elementas yra unikalus, besisukantis, tad vieno mygtuko paspaudimu ekranas gali apsiversti ir vietoje jo atsiras trys solidūs analoginiai variklio duomenų matuokliai arba visa detalė taps apdailos elementu.</p>
      <p>
        <b>Įvertintas įvairiuose leidiniuose</b>
      </p>
      <p>Nors pristatytas dar neseniai, „Bentley Flying Spur“ jau spėjo gauti pirmuosius apdovanojimus. Prestižiniuose Jungtinės Karalystės „carwow“ rinkimuose reprezentacinis sportinis sedanas buvo pripažintas „Metų prabangiu automobiliu“ (<i>angl. Luxury Car of the Year</i>).</p>
      <p>Tinklalapio redaktorius Matas Watsonas pabrėžė, jog rinkimų komisija įvertino elegantišką bei sportišką dizainą, unikalias detales interjere, prabangias apdailos medžiagas. „Šis automobilis priverčia jus pasijausti specialiais vos įlipate į jį. Ir jį vairuoti yra lygiai taip pat malonu kaip būti vežamam“, – teigia M. Watsonas.</p>
      <p>Tarptautinis vyrų mados žurnalas GQ naująjį „Flying Spur“ pavadino „geriausiu nauju „luxury“ automobiliu pasaulyje“.</p>
      <p>Reklama</p>
      <p>Naujojo „Flying Spur“ gamyba pradėta šį rudenį, o pirmiesiems klientams automobiliai bus pristatyti 2020 m. pradžioje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/automobiliai/pirmasis-bentley-zingsnis-elektromobiliu-link-bentayga-hybrid-1739424/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/bentley-atnaujino-ikoniskaji-flying-b-zenkleli-1735814/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/prabangiu-automobiliu-gamintojos-bentley-pardavimai-simet---rekordiniai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/volkswagen-grupes-prabangiu-modeliu-pardavimai---rekordiniai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/bentley-naujaji-modeli-ketina-rinkti-uz-didziosios-britanijos-ribu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/bentley-pagamino-kvepalus-vyrams-su-brangaus-automobilio-aromatu-918011/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/linas-kleiza-savo-bentley-tures-pastatyti-i-garaza-784727/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/bentley-motors-atsaukia-simtus-automobiliu-del-markes-emblemos/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>