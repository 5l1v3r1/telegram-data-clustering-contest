<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277625-yan-majalisa-sun-maida-wa-buhari-martani-a-kan-zarginsu-da-badakalar-kudin-aiyukan-mazabu.html"/>
    <meta property="og:site_name" content="Legit"/>
    <meta property="article:published_time" content="2019-11-21T07:45:27+00:00"/>
    <meta property="og:title" content="Wata sabuwa: Za a rushe gine-gine 140 a tsakiyar birnin tarayya"/>
    <meta property="og:description" content="A yayin tattaunawa da manema labarai bayan da ya kammla duba gine-gine, shugaban bangaren tsari da habaka na yankin, Thompson Hope, yace gine-ginen da rusau din zai shafa sune a yankin Kpaduma II da Kuruduma II na Guzape."/>
  </head>
  <body>
    <article>
      <h1>Wata sabuwa: Za a rushe gine-gine 140 a tsakiyar birnin tarayya</h1>
      <address>
        <time datetime="2019-11-21T07:45:27+00:00">21 Nov 2019, 07:45</time>
      </address>
      <p>
        <b>- Hukumar da ke kula da tsarin gine-ginen tsakiyar birnin Abuja, ta yi wa gine-gine 140 shaida</b>
      </p>
      <p>
        <b>- Shugaban bangaren tsari da habaka na yankin, ya ce gine-ginen an yi su ne ba bisa ka'ida ba</b>
      </p>
      <p>
        <b>- Tuni dai suka sanar da wadanda abun ya shafa tare da basu umarnin tattara komatsansu</b>
      </p>
      <p>Hukumar da ke kula da tsarin gine-ginen tsakiyar birnin Abuja ta yi wa gine-gine 140 shaida don rushewa a yankin Guzape na babban birnin tarayya a Abuja.</p>
      <p>A yayin tattaunawa da manema labarai bayan da ya kammala duba gine-ginen, shugaban bangaren tsari da habaka na yankin, Thompson Hope, yace gine-ginen da rusau din ya shafa sune a yankin Kpaduma II da Kuruduma II na Guzape.</p>
      <p><b>DUBA WANNAN:</b> <a href="https://hausa.legit.ng/1277563-hukumar-kwastam-ta-nada-sabbin-shugabanni-ta-yi-wa-jamiai-2408-karin-girma-jerin-sunaye.html">Hukumar Kwastam ta nada sabbin shugabanni, ta yi wa jami'ai 2,408 karin girma (Jerin sunaye)</a></p>
      <p>Ya kara da cewa, gine-ginen da abun ya shafa duk an yi musu shaida kuma an sanar da wadanda ke ciki da su hanzarta tattara komatsansu kafin ranar da za a fara rushe-rushen.</p>
      <p>Ya ce, bangaren cigaba da habakar na tarayyar ya dade yana wayar wa da mutanen yankin kai, amma sun ki bin asalin tsarin da wurin ya ginu a kai.</p>
      <p>Hope ya ce, ba su kadai ba, akwai wasu wurare na yankin da rusau din zai ritsa dasu kuma duk sunyi shaida. Sun kuma sanar da mutanen yankin.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>