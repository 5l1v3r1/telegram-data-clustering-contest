<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-police-constable-result-2019-announced-for-49568-vacancies-at-uppbpb-gov-in-check-up-police-pet-pst-document-verification-rules-2860918.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T07:14:50+00:00"/>
    <meta property="og:title" content="यूपी पुलिस रिजल्ट 2019: जानें अब कितने मिनट में लगानी होगी कितने किलोमीटर की दौड़"/>
    <meta property="og:description" content="UP Police Constable Result 2019: उत्तर प्रदेश पुलिस भर्ती एवं प्रोन्नति बोर्ड ने यूपी पुलिस 49568 कांस्टेबल भर्ती के लिए कराई गई लिखित परीक्षा का परिणाम घोषित कर दिया है। परीक्षार्थी अपना रिजल्ट..."/>
  </head>
  <body>
    <article>
      <h1>यूपी पुलिस रिजल्ट 2019: जानें अब कितने मिनट में लगानी होगी कितने किलोमीटर की दौड़</h1>
      <address><time datetime="2019-11-21T07:14:50+00:00">21 Nov 2019, 07:14</time> by <a rel="author">लाइव हिन्दुस्तान टीम,नई दिल्ली</a></address>
      <p>UP Police Constable Result 2019: उत्तर प्रदेश पुलिस भर्ती एवं प्रोन्नति बोर्ड ने यूपी पुलिस 49568 कांस्टेबल भर्ती के लिए कराई गई लिखित परीक्षा का परिणाम घोषित कर दिया है। परीक्षार्थी अपना रिजल्ट uppbpb.gov.in पर जाकर चेक कर सकते हैं। लिखित परीक्षा में 1,23,921 अभ्यर्थियों को पास किया गया है। अब पास होने वाले उम्मीदवारों को डॉक्यूमेंट वेरिफिकेशन (डीवी), शारीरिक मानक परीक्षण (पीएसटी) व शारीरिक दक्षता परीक्षा (पीईटी) के लिए बुलाया जाएगा। जो उम्मीदवार डीवी और पीएसटी के नियमों पर खरा उतरेगा उसे पीईटी के लिए बुलाया जाएगा। </p>
      <p><b>पीईटी के नियम, जानें KM की दौड़ कितने टाइम में लगानी होगी</b><br/>जो उम्मीदवार डॉक्यूमेंट वेरिफिकेशन, शारीरिक मानक परीक्षण (आपकी लंबाई व सीने का मापतौल) में पास होंगे, उन्हें शारीरिक दक्षता परीक्षण (पीईटी) के लिए बुलाया जाएगा। ये परीक्षा महज क्वालिफाई करनी होगी। फाइनल मेरिट में पीईटी के अंक नहीं जुड़ेंगे। इस परीक्षा में पुरुष उम्मीदवारों को 4.8 किलोमीटर की दौड़ अधिकतम 25 मिनट में पूरी करनी होगी। वहीं महिला उम्मीदवारों को 2.4 किलोमीटर की दौड़ 14 मिनट में पूरी करनी होगी। जो उम्मीदवार तय समय में निर्धारित किमी. की दौड़ पूरी नहीं कर पाएंगे, वह आगे की भर्ती प्रक्रिया के प्रात्र नहीं होंगे। इसके अलावा नोटिफिकेशन में कहा गया है कि पीईटी की विस्तृत प्रक्रिया बोर्ड की वेबसाइट पर जारी की जाएगी। </p>
      <p>
        <b>
          <a href="https://www.livehindustan.com/career/story-up-police-constable-result-2019-up-police-49568-sipahi-bharti-result-cut-off-merit-list-to-be-declared-by-upprpb-on-this-date-check-latest-details-2859373.html">UP Police constable Result 2019: जारी हुआ रिजल्ट, 123921 उम्मीदवार पास</a>
        </b>
      </p>
      <p>दौड़ नवंबर/दिसंबर 2019 में पूरी कर ली जाएगी। जनवरी 2020 के पहले हफ्ते में अंतिम चयन परिणाम घोषित कर दिया जाएगा।</p>
      <p>नागरिक पुलिस में सिपाही के 31360 पदों और पीएसी में सिपाही के 18208 पदों समेत कुल 49568 पदों पर भर्ती के लिए ऑनलाइन आवेदन आमंत्रित किए गए थे। इसमें 19,38,643 अभ्यर्थियों के आवेदन प्राप्त हुए थे। इन पदों के लिए लिखित परीक्षा जनवरी में आयोजित हुई थी। जिसके परिणाम 20 नवंबर की शाम को घोषित किए गए। </p>
      <p><b>शारीरिक मानक : (PST Rules)</b> <br/>1. पुरुषों के लिए: ऊंचाई: सामान्य/ अन्य पिछड़े वर्गों और अनुसूचित जातियों के पुरुष अभ्यार्थियों के लिए न्यूनतम ऊंचाई 168 सेमी है।<br/>2.अनुसूचित जनजातियों के पुरुष अभ्यार्थियों के लिए न्यूनतम ऊंचाई 160 सेमी है</p>
      <p><b>सीना:</b> सामान्य/ अन्य पिछड़े वर्गों और अनुसूचित जातियों के पुरुष अभ्यार्थियों के लिए न्यूनतम सीने का माप 79 सेमी बिना फुलाए और कम से कम 84 सेमी फुलाने पर है। अनुसूचित जनजाति के पुरुष अभ्यार्थियों के लिए न्यूनतम सीने का माप 77 सेमी बिना फउलाए औक कम से कम 82 सेमी फुलाने पर है।<br/>न्यूनतन 5  सेमी सीने का फुलाव अनिवार्य है।</p>
      <p>
        <b>महिला अभ्यार्थियों के लिए  </b>
      </p>
      <p><b>ऊंचाई:</b> सामान्य/ अन्य पिछड़े वर्गों और अनुसूचित जातियों की महिला अभ्यार्थियों के लिए न्यूनतम ऊंचाई 152 सेमी है।<br/>2.अनुसूचित जनजातियों के महिला अभ्यार्थियों  के लिए न्यूनतम ऊंचाई 147 सेमी है</p>
      <p>3.वजन महिला अभ्यर्थी का वजन कम से कम 40 किलो होना चाहिए।</p>
      <p><b>कटऑफ</b><br/>अनारक्षित श्रेणी के लिए 185.3465, अन्य पिछड़ा वर्ग के लिए 172.3272, अनुसूचित जाति के लिए 145.3909 तथा अनुसूचित जनजाति के लिए 114.1932 कटआफ अंक तय किया गया है। सबसे पहले स्वतंत्रता संग्राम सेनानी के आश्रितों, होमगार्ड, भूतपूर्व सैनिक श्रेणी के अभ्यर्थियों एवं सभी महिला अभ्यर्थियों के अभिलेखों की जांच और शारीरिक मानक परीक्षण किया जाएगा।</p>
    </article>
  </body>
</html>