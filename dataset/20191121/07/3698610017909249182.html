<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/oksfordskiy-slovnik-angliyskoyi-movi-viznachiv-slovo-roku-2019-330384_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T07:12:00+00:00"/>
    <meta property="og:title" content="Оксфордський словник англійської мови визначив &quot;Слово року&quot;-2019"/>
    <meta property="og:description" content="Слово року виражає не тільки частоту вживання, але і головний настрій року"/>
  </head>
  <body>
    <article>
      <h1>Оксфордський словник англійської мови визначив "Слово року"-2019</h1>
      <h2>"Слово року" виражає не тільки частоту вживання, але і головний настрій року</h2>
      <address>
        <time datetime="2019-11-21T07:12:00+00:00">21 Nov 2019, 07:12</time>
      </address>
      <p>Щорічно словники всього світу визначають так зване "Слово року". У 2018 році <b><a href="https://zn.ua/CULTURE/slovar-sovremennogo-ukrainskogo-yazyka-i-slenga-vybral-slovo-goda-304913_.html">головним словом</a></b> стало "toxic" (токсичний), в 2017 − "youthquake" (молодьтрясіння), в 2016 − "post-truth" (пост-правда). А ось 2019 рік характеризували слова, пов'язані з кліматом. Тому і слово було обрано відповідне.</p>
      <p>Оксфордський словник англійської мови назвав словом 2019 року "climate emergency" (кліматичне НП). Про це 20 листопада повідомила газета <a href="https://www.nytimes.com/2019/11/20/arts/word-of-the-year-climate-emergency.html?emc=rss&amp;partner=rss">The New York Times</a>, передає Кореспондент.</p>
      <p>Відзначається, що слово року призначене для того, щоб підкреслити "слово або вираз за допомогою доведення його вживаності, щоб відобразити дух, настрій або стурбованість минулого року".   "Коли ми переглядали факти, було очевидно, що питання, пов'язані із кліматом, проходили крізь усі лексичні одиниці, з якими ми працювали. Це відображає, що це було справжньою стурбованістю англомовного світу в 2019 році", - підкреслила редактор Оксфордського словника Кетрін Коннор Мартін.   До шорт-листа також увійшли "climate action" (боротьба зі зміною клімату), "climate denial" (кліматичне заперечення), "eco-anxiety" (еко-тривожність), "extinction" (вимирання) і "flight shame" (літати соромно).   Використання терміна "кліматична НП" у сотні разів збільшилася з 2018 року, свідчать дані, зібрані базою, що включає в себе сотні мільйонів англійських слів.</p>
      <p>Цікаво, що, незалежно від даного дослідження, укладачі тлумачного словника англійської мови Collins English Dictionary назвали словом року <a href="https://dt.ua/TECHNOLOGIES/greta-tunberg-vidmovilasya-vid-ekologichnoyi-premiyi-pivnichnoyi-radi-327886_.html"><b>"кліматичний страйк"</b></a> (сlimate strike). На <a href="https://www.collinsdictionary.com/woty">сайті словника</a> наголошується, що кліматичний страйк - це форма протесту, яка стала популярною близько року тому у зв'язку з акцією шведської школярки Грети Тунберг і з того часу переросла в загальносвітовий рух.</p>
      <p>Вперше словосполучення "кліматичний страйк" було зареєстроване у 2015 році, коли подія з такою назвою пройшла в Парижі під час конференції щодо змін клімату. Разом з тим, відтоді кліматичні страйки поширилися і стали частим явищем у багатьох великих містах світу. Цього року частота вживання терміна зросла в 100 разів.</p>
      <p>В шорт-лист словника в цьому році також увійшли:</p>
      <p>influencer (людина, що виявляє вплив на уми через соцмережі);</p>
      <p>deepfake (заснована на штучному інтелекті методика створення підроблених зображень або відео, які неможливо відрізнити від справжніх);</p>
      <p>hopepunk (оптимістичний напрямок сторітеллінга, протиставлений похмурому антиутопічному grimdark).</p>
      <footer>За матеріалами: <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>