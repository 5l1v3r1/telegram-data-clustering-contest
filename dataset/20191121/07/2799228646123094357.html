<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/job-and-education/neet-pg-2020-registration-neet-pg-2020-registration-to-end-today-21-november-know-details-and-steps-to-apply-at-nbe-edu-in"/>
    <meta property="og:site_name" content="inkhabar"/>
    <meta property="article:published_time" content="2019-11-21T07:03:00+00:00"/>
    <meta property="og:title" content="NEET PG 2020 Registration: नीट पोस्ट ग्रेजुएट पीजी परीक्षा रजिस्ट्रेशन ऑनलाइन आवेदन की आखिरी तारीख आज"/>
    <meta property="og:description" content="NEET PG 2020 Registration, NEET PG Ke Liye Avedan: नीट पीजी कोर्स के लिए रजिस्ट्रेशन की आखिरी तारीख आज यानी कि 21 नवंबर है. जिन उम्मीदवारों ने अभी तक नीट पीजी परीक्षा 2020 के लिए आवेदन नहीं किया है, वे आज रात 11.55 बजे तक वे नेशनल बोर्ड ऑफ एग्जामिनेशन, NBE की ऑफिशियल वेबसाइट nbe.edu.in पर ऑनलाइन आवेदन कर सकते हैं. नीट पीजी एग्जाम 5 जनवरी 2020 को आयोजित किया जाएगा."/>
  </head>
  <body>
    <article>
      <h1>NEET PG 2020 Registration: नीट पोस्ट ग्रेजुएट पीजी परीक्षा रजिस्ट्रेशन ऑनलाइन आवेदन की आखिरी तारीख आज</h1>
      <h2>NEET PG 2020 Registration, NEET PG Ke Liye Avedan: नीट पीजी कोर्स के लिए रजिस्ट्रेशन की आखिरी तारीख आज यानी कि 21 नवंबर है. जिन उम्मीदवारों ने अभी तक नीट पीजी परीक्षा 2020 के लिए आवेदन नहीं किया है, वे आज रात 11.55 बजे तक वे नेशनल बोर्ड ऑफ एग्जामिनेशन, NBE की ऑफिशियल वेबसाइट nbe.edu.in पर ऑनलाइन आवेदन कर सकते हैं. नीट पीजी एग्जाम 5 जनवरी 2020 को आयोजित किया जाएगा.</h2>
      <address><time datetime="2019-11-21T07:03:00+00:00">21 Nov 2019, 07:03</time> by <a rel="author">Omender singh</a></address>
      <p><b>नई दिल्ली. NEET PG 2020 Registration:</b> नेशनल एलिजिबिलिटी कम एंट्रेंस टेस्ट, NEET पीजी कोर्स 2020 के लिए रजिस्ट्रेशन करने की आज यानी कि 21 नवंबर आखिरी तारीख है. योग्य और इच्छुक उम्मीदवार आज रात 11.55 बजे तक ही नीट पीजी 2020 के लिए आवेदन कर सकते हैं. नेशनल बोर्ड ऑफ एग्जामिनेशन, NBE ने पोस्ट ग्रेजुएट कोर्स के लिए आवेदन प्रक्रिया 1 नवंबर, 2019 से शुरू की थी. जिन उम्मीदवारों ने अभी तक परीक्षा के लिए रजिस्ट्रेशन नहीं किया है, वे एनबीई की ऑफिशियल वेबसाइट nbe.edu.in पर जाकर ऑनलाइन आवेदन कर सकते हैं.<br/><br/><b>नीट पीजी 2020 के लिए न्यूनतम योग्यता (NEET PG 2020 Eligibility Criteria)</b><br/>एनबीई की ऑफिशियल वेबसाइट पर जारी किए गए नोटिफिकेशन के अनुसार, जिन उम्मीदवारों के पास किसी भी मान्यता प्राप्त कॉलेज अथवा यूनिवर्सिटी से एमबीबीएस की डिग्री है, वे सभी नीट पीजी 2020 के लिए आवेदन करने योग्य हैं. इसके साथ ही प्रोविजनल एमबीबीएस पास सर्टिफिकेट पाने वाले उम्मीदवार भी पीजी कोर्स के लिए रजिस्ट्रेशन कर सकते हैं.<br/><br/>उम्मीदवार ध्यान दें कि उनकी डिग्री या सर्टिफिकेट मेडिकल काउंसिल ऑफ इंडिया (MCI) या फिर स्टेट मेडिकल काउंसिल की ओर से जारी किया होना चाहिए. उम्मीदवारों को भी इंटर्नशिप के एक वर्ष पूरा कर लेना चाहिए या 31 मार्च 2020 को या उससे पहले इंटर्नशिप पूरा करने की संभावना है, एनईईटी पीजी 2020 परीक्षा के लिए भी आवेदन कर सकते हैं. उम्मीदवार नीचे दिए गए स्टेप्स को फॉलो कर नीट पीजी 2020 परीक्षा के लिए आवेदन कर सकते हैं.<br/><br/>ये भी पढ़ें: <a href="https://www.inkhabar.com/national/iim-cat-cut-off-2019-previous-years-iim-cat-cut-off-scores-percentile-for-admission-in-hindi">IIM CAT Cut off 2019: आईआईएम कैट-2019 एग्जाम 24 नवंबर को , जानें इस बार क्या हो सकती है एडमिशन की कट-ऑफ</a></p>
      <figure>
        <iframe src="https://www.youtube.com/embed/L1vSf_ukB_Y" width="500" height="281" data-service="Youtube" scrolling="no"/>
      </figure>
      <p>
        <b>How To Register For NEET PG 2020 Course: नीट पीजी कोर्स 2020 के लिए कैसे करें आवेदन</b>
      </p>
      <ul>
        <li>उम्मीदवार सबसे पहले NBE की ऑफिशियल वेबसाइट nbe.edu.in पर जाएं.</li>
        <li>वेबसाइट के होमपेज पर ही NEET PG 2020 लिंक पर क्लिक करें.</li>
        <li>एक नया पेज खुल जाएगा, जहां उम्मीदवार New Registration पर क्लिक करें.</li>
        <li>उम्मीदवार मांगी गई डीटेल्स भरें और Submit करें.</li>
        <li>इसके बाद अब उम्मीदवार यूजर आईडी और पासवर्ड से लॉगिन करें.</li>
        <li>उम्मीदवार आवेदन फॉर्म को भरें और फीस भुगतान के बाद सबमिट पर क्लिक करें.</li>
        <li>उम्मीदवारों को सलाह दी जाती है कि वे आगे की आवश्यकता के आवेदन फॉर्म का प्रिंटआउट निकालकर अपने पास रख लें.</li>
      </ul>
      <p>उम्मीदवार ध्यान दें कि शैक्षणिक वर्ष 2020-21 में प्रवेश के लिए NEET PG 2020 के लिए वह केवल एक बार ही आवेदन कर सकते हैं और उपस्थित हो सकते हैं. उम्मीदवारों द्वारा प्रस्तुत एकाधिक आवेदन फॉर्म बोर्ड द्वारा अनुमति नहीं दी जाएगी और उन्हें नीट पीज 2020 परीक्षा में उपस्थित नहीं होने दिया जाएगा. अधिक जानकारी के लिए, उम्मीदवार एनबीई की ऑफिशियल वेबसाइट पर जा सकते हैं.</p>
      <figure>
        <iframe src="https://www.youtube.com/embed/29usIsIHXWg" width="500" height="281" data-service="Youtube" scrolling="no"/>
      </figure>
      <p><b>कब आएगा NEET PG 2020 रिजल्ट (NEET PG 2020 Results Date)</b><br/><br/>आपको बता दें कि नीट पीजी एग्जाम 5 जनवरी 2020 को आयोजित किया जाएगा. इसके बाद एनबीई की ओर से 31 जनवरी 2020 को नीट पीजी का रिजल्ट जारी कर दिया जाएगा. रिजल्ट जारी होने के बाद उम्मीदवार एनबीई की ऑफिशियल वेबसाइट पर जाकर अपने मार्क्स चेक कर सकेंगे. इसके बाद 15 मार्च के बाद देशभर के विभिन्न मेडिकल कॉलेजों में पीजी कोर्स के लिए एडमिशन की प्रक्रिया शुरू हो जाएगी.</p>
      <figure>
        <iframe src="https://www.youtube.com/embed/yfOuMDXOvR4" width="500" height="281" data-service="Youtube" scrolling="no"/>
      </figure>
      <p><a href="https://www.inkhabar.com/national/neet-pg-2020-registration-exam-date-eligibility-criteria-neet-syllabus-2020-pdf-and-neet-exam-pattern-2020">NEET PG 2020: नीट पीजी रजिस्ट्रेशन, एग्जाम डेट, योग्यता, सिलेबस और परीक्षा पैटर्न की पूरी जानकारी </a><br/><br/><a href="https://www.inkhabar.com/job-and-education/neet-2020-registration-date-nta-neet-ug-2020-online-application-to-begin-from-2-december-apply-at-ntaneet-nic-in">NEET 2020 Registration Date: एनटीए नीट परीक्षा के लिए ऑनलाइन रजिस्ट्रेशन 2 दिसंबर से होंगे शुरू, जानिए पूरी जानकारी</a> <br/><br/><a href="https://www.inkhabar.com/job-and-education/ssc-mts-marks-for-paper-1-2019-ssc-released-ssc-mts-marks-for-paper-1-2019-check-on-ssc-nic-in">SSC MTS Marks for Paper 1 2019: एसएससी ने एमटीएस पेपर 1 के जारी किए मार्क्स, www.ssc.nic.in पर करें चेक</a><br/><br/> </p>
    </article>
  </body>
</html>