<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/reuters-niektore-americke-firmy-dostali-povolenie-opat-obchodovat-s-huawei/264854"/>
    <meta property="og:site_name" content="touchIT"/>
    <meta property="article:published_time" content="2019-11-21T07:07:11+00:00"/>
    <meta property="og:title" content="Reuters: Niektoré americké firmy dostali povolenie opäť obchodovať s Huawei"/>
    <meta property="og:description" content="Či je medzi nimi aj Google je zatiaľ neznáme. Reuters prišiel s informáciou, podľa ktorej začalo Ministerstvo obchodu USA udeľovať licencie vybraným americkým spoločnostiam. Vďaka týmto licenciám môžu"/>
  </head>
  <body>
    <article>
      <h1>Reuters: Niektoré americké firmy dostali povolenie opäť obchodovať s Huawei</h1>
      <address><time datetime="2019-11-21T07:07:11+00:00">21 Nov 2019, 07:07</time> by <a rel="author">Roman Kadlec</a></address>
      <p>
        <b>Či je medzi nimi aj Google je zatiaľ neznáme.</b>
      </p>
      <p><a href="https://www.reuters.com/article/us-usa-china-huawei-tech/some-huawei-suppliers-get-us-approval-to-restart-sales-to-blacklisted-firm-idUSKBN1XU21Q">Reuters prišiel s informáciou</a>, podľa ktorej <b>začalo Ministerstvo obchodu USA udeľovať licencie </b>vybraným americkým spoločnostiam. Vďaka týmto licenciám môžu dané firmy <b>obnoviť spoluprácu s čínskym Huawei</b> a predávať mu svoje služby alebo technológie.</p>
      <p>Reuters s odvolaním na zástupcu vlády tvrdí, že ministerstvo dostalo <b>viac ako 300 požiadaviek od firiem</b>. Do dnešného dňa posúdilo polovicu z nich, pričom približne <b>polovičnému počtu žiadostí vyhovelo</b>. Nie je známe, či o povolenie žiadal aj Google a ako ministerstvo vyhodnotilo jeho prípadnú požiadavku.</p>
      <p>Ministerstvo obchodu USA posudzuje žiadosti na základe toho, <b>či predstavujú potenciálnu hrozbu pre národnú bezpečnosť USA</b> alebo nie a následne udeľuje alebo neudeľuje povolenie pre opätovné obchodovanie.</p>
      <p><b>Pre Huawei je dôležité obnovenie spolupráce s Googlom</b>. Čínsky výrobca totiž potrebuje kúpiť licenciu od Googlu, aby mohol na trh uviesť nové smartfóny s predinštalovanými Google službami. Pokiaľ k ním opäť získa prístup, dá sa očakávať, že čoskoro uvedie na európske trhy svoju vlajkovú loď Huawei Mate 30.</p>
      <p>
        <i>Zdroj: <a href="https://www.reuters.com/article/us-usa-china-huawei-tech/some-huawei-suppliers-get-us-approval-to-restart-sales-to-blacklisted-firm-idUSKBN1XU21Q">Reuters</a></i>
      </p>
      <related>
        <h4>Súvisiace články</h4>
        <a href="https://touchit.sk/vyskusali-sme-huawei-mate-30-pro-tieto-technologicke-vylepsenia-prinasa-video-touchit/260836"/>
        <a href="https://touchit.sk/vymena-obrazovky-na-smartfone-huawei-mate-x-vyjde-na-takmer-tisic-eur/264751"/>
        <a href="https://touchit.sk/filmove-a-serialove-trhaky-kdekolvek-orange-teraz-dava-k-hbo-aj-pristup-do-hbo-go-ako-darcek/264795"/>
        <a href="https://touchit.sk/stiahnite-si-nove-pozadia-pre-windows-10-v-4k-rozliseni/264744"/>
      </related>
    </article>
  </body>
</html>