<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23504463-turcia-aproximativ-100-000-sirieni-parasit-istanbulul-din-iulie-mutandu-alte-orase.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T07:33:00+00:00"/>
    <meta property="og:title" content="Turcia: Aproximativ 100.000 de sirieni au părăsit Istanbulul din iulie, mutându-se în alte orașe"/>
    <meta property="og:description" content="Ministrul turc de Interne a declarat miercuri că aproximativ 100.000 de sirieni care locuiesc ilegal în Istanbul au părăsit orașul începând cu finalul lunii iulie, când"/>
  </head>
  <body>
    <article>
      <h1>Turcia: Aproximativ 100.000 de sirieni au părăsit Istanbulul din iulie, mutându-se în alte orașe</h1>
      <address><time datetime="2019-11-21T07:33:00+00:00">21 Nov 2019, 07:33</time> by <a rel="author">A.Z.</a></address>
      <p><b>Ministrul turc de Interne a declarat miercuri că aproximativ 100.000 de sirieni care locuiesc ilegal în Istanbul au părăsit orașul începând cu finalul lunii iulie, când Guvernul a stabilit un termen limită pentru ca sirienii neînregistrați să se mute în alte provincii ale țării, scrie Mediafax, citând Reuters. </b><br/><br/>Întrucât sentimentele cetățenilor turci față de refugiații sirieni începuseră să se înrăutățească în ultimii ani, autoritățile le-au cerut sirienilor care nu sunt înregistrați în Istanbul să se întoarcă în provinciile în care sunt înregistrați până la 30 octombrie, sau vor trebui să fie alungați forțat. <br/><br/>Turcia găzduiește aproximativ 3,6 milioane de refugiați care au fugit din Siria de la începutul războiului, mai mult decât orice altă țară. Populația siriană din Istanbul, care are în jur de 15 milioane de locuitori, a ajuns la peste o jumătate de milion de oameni, mai mult decât în orice alt oraș din Turcia.<br/><br/>Sirienii înregistrați în alte orașe s-au mutat în Istanbul, ducând la o aglomerare în oraș, a declarat în fața Parlamentului ministrul de Interne, Suleyman Soylu. <br/><br/>”Aproximativ 100.000 de sirieni s-au reîntors în provinciile în care erau înregistrați începând cu 12 iulie”, a afirmat acesta, adăugând că în total 200.000 de migranți au părăsit orașul. Turcia găzduiește, de asemenea, migranți din alte state din Orientul Mijlociu sau din Africa.</p>
    </article>
  </body>
</html>