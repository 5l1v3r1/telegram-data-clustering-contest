<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574694/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-21T07:14:41+00:00"/>
    <meta property="og:title" content="נתניהו במסר לגנץ: &quot;בוא למשא ומתן אישי, ניתן להתגבר על המחלוקות&quot;"/>
    <meta property="og:description" content="ראש הממשלה קרא שוב לח&quot;כ בני גנץ לבוא למו&quot;מ להרכבת ממשלת אחדות. נתניהו שמבין שלפיד הוא הגורם המפריע, מבקש הפעם מגנץ מו&quot;מ אישי אחד על אחד | בישראל ביתנו ממשיכים להטריל את המערכת הפוליטית ומקדמים חוק לפיצול מפלגות"/>
  </head>
  <body>
    <article>
      <h1>נתניהו במסר לגנץ: "בוא למשא ומתן אישי, ניתן להתגבר על המחלוקות"</h1>
      <address><time datetime="2019-11-21T07:14:41+00:00">21 Nov 2019, 07:14</time> by <a rel="author">איתי גדסי</a></address>
      <p>
        <b>ראש הממשלה קרא שוב לח"כ בני גנץ לבוא למו"מ להרכבת ממשלת אחדות. נתניהו שמבין שלפיד הוא הגורם המפריע, מבקש הפעם מגנץ מו"מ אישי אחד על אחד | בישראל ביתנו ממשיכים להטריל את המערכת הפוליטית ומקדמים חוק לפיצול מפלגות</b>
      </p>
      <figure>
        <img src="http://www.93fm.co.il/wp-content/uploads/2019/11/F191120HP42.jpg"/>
        <figcaption>
          <cite>צילום: פלאש 90</cite>
        </figcaption>
      </figure>
      <p>ראש הממשלה בנימין נתניהו קורא שוב היום (חמישי) לאחר הכישלון שח בני גנץ להרכיב ממשלה, להקים ממשלת אחדות: "שמעתי את בני גנץ אמש ואני מתעלם מההתקפות האישיות חסרות הבסיס. חשוב לי להבהיר שוב דבר אחד – אני מרים את הכפפה ומציע לו: בוא למשא ומתן אישי מיידי אתה ואני ללא תנאים מוקדמים".</p>
      <p>עוד הוסיף נתניהו: "ניתן להתגבר על המחלוקות. המדינה חשובה לכולנו. חייבים לעשות מאמץ אחרון משותף להקמת ממשלת אחדות".</p>
      <p>ראש הממשלה מבקש הפעם מו"מ אישי מול גנץ. וזאת לאחר שהאשים את לפיד כי טרפד כל מהלך לממשלת אחדות עם הליכוד בראשות נתניהו. אמש נחשף כי גנץ גם האשים את לפיד בטרפוד הקמת ממשלה יחד עם הליכוד.</p>
      <p>במקביל אומר היום (חמישי) ח"כ עודד פורר (ישראל ביתנו) לאחר שפטרונו הפוליטי אמש הוביל את ישראל לקראת בחירות נוספות: "בשבוע הבא אנחנו נביא בקשה לפטור מחובות הנחה ולקדם את החוק שיאפשר פיצול סיעות על ידי שבעה חברי כנסת. זה יפתח עוד אופציות ועוד אפשרויות להרכבת ממשלה". את הדברים אמר בכאן ב.</p>
      <related>
        <a href="http://www.93fm.co.il/radio/574791/"/>
        <a href="http://www.93fm.co.il/radio/574648/"/>
        <a href="http://www.93fm.co.il/radio/574645/"/>
      </related>
    </article>
  </body>
</html>