<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/emran-hashmi-shares-story-of-his-son-s-battle-with-cancer-01691967.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-21T07:03:20+00:00"/>
    <meta property="og:title" content="किस्सा / कौन बनेगा करोड़पति में पहुंचे इमरान हाशमी ने बयां किया दर्द, कैंसर पीड़ित बेटे कि लिए बनते थे बैटमेन"/>
    <meta property="og:description" content="बॉलीवुड डेस्क. कैंसर से पीड़ित बेटे अयान के इलाज के दौरान का किस्सा साझा करते हुए एक्टर इमरान हाशमी भावुक हो गए। इमरान ने बताया कि अयान को खाना खिलाने के लिए वे बैटमेन बन जाते हैं। | Actor Emraan Hashmi became emotional while sharing an anecdote during the treatment of his ailing son Ayaan. Imran reveals that he becomes Batman to feed Ayan. Imran is currently busy promoting his upcoming film The Body."/>
  </head>
  <body>
    <article>
      <h1>किस्सा / कौन बनेगा करोड़पति में पहुंचे इमरान हाशमी ने बयां किया दर्द, कैंसर पीड़ित बेटे कि लिए बनते थे बैटमेन</h1>
      <address><time datetime="2019-11-21T07:03:20+00:00">21 Nov 2019, 07:03</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/21/0521_untitled_52.jpg"/>
      </figure>
      <h4>Dainik Bhaskar</h4>
      <p>Nov 21, 2019, 12:33 PM IST</p>
      <p><b>बॉलीवुड डेस्क. </b>कैंसर से पीड़ित बेटे अयान के इलाज के दौरान का किस्सा साझा करते हुए एक्टर इमरान हाशमी भावुक हो गए। इमरान ने बताया कि अयान को खाना खिलाने के लिए वे बैटमेन बन जाते हैं। फिलहाल इमरान अपनी आगामी फिल्म 'द बॉडी' के प्रमोशन कार्य में व्यस्त हैं। यह फिल्म साल के आखिर में 13 दिसंबर को रिलीज होने जा रही है। फिल्म में ऋषि कपूर, शोभिता धूलिपाला अहम भूमिका में हैं।</p>
      <p>एक्टर ने कहा कि किसी परिवार का कोई भी सदस्य यदि कैंसर से पीड़ित हो जाए तो वह परिवार भावनात्मक रूप से बिखर जाता है। जब हमें पता चला कि अयान को कैंसर है तो हमारा पूरा परिवार सदमे में आ गया। हमारे मन में गहरा डर समा गया था। इस बीमारी के बारे में रिसर्च के दौरान मुझे पता चला कि इलाज में पोषण आहार बहुत महत्वपूर्ण भूमिका निभाता है, क्योंकि इलाज के दौरान शरीर को एक मजबूत रोग प्रतिरोधक तंत्र की आवश्यकता होती है। अयान की कीमोथेरेपी सात महीनों तक चली। किसी बच्चे के लिए कीमोथेरेपी कराना आसान नहीं होता। </p>
      <p>उन्होंने कहा कि स्वाभाविक है कि वो हॉस्पिटल में गुस्सा करेगा, चीजें यहां-वहां फेंकेगा और यहां तक कि खाना खाने से भी इंकार कर देगा, जो कि उस समय उसकी रोग प्रतिरोधक क्षमता बढ़ाने के लिए बहुत जरूरी होता है। जब अयान को प्यार से खाना खिलाने की हमारी सारी कोशिशें नाकाम हो गईं तो मैंने और मेरी पत्नी ने एक तरकीब अपनाई।</p>
      <p>वाइफ ने अपने फोन में मेरा नंबर 'बैटमैन' के नाम से सेव किया और मेरा डिस्प्ले पिक्चर भी सुपर हीरो का लगा दिया। इसके बाद मैं हॉस्पिटल रूम के बाहर चला जाता था और उन्हें कॉल करता था। इस तरह अयान को लगता था कि बैटमैन उनसे खाना खाने के लिए कह रहा है और वो बैटमैन का इतना बड़ा फैन है कि उसे मना नहीं कर पाता था। इस तरह हम उसे खाने के लिए राजी कर लिया करते थे।'</p>
    </article>
  </body>
</html>