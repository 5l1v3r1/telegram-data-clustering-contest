<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/leggo/houston-abbiamo-un-problema-lironia-dei-tifosi-impazza-sul-web/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-21T07:19:49+00:00"/>
    <meta property="og:title" content="“Houston, abbiamo un problema”, l’ironia dei tifosi impazza sul web"/>
    <meta property="og:description" content="Entusiamo soft del popolo giallorosso: l’America non esalta ancora"/>
  </head>
  <body>
    <article>
      <h1>“Houston, abbiamo un problema”, l’ironia dei tifosi impazza sul web</h1>
      <h2>Entusiamo soft del popolo giallorosso: l’America non esalta ancora</h2>
      <address><time datetime="2019-11-21T07:19:49+00:00">21 Nov 2019, 07:19</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Entusiasmo sì, ma non troppo.</b> La notizia del possibile passaggio di consegne da Pallotta al texano <b>Friedkin</b>, scrive Francesco Balzani su <i>Leggo</i>, <b>ha scaldato la giornata</b> di ieri su radio e social dove il tormentone maggiore è stata la famosa frase del film Apollo 13: “Houston, abbiamo un problema”. L’indiscrezione non ha scosso troppo la piazza come accaduto 10 anni fa. In molti desiderano un cambio di prospettiva ma <b>invitano a volare basso.</b></p>
      <p><i>“Avrei preferito gli arabi, con gli americani non c’è andata molto bene”</i>, recita un tweet di CosimoSkossa. “<i>Rischiamo di finire dalla padella alla brace”</i>, il commento di Stefano79.</p>
      <p>Mentre MarcoCiora è scettico sull’operazione: <i>“Appena Friedkin vedrà i conti in rosso scapperà. Pensiamo alla partita di domenica col Brescia”</i>.</p>
      <p><b>C’è però anche chi già esulta</b>. <i>“Va bene chiunque, pure Ferrero. Basta che va via Pallotta”,</i> il commento di Francesco Anselmi. Mentre Roberto Ruffini analizza: <i>“Friedkin sta su Forbes, è ricco davvero. Si apre una nuova era. E magari ci riporta pure Totti”</i>.</p>
      <p>Ovviamente felice <b>Brenno Giannini</b>, il presidente del <b>Roma Club Houston</b> intervenuto ieri a Centro Suono Sport: “<i>Tutti conosciamo la ricchezza Friedkin, sarebbe un gran colpo per noi romanisti”.</i></p>
      <p>E’ entusiasta anche l’ex Ministro all’Economia <b>Padoan</b> a Radio Radio:<i> “Do una valutazione positiva a patto che rafforzino la società. Come ci dimostrano altre squadre italiane si vince se si ha una buona struttura societaria capitalizzata che ti permette di evitare di vendere i pezzi pregiati ogni anno per risistemare i bilanci. Se c’è anche un rafforzamento finanziario ben venga”.</i> Infine una notizia di mercato:<b> lo United vorrebbe Dzeko già a gennaio.</b></p>
    </article>
  </body>
</html>