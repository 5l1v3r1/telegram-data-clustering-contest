<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904569/advocaat-verwacht-geen-gekke-dingen-van-koeman-grootste-deel-staat-vast-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T07:34:00+00:00"/>
    <meta property="og:title" content="Advocaat tipt Koeman richting EK: 'Als coach wilde ik daar bij betrokken zijn'"/>
    <meta property="og:description" content="Dick Advocaat denkt dat Ronald Koeman niet veel meer gaat veranderen aan zijn selectie voor het EK van 2020. De Feyenoord-coach geeft aan dat de bondscoach misschien nog een aantal kleine wijzigingen door zal voeren, maar niet meer dan dat. &quot;Meestal heb je na zo'n kwalificatie de hele selectie in je hoofd&quot;, vertelt Advocaat tegen De Telegraaf. &quot;Er zijn een of twee spelers waar je over twijfelt. Het grootste deel staat vast en ken je goed. Dat zal niet meer veranderen. Ronald Koeman heeft 25 man in zijn hoofd en daar moeten er dus alleen nog een paar van afvallen.&quot; Eindrapport Oranje: dit zijn de cijfers na de EK-kwalificatiereeks Koeman: 'Ploegen die dat kunnen zijn grote uitzonderingen, bijvoorbeeld Ajax'"/>
  </head>
  <body>
    <article>
      <h1>Advocaat tipt Koeman richting EK: 'Als coach wilde ik daar bij betrokken zijn'</h1>
      <address>
        <time datetime="2019-11-21T07:34:00+00:00">21 Nov 2019, 07:34</time>
      </address>
      <p>
        <b>Dick Advocaat denkt dat Ronald Koeman niet veel meer gaat veranderen aan zijn selectie voor het EK van 2020. De Feyenoord-coach geeft aan dat de bondscoach misschien nog een aantal kleine wijzigingen door zal voeren, maar niet meer dan dat.</b>
      </p>
      <p>"Meestal heb je na zo'n kwalificatie de hele selectie in je hoofd", vertelt Advocaat tegen <i>De Telegraaf</i>. "Er zijn een of twee spelers waar je over twijfelt. Het grootste deel staat vast en ken je goed. Dat zal niet meer veranderen. Ronald Koeman heeft 25 man in zijn hoofd en daar moeten er dus alleen nog een paar van afvallen."</p>
      <p>"Ik heb het met Wim Kieft meegemaakt in 1994", haalt de Feyenoord-trainer een persoonlijke ervaring aan. "Wim is die afzegging nog niet vergetenâ€¦ Ik vertelde hem dat hij niet naar het WK ging. Dat is vervelend voor een speler, maar ook voor een trainer. Ik had wel de gewoonte om het altijd zelf aan een speler te vertellen. Ik liet dat niet aan anderen over."</p>
      <p>Volgens Advocaat is het nu ook tijd om te genieten voor Koeman. "Zo'n periode na de kwalificatie geeft je als coach vooral een heerlijk gevoel. Vergeet niet dat er voor iedere coach tijdens de kwalificatie spanning op zit. Halen we het of halen we het niet? Voor de hele staf is het geweldig als je deelname aan een EK of WK binnen hebt. Voor het WK in de Verenigde Staten in 1994 ging ik met Jan Huybrechts een week door Amerika reizen om alle complexen en hotels te zien. Als coach wilde ik daar bij betrokken zijn. Hotels, de medische staf en alle faciliteiten moeten top zijn."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904446/oranje-op-rapport-memphis-en-wijnaldum-veruit-de-beste-jongetjes-van-de-klas.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904553/koeman-geweldig-spelen-en-winnen-daar-zijn-wij-bij-oranje-nog-niet-klaar-voor-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>