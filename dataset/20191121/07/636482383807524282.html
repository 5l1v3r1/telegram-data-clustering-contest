<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/djokovic-nadal-si-murray-au-obtinut-victorii-importante-in-cupa-davis-20096819"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T07:33:10+00:00"/>
    <meta property="og:title" content="Djokovic, Nadal și Murray au obținut victorii importante în Cupa Davis!"/>
    <meta property="og:description" content="Novak Djokovic a obținut o victorie solidă în fața lui Yoshihito Nishioka, scor 6-1, 6-2, ajutând Serbia să înceapă cu dreptul în finala Cupei Davis."/>
  </head>
  <body>
    <article>
      <h1>Djokovic, Nadal și Murray au obținut victorii importante în Cupa Davis!</h1>
      <address><time datetime="2019-11-21T07:33:10+00:00">21 Nov 2019, 07:33</time> by <a rel="author">Sabin P.</a></address>
      <p>
        <b>Novak Djokovic a obținut o victorie solidă în fața lui Yoshihito Nishioka, scor 6-1, 6-2, ajutând Serbia să înceapă cu dreptul în finala Cupei Davis. Scorul total a fost 3-0 pentru sârbi, dar testul adevărat va veni abia azi. Cine câștigă disputa dintre Franța și Serbia va câștiga grupa, având un avantaj în faza sferturilor. Francezii au în componentă jucători precum Jo-Wilfried Tsonga, Gael Monfils, dar și perechea de dublu Herbert/Mahut, proaspăt câștigători la Paris Masters și Turneul Campionilor.</b>
      </p>
      <p>Spania a defilat împotriva Croației, deținătoarea trofeului, prin 3 victorii clare. Roberto Bautista-Agut a trecut de Nikola Mektic, scor 6-1, 6-3, iar Rafael Nadal a încheiat conturile, 6-4, 6-3 cu Borna Gojo. Liderul mondial nu s-a oprit aici și a făcut pereche cu Marcel Granollers, învingând dublul format din Ivan Dodig și Mate Pavic. Spania câștigă astfel grupa cu două victorii și își așteaptă adversara din sferturile de finală. Jucând în fața propriilor suporteri, ibericii sunt principalii favoriți ai competiției.</p>
      <p>Cel mai greu meci l-a avut însă Andy Murray. Fostul lider mondial a evoluat în Cupa Davis pentru prima dată din 2016 încoace și a revenit de la 1-4 în setul decisiv, pentru a-l învinge pe olandezul Tallon Griekspoor, scor 6-7, 6-4, 7-6. Chiar dacă Robin Haase a egalat situația, scor 3-6, 7-6, 6-4 cu Daniel Evans, Jamie Murray și Neal Skupski au adus punctul decisiv, câștigând disputa cu Wesley Koolhof și Jean-Julien Rojer. Pentru Marea Britanie, urmează meciul decisiv de joi, cu Kazakhstan.</p>
      <p> </p>
      <p>
        <b>Programul zilei de joi la Madrid</b>
      </p>
      <p>
        <b>12:00 Franța – Serbia</b>
      </p>
      <p>
        <b>12:00 Germania – Chile</b>
      </p>
      <p>
        <b>12:00 Marea Britanie – Kazakhstan</b>
      </p>
      <p>
        <b>19:00 Australia – Canada (sferturi de finală)</b>
      </p>
    </article>
  </body>
</html>