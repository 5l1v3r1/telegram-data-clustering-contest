<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ssha-priskoryat-viplatu-viyskovoyi-dopomogi-ukrayini/"/>
    <meta property="og:site_name" content="Прямий"/>
    <meta property="article:published_time" content="2019-11-21T07:04:00+00:00"/>
    <meta property="og:title" content="США прискорять виплату військової допомоги Україні"/>
    <meta property="og:description" content="Уряд США планує виплатити решту 35,2 млн доларів військової допомоги Україні найближчим часом. Про це повідомляє CNN. За словами представника Пентагону"/>
  </head>
  <body>
    <article>
      <h1>США прискорять виплату військової допомоги Україні</h1>
      <address>
        <time datetime="2019-11-21T07:04:00+00:00">21 Nov 2019, 07:04</time>
      </address>
      <p>
        <b>Уряд США планує виплатити решту 35,2 млн доларів військової допомоги Україні найближчим часом.</b>
      </p>
      <p>Про це повідомляє <a href="https://edition.cnn.com/politics/live-news/impeachment-hearing-11-20-19/index.html">CNN</a>.</p>
      <p>За словами представника Пентагону полковника Томаса Кемпбелла, уряд зобов'язується виплатити кошти згідно з укладеним договором, за яким Україна повинна отримати всю суму в 250 млн доларів до кінця 2019 року.</p>
      <p>"Конгрес не керував прискореним зобов'язанням фондів. Департамент тим не менш прискорює процес надання санкціонованої допомоги Україні і зобов'язується як можна швидше виділити ці кошти згідно з процедурами укладення договорів, як того вимагає закон", - повідомив Кемпбелл.</p>
      <p>Раніше стало відомо, що <a href="https://prm.ua/ukrayina-ne-otrimala-ponad-35-milyoniv-dolariv-viyskovoyi-dopomogi-ssha-vidoma-prichina/">Україна не отримала понад 35 мільйонів доларів</a> із загального обсягу американської військової допомоги, виділення якої раніше припинялося президентом США Дональдом Трампом.</p>
      <p>Нагадаємо, що Генеральний інспектор Міністерства оборони США Гленн Файн <a href="https://prm.ua/u-minoboroni-ssha-vidmovilis-rozsliduvati-zatrimku-viyskovoyi-dopomogi-ukrayini-cnn/">відмовився розслідувати причини затримки виділення Вашингтоном військової допомоги Україні.</a></p>
      <p>Також заступник помічника держсекретаря США з питань Європи та Євразії Джордж Кент і повірений у справах США в Україні Вільям Тейлор під час надавання показів у справі про імпічмент Дональду Трампу у Конгресі США заявили, що <a href="https://prm.ua/impichment-trampa-kent-i-teylor-zayavili-shho-dopomoga-ukrayini-zalezhala-vid-rozsliduvannya-proti-baydena/">військова допомога Україні залежала від розслідування проти Хантера Байдена</a>.</p>
      <p>Раніше видання The Washington Post писало, що <a href="https://prm.ua/tramp-vidchuvav-nenavist-do-ukrayini-z-pershih-dniv-u-bilomu-domi-the-washington-post/">президент США Дональд Трамп відчував ненависть до України з найперших днів в Білому домі.</a></p>
      <p>Нагадаємо, <a href="https://prm.ua/trampa-zvinuvatili-u-gotovnosti-viddati-ukrayinu-na-potalu-rosiyi/">у Сенаті США звинуватили Дональда Трампа у готовності віддати Україну "на поталу" Росії</a>.</p>
      <p>Також заступник помічника держсекретаря США Джордж Кент під час надання закритих показань Конгресу, заявив що прем'єр-міністр Угорщини <a href="https://prm.ua/putin-i-orban-vplinuli-na-negativne-stavlennya-trampa-do-ukrayini-zmi/">Віктор Орбан і президент РФ Володимир Путін зіграли чималу роль у формуванні негативного сприйняття Дональдом Трампом України</a>.</p>
      <related>
        <h4>Схожі новини</h4>
        <a href="https://prm.ua/ukrayina-otrimala-skrapleniy-gaz-z-ssha/"/>
        <a href="https://prm.ua/frantsiya-nimechchina-britaniya-i-ssha-vislovili-spivchuttya-z-privodu-smerti-polkovnika-yevgena-korostelova/"/>
        <a href="https://prm.ua/ukrayina-ne-otrimala-ponad-35-milyoniv-dolariv-viyskovoyi-dopomogi-ssha-vidoma-prichina/"/>
      </related>
    </article>
  </body>
</html>