<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/enerji-ve-tabii-kaynaklar-bakanligi-mta-memur-alimi-mufettis-yardimcisi-basvuru-son-tarihi-h543315.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T07:22:36+00:00"/>
    <meta property="og:title" content="Enerji ve Tabii Kaynaklar Bakanlığı MTA Memur Alımı (Müfettiş Yardımcısı) Başvuru Son Tarihi?"/>
    <meta property="og:description" content="Enerji ve Tabii Kaynaklar Bakanlığına bağlı Maden Tetkik ve Arama Genel Müdürlüğü memur alımı yapacağını ilan etti. İlana göre Müfettiş Yardımcısı kadroları için Enerji Bakanlığı MTA'ya başvuruda bulunmak isteyen adaylar müracaatlarını 11-22 Kasım 2019 tarihleri arasında yapmalılar. Sınavla alınacak kadrolar için KPSS P48 puan türünden 80 ve üzeri puan alma şartı ve diğer bazı şartlar aranıyor."/>
  </head>
  <body>
    <article>
      <h1>Enerji ve Tabii Kaynaklar Bakanlığı MTA Memur Alımı (Müfettiş Yardımcısı) Başvuru Son Tarihi?</h1>
      <address><time datetime="2019-11-21T07:22:36+00:00">21 Nov 2019, 07:22</time> by <a rel="author">KamuAjans</a></address>
      <p>
        <b>Enerji ve Tabii Kaynaklar Bakanlığına bağlı Maden Tetkik ve Arama Genel Müdürlüğü memur alımı yapacağını ilan etti. İlana göre Müfettiş Yardımcısı kadroları için Enerji Bakanlığı MTA'ya başvuruda bulunmak isteyen adaylar müracaatlarını 11-22 Kasım 2019 tarihleri arasında yapmalılar. Sınavla alınacak kadrolar için KPSS P48 puan türünden 80 ve üzeri puan alma şartı ve diğer bazı şartlar aranıyor.</b>
      </p>
      <p><a href="http://www.kamuajans.com/haberleri/enerji">Enerji</a> ve Tabii Kaynaklar Bakanlığı Maden Tetkik ve Arama Genel Müdürlüğü Teftiş Kurulu Başkanlığı personel alım ilanı yayınladı. Yayınlanan ilana göre; Genel İdare Hizmetleri sınıfından 8. derecede 5 adet Müfettiş Yardımcısı (İdari) kadrosuna atama yapılmak üzere yazılı ve sözlü sınav ile <a href="http://www.kamuajans.com/haberleri/kamu+personeli">kamu personeli</a> alımı yapılacağı ifade edildi. Devlet <a href="http://www.kamuajans.com/haberleri/memur">memur</a>u olmak için <a href="http://www.kamuajans.com/haberleri/ba%C5%9Fvuru">başvuru</a>da bulunmak isteyen adayların ilanda belirtilen şartları taşımaları gerekiyor.</p>
      <p>
        <b>Başvuru Şekli ve Yeri :</b>
      </p>
      <p><b>Başvurular 11.11.2019 tarihinde başlayacaktır.</b> Sınava katılabilmek için isteklilerin, müracaat formunda belirtilen belgelerle birlikte <b>en geç 22.11.2019 günü mesai bitimine kadar</b>; <a href="http://www.kamuajans.com/haberleri/mta">MTA</a> Genel Müdürlüğü Teftiş Kurulu Başkanlığı (F-Blok 3.Kat) Üniversiteler Mah. Dumlupınar Blv. No:139 – 06800 Söğütözü-Çankaya/ANKARA adresine elden (şahsen) başvurmaları gerekmektedir. Posta ile yapılan başvurular kabul edilmeyecektir.</p>
      <p>Sınava giriş şartlarına ve konularına ilişkin ayrıntılı bilgileri içeren müracaat formu ve diğer beyan formları, MTA Genel Müdürlüğü Teftiş Kurulu Başkanlığı’ndan veya www.mta.gov.tr internet adresinden temin edilebilir. “Yazılı Sınava Girmeye Hak Kazananlar Listesi”, en geç 25.11.2019 tarihine kadar Kurumumuzun yukarıda belirtilen internet adresinden ilan edilecektir. Bunun haricinde adaylara ayrıca bir bildirim yapılmayacaktır.</p>
      <p>
        <b>Sınava Giriş Şartları :</b>
      </p>
      <p>A - ÖSYM tarafından 2018 veya 2019 yıllarında yapılan Kamu Personel Seçme Sınavından, KPSS P48 puan türünden en az 80 ve üzeri puan alan adaylar arasından yapılacak başvurularda; en yüksek puan sıralamasına göre ilk 100 kişi içerisinde bulunmak (100’üncü adayla aynı puana sahip olan adaylar da sınava kabul edilirler.)</p>
      <p>B - 657 sayılı Devlet Memurları Kanununun 48 inci maddesinde yazılı nitelikleri haiz olmak,</p>
      <p>C- Giriş sınavının yapıldığı yılın Ocak ayının birinci günü itibariyle 35 yaşını doldurmamış olmak,</p>
      <p>D – Erkek adayların fiili askerlik hizmetini yapmış veya erteletmiş olmaları,</p>
      <p>E – Hukuk, İktisat, İşletme, Siyasal Bilgiler, İktisadi ve İdari Bilimler Fakülteleri ile muadili yerli ve yabancı fakülteden birini bitirmiş olmak,</p>
      <p>F – Yapılacak soruşturma sonucunda, sicil ve karakteri bakımından mesleğe alınmasına engel bir hali olmadığı anlaşılmak (Bu araştırma Kurul Başkanlığı tarafından sözlü sınav öncesi yaptırılır.),</p>
      <p>G – Hizmet taahhüdü altında bulunmamak,</p>
      <p>H – Daha önce yapılmış olan Kurumumuz Müfettiş Yardımcılığı giriş sınavına iki defadan fazla girmiş bulunmamak,</p>
      <p>I – Sağlık durumu itibariyle, her türlü iklim ve yolculuk koşullarına elverişli bulunmak,</p>
      <p>
        <a href="http://kamuilan.dpb.gov.tr/ilanDetay.aspx?7b3b9820-376b-4e2d-8bdd-b98d35710568">
          <b>İLANIN TÜMÜ İÇİN TIKLAYINIZ...</b>
        </a>
      </p>
    </article>
  </body>
</html>