<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Dete-na-bezhanci-dari-spestyavaniyata-si-na-mnogodetno-semeistvo-ot-Gulubovo-915601"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T07:54:00+00:00"/>
    <meta property="og:title" content="Дете на бежанци дари спестяванията си на многодетно семейство от Гълъбово"/>
    <meta property="og:description" content="Трогателна история от Родопите. Дете на сирийски бежанци дари спестяванията си за ремонта на полусру..."/>
  </head>
  <body>
    <article>
      <h1>Дете на бежанци дари спестяванията си на многодетно семейство от Гълъбово</h1>
      <address>
        <time datetime="2019-11-21T07:54:00+00:00">21 Nov 2019, 07:54</time>
      </address>
      <p>Трогателна история от Родопите. Дете на сирийски бежанци дари спестяванията си за ремонта на полусрутената къща, в която живее бедно многодетно семейство от село Гълъбово. Мустафа Шайков е болен и сам отглежда децата си. Няма вода, осем години не са имали и ток.</p>
      <p>Хора от селото решили да организират кампания, за да му помогнат. В нея решава да се включи и малкият Фирас Ибрахим. Детето спестява пари от закуски, за да ги дари на хора в нужда. Успява да спести 70 лв. и ги дава на Мустафа. Фирас казва, че след шест месеца отново ще събере пари и отново ще ги дари. Семейството на детето е от Сирия и е в България от 7 години. Бащата Мухаммед Ибрахим казва, че го възпитала да помага на нуждаещите се с каквото и с колкото може, разказа bTV</p>
      <p>Къщата на Мустафа Шайков се нуждае от спешен ремонт на покрива, защото тече. Кметът на общината също е помогнал с лични средства и в неделя майстори ще го ремонтират. Чрез кампанията са събрани 3190 лв. Анонимен дарител от Благоевград е дарил 1000 лв. Хора са обещали да дарят и дограма, защото някои от прозорците са с найлон. Семейството има нужда и от телевизор.</p>
    </article>
  </body>
</html>