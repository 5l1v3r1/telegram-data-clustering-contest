<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-gruziji-sud-tbilisi-zaareshtuvav-desyat-zatrimanih-aktivistiv-50054807.html"/>
    <meta property="og:site_name" content="НВ"/>
    <meta property="article:published_time" content="2019-11-21T07:49:00+00:00"/>
    <meta property="og:title" content="Суд Тбілісі заарештував десять активістів, затриманих під час розгону акції протесту"/>
    <meta property="og:description" content="Суд Тбілісі виніс вирок 12 активістам, які були затримані під час розгону акції протесту під будівлею грузинського парламенту."/>
  </head>
  <body>
    <article>
      <h1>Суд Тбілісі заарештував десять активістів, затриманих під час розгону акції протесту</h1>
      <h2>Суд Тбілісі виніс вирок 12 активістам, які були затримані під час розгону акції протесту під будівлею грузинського парламенту.</h2>
      <address>
        <time datetime="2019-11-21T07:49:00+00:00">21 Nov 2019, 07:49</time>
      </address>
      <p>Як повідомляє <a href="https://www.apsny.ge/2019/pol/1574353773.php">Грузія Онлайн</a>, десять осіб засудили до адміністративного ув'язнення - серед них вісім громадських активістів та двоє представників опозиційної партії Єдиний національний рух.</p>
      <p>З будівлі суду заарештованих відправили в ізолятор тимчасового утримання. <br/><br/>Ще два активісти отримали словесне попередження і штраф. <br/><br/>Розгляд справ ще 25 затриманих суддя переніс.</p>
      <p>Активісти і представники опозиції, які прийшли підтримати затриманих, зустріли вирок криками, свистом і скандуванням «Раби!». Вони заявили, що влада намагається нейтралізувати активістів, щоб ті не прийняли участь у запланованій на 25 листопада акції протесту.</p>
      <p>Нагадаємо, 14 листопада грузинський парламент не схвалив поправку до Конституції про перехід на пропорційну виборчу систему.</p>
      <p>17 листопада в знак протесту проти цього в Тбілісі <a href="https://nv.ua/ukr/world/countries/v-gruziji-prohodit-miting-pislya-provalu-golosuvannya-za-viborchu-reformu-50054022.html">тисячі людей вийшли на мітинг біля парламенту</a>.</p>
      <p>Біля входів у будівлю законодавчого органу розбили намети, а на ворота, що ведуть у двір, повісили замки. <a href="https://nv.ua/ukr/world/countries/u-gruziji-zablokuvali-vsi-vhodi-do-parlamentu-50054042.html">Протестувальники вирішили встановити 24-годинне чергування</a>, щоб не пустити в парламент депутатів Грузинської мрії, відповідальних за провал голосування.</p>
      <p>18 листопада <a href="https://nv.ua/ukr/world/countries/gruziya-specpriznachenci-pochali-rozgin-akciji-v-tbilisi-50054195.html">поліція із застосуванням водометів розігнала учасників акції опозиції</a>, які блокували входи в будівлю парламенту Грузії. Застосувавши також сльозогінний газ, спецназ відтіснив мітингувальників і розібрав наметове містечко.</p>
      <p>Були затримані 37 активістів.</p>
    </article>
  </body>
</html>