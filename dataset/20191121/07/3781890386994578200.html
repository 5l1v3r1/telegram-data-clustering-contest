<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742834"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T07:49:00+00:00"/>
    <meta property="og:title" content="เจอ 2 ศพใต้อาคารถล่มที่ภูเก็ต เร่งตามตัวเจ้าของบริษัท "/>
    <meta property="og:description" content="กู้ภัยเร่งช่วยเหลือสุดความสามารถ แจ้งเวลาบ่าย 2 ครึ่งพบแล้ว 2 ศพติดซากตึกถล่มภูเก็ต ระบุบาดเจ็บสาหัส 2 รายนำส่งรพ.ถลาง ขณะที่ตำรวจเร่งติดตามเจ้าของบริษัทพื้นที่เกิดเหตุ"/>
  </head>
  <body>
    <article>
      <h1>เจอ 2 ศพใต้อาคารถล่มที่ภูเก็ต เร่งตามตัวเจ้าของบริษัท </h1>
      <address>
        <time datetime="2019-11-21T07:49:00+00:00">21 Nov 2019, 07:49</time>
      </address>
      <figure>
        <img src="https://www.dailynews.co.th/admin/upload/20191121/news_FLrVxmZjfZ150010_533.jpg?v=20191121166"/>
      </figure>
      <p>
        <b>กู้ภัยเร่งช่วยเหลือสุดความสามารถ แจ้งเวลาบ่าย 2 ครึ่งพบแล้ว 2 ศพติดซากตึกถล่มภูเก็ต ระบุบาดเจ็บสาหัส 2 รายนำส่งรพ.ถลาง ขณะที่ตำรวจเร่งติดตามเจ้าของบริษัทพื้นที่เกิดเหตุ</b>
      </p>
      <p>เมื่อวันที่ 21 พ.ย. ผู้สื่อข่าวรายงานว่า มีเหตุการณ์เกิดขึ้นที่อ.ถลาง จ.ภูเก็ต เมื่ออาคารที่กำลังก่อสร้าง ได้พังถล่มลงมาทับคนงานหลายราย เบื้องต้นทราบว่าเป็นอาคารในพื้นที่ของบริษัท ทรายสีน้ำเงิน ซึ่งทำธุรกิจค้าขายทรายก่อสร้าง ตั้งอยู่ที่อ.ถลาง ใกล้เคียงกับห้างฯ โฮมโปร ทั้งนี้พบว่าอาคารดังกล่าวกำลังก่อสร้างเป็นออฟฟิศของปั๊มน้ำมันยี่ห้อหนึ่ง มีรายงานผู้ที่ติดอยู่ภายในซากอาาคาร 6-7 คน โดยขณะนี้เจ้าหน้าที่กำลังเร่งใช้รถแบกโฮ ขุดเจาะแผ่นคอนกรีตขนาดใหญ่ เพื่อช่วยเหลือผู้ที่ติดอยู่ภายใน ซึ่งประเมินในเบื้องต้นคาดว่ามีผู้เสียชีวิต 2-3 ราย<br/> <br/>ล่าสุดเวลา 14.30 น. มีรายงานเข้ามาว่า เจ้าหน้าที่กู้ภัยได้พบร่างผู้เสียชีวิตแล้ว 2 ราย โดยเจ้าหน้าที่ได้นำรถเครนอีกคันเข้ามาเสริมเพื่อให้การช่วยเหลือผู้รอดชีวิตที่ติดอยู่ภายใต้ซากอาคาร ทั้งนี้ประเมินสถานการณ์เบื้องต้นคาดว่าจะให้เวลาร่วม 2 ชม.กว่าจะแล้วเสร็จ อย่างไรก็ตามก่อนหน้านี้กู้ภัยได้นำส่งผู้บาดเจ็บไปยังรพ.ถลาง 2 รายอาการสาหัส ขณะเดียวกันเจ้าหน้าที่ตำรวจกำลังเร่งติดตามตัวเจ้าของบริษัทดังกล่าวอีกด้วย.<br/> <br/><b>อ่านข่าวที่เกี่ยวข้อง...</b><br/> <br/><a href="https://www.dailynews.co.th/regional/742816">อาคารภูเก็ตถล่มหนีตายวุ่น เร่งช่วย 7 ชีวิตติดภายในซาก</a> </p>
      <figure>
        <img src="https://www.dailynews.co.th/admin/upload/20191121/news_RpwNenMdfO150011_533.jpg?v=20191121166?v=2436"/>
      </figure>
      <figure>
        <img src="https://www.dailynews.co.th/admin/upload/20191121/news_PbMHxpOPxI150011_533.jpg?v=20191121166?v=1571"/>
      </figure>
      <figure>
        <img src="https://www.dailynews.co.th/admin/upload/20191121/news_JiolhHxIXH150012_533.jpg?v=20191121166?v=6981"/>
      </figure>
    </article>
  </body>
</html>