<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742835"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T07:52:00+00:00"/>
    <meta property="og:title" content="'กมธ.ศก.'ติง'ชิม ช้อป ใช้' จ่อเรียกบิ๊กก.คลังถกวีคหน้า"/>
    <meta property="og:description" content="กมธ.พัฒนาเศรษฐกิจติง “ชิม ช้อป ใช้” ไม่กระตุ้นศก.ระยะยาว แนะควรเน้นกลุ่มที่มีรายได้น้อย-ไม่มีหนี้ เพราะเกิดการใช้จ่ายเงินทันที เตรียมเรียกบิ๊กก.คลัง ถกต่อสัปดาห์หน้า"/>
  </head>
  <body>
    <article>
      <h1>'กมธ.ศก.'ติง'ชิม ช้อป ใช้' จ่อเรียกบิ๊กก.คลังถกวีคหน้า</h1>
      <address>
        <time datetime="2019-11-21T07:52:00+00:00">21 Nov 2019, 07:52</time>
      </address>
      <figure>
        <img src="https://www.dailynews.co.th/admin/upload/20191121/news_JAnKAAlEsE150329_533.jpg?v=20191121165"/>
      </figure>
      <p>
        <b>กมธ.พัฒนาเศรษฐกิจติง “ชิม ช้อป ใช้” ไม่กระตุ้นศก.ระยะยาว แนะควรเน้นกลุ่มที่มีรายได้น้อย-ไม่มีหนี้ เพราะเกิดการใช้จ่ายเงินทันที เตรียมเรียกบิ๊กก.คลัง ถกต่อสัปดาห์หน้า</b>
      </p>
      <p>เมื่อวันที่ 21 พ.ย.  ที่รัฐสภา นายเท่าพิภพ   ลิ้มจิตรกร  ส.ส.กทม. พรรคอนาคตใหม่ (อนค.) ในฐานะโฆษกคณะกรรมาธิการ(กมธ.)​การพัฒนาเศรษฐกิจ สภาผู้แทนราษฎร แถลงภายหลังการประชุม กมธ.ว่า ที่ประชุมได้มีการพิจารณาเรื่อง “การประเมินผลเบื้องต้​นของมาตรการการกระตุ้นเศรษฐกิจ ชิม ช้อป ใช้” โดยเชิญนายภาวิน ศิริประภานุกุล อาจารย์ประจำคณะเศรษฐศาสตร์ มหาวิทยาลัยธรรมศาสตร์ เข้าร่วมประชุม โดยได้นำเสนอความคิดเห็นทางวิ​ชาการเกี่ยวกับนโยบายดังกล่าวว่​า เป็นนโยบายเพื่อกระตุ้นเศรษฐกิ​จในระยะสั้น ซึ่งอาจทำให้เกิดนโยบายของภาครั​ฐกับการเกิด หรือ Crowding Out Effect ซึ่งไม่สามารถส่งเสริมการเติ​บโตทางเศรษฐกิจในระยะยาวได้เหมื​อนนโยบายการคลัง  ที่สามารถปรับเพิ่มรายจ่ายที่​ส่งเสริมภาคการผลิต โดยเพิ่มประสิทธิภาพในการใช้จ่​ายในรายการสำคัญ ประกอบด้วย ด้านการศึกษา  ด้านสาธารณสุข  และการลงทุนในโครงสร้างพื้นฐาน โดยมีข้อเสนอแนะคือ ภาครัฐควรมุ่งเน้นการใช้จ่ายที่​มุ่งเน้นในกลุ่มที่มีรายได้น้​อยและไม่มีหนี้ เนื่องจากจะเกิดการใช้จ่ายเงิ​นในทันทีและไม่ใช่การใช้จ่ายเพื่​อการชำระหนี้  ทั้งนี้ในสัปดาห์หน้า กมธ.จะพิจารณาเรื่อง “มาตรการการกระตุ้นเศรษฐกิจ ชิม ช้อป ใช้” ต่อโดยจะเชิญสำนักงานเศรษฐกิ​จการคลัง กระทรวงการคลัง มาชี้แจงต่อไป<br/> <br/>นายเท่าพิภพ  กล่าวต่อว่า  นอกจากนี้ กมธ. ยังได้รับทราบความคืบหน้​าในการดำเนินงานของคณะอนุ กมธ. จำนวน 2 คณะ ประกอบด้วย 1.คณะอนุ กมธ. พัฒนาเศรษฐกิจการเชื่อมโยงแหล่​งท่องเที่ยวอันดามันสู่อ่าวไทย โดยที่ประชุมได้มุ่งเน้นให้ศึ​กษาการจัดทำเส้นทางการท่องเที่​ยวและกำหนดจุดสำคัญของแหล่งท่​องเที่ยวเชื่อมโยงอันดามันสู่อ่​าวไทย และแบ่งกลุ่มย่อยเพื่อดำเนิ​นการศึกษาและรวบรวมข้อมูลตามรู​ปแบบการท่องเที่ยว จำนวน 3 กลุ่ม คือ กลุ่มการท่องเที่ยวเชิงเกษตร  กลุ่มการท่องเที่ยวเชิงอนุรั​กษ์ธรรมชาติ กลุ่มการท่องเที่ยวเชิงประวัติ​ศาสตร์และวัฒนธรรม 2.คณะอนุ กมธ. ศึกษาความคุ้มค่าและประสิทธิ​ผลการส่งเสริมการลงทุนต่อการพั​ฒนาเศรษฐกิจ ซึ่งได้มีการขอเอกสารเพิ่มเติ​มจากหน่วยงานที่เกี่ยวข้องเพื่​อนำมาเป็นข้อมูลในการศึกษา โดยการประชุมครั้งต่อไปในวันที่​22 พ.ย. 62 จะพิจารณาเรื่อง การประเมินความคุ้มค่าและประสิ​ทธิผลของการส่งเสริมการลงทุนต่​อการพัฒนาเศรษฐกิจ.<br/> <br/> </p>
    </article>
  </body>
</html>