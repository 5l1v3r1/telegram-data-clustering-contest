<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152660-21-lystopada--myhajla-scho-mozhna-ta-chogo-ne-varto-robyty-u-cej-den"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T07:09:00+00:00"/>
    <meta property="og:title" content="21 листопада – Михайла: що можна та чого не варто робити у цей день"/>
    <meta property="og:description" content="Не проходьте повз людей, які просять милостиню. Думайте цього дня про людей, у яких скрутне становище"/>
  </head>
  <body>
    <article>
      <h1>21 листопада – Михайла: що можна та чого не варто робити у цей день</h1>
      <address>
        <time datetime="2019-11-21T07:09:00+00:00">21 Nov 2019, 07:09</time>
      </address>
      <p>21 листопада 2019 року вшановують Святого Михайла. Християни вважають його одним із семи архангелів (старших ангелів), архістратигом небесного воїнства, покровителем людського роду.<br/><br/>За давніми переказами, сатана був найяснішим із небесних духів, за що і його назвали Люцифером. Однак, через деякий час у нього з’явилося самолюбство, гордовитість і злоба, він спокусив цим багатьох інших духів, пише <a href="https://24tv.ua/lifestyle/21_listopada_2019_svyato_ukrayina_yake_sogodni_svyato_shho_ne_mozhna_robiti_n1236155">24 канал</a>. <br/><br/>Архангел Михайло зібрав військо благочестивих ангелів і влаштував війну проти сатани та його підступних ангелів. Сатана не втримався і був скинутий разом зі своїм військом на землю. Відтоді Архангел Михаїл не перестає боротись за порятунок людського роду.<br/><br/>Іменини 21 листопада святкують: Кіндрат, Михайло. <br/><br/><b>Народні прикмети на 21 листопада</b><br/><br/>– Якщо сніг буде мокрим, то урожай наступного року буде хорошим.<br/><br/>– Якщо стоятимуть густі тумани, то погода такою буде до зимового Миколая.<br/><br/>– Іній – до великого снігу, а туман – на відлигу.<br/><br/>– Від Михайла зима починає кувати морози.<br/><br/>– Як Михайло закує, то Микола не розкує.<br/><br/>– Якщо на Михайла ніч ясна, то буде зима сніжна й красна.<br/><b><br/>Що можна робити 21 листопада</b><br/><br/>1. Запрошуйте на Михайла в дім гостей. Вважається, що чим більше друзів та рідних буде в оселі, тим заможнішою буде сім’я в наступному році.<br/><br/>2. Приготуйте цього дня холодець із яловичини або свинини.<br/><br/>3. У цей день готують пироги, в одному з яких запікають монетку. Якщо монетка попадеться дівчині, яка ще не одружена, то найближчим часом вона знайде другу половинку, жінці монетка передвіщає вагітність, самотньому хлопцю – успіх, а чоловікові – багатство.<br/><br/>4. Давайте цього дня дітям мед. Можете намастити його на хліб або пиріг. Така давня традиція робиться для того,щоб вони були здоровими і щасливими.<br/><br/>5. Дівчата, які довго не можуть вийти заміж можуть попросити допомоги в святого Михаїла, який невдовзі зведе з другою половинкою.<br/><br/><b>Що не можна робити 21 листопада</b><br/><br/>1. Не проходьте повз людей, які просять милостиню. Думайте цього дня про людей, у яких скрутне становище.<br/><br/>2. Не вирушайте в далеку дорогу, краще проведіть день вдома з друзями та близькими.</p>
    </article>
  </body>
</html>