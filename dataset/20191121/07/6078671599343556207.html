<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/chasa-zala-provede-1618447.html"/>
    <meta property="og:site_name" content="Cross"/>
    <meta property="article:published_time" content="2019-11-21T07:25:00+00:00"/>
    <meta property="og:title" content="Предстоящи събития в страната за 21 ноември"/>
    <meta property="og:description" content="/КРОСС/ *** София"/>
  </head>
  <body>
    <article>
      <h1>Предстоящи събития в страната за 21 ноември</h1>
      <address>
        <time datetime="2019-11-21T07:25:00+00:00">21 Nov 2019, 07:25</time>
      </address>
      <p>/КРОСС/<b> *** София</b></p>
      <p>От 09.00 часа ще се проведе заседание на Народното събрание.</p>
      <p>От 09:00 часа във Френския институт ще се състои форум, ще представи добри европейски практики за децентрализирано производство на електроенергия от възобновяеми енергийни източници. В дискусията ще се включат доц. д-р Атанас Георгиев - декан на Стопанския факултет на СУ „Св. Климент Охридски",Калоян Стайков от Институт за пазарна икономика, Игнасио Наваро - енергиен експерт в „Грийнпийс" - Гърция и др.</p>
      <p>От 09:30 часа в Аулата на СУ ще се проведе Международна конференция на тема: „Япония и Европейския Югоизток - над сто години политически, икономически, културни и академични взаимоотношения".</p>
      <p>От 10.00 часа в зала „Мусала 1" хотел „Хилтън", ще бъде представен анализ на предизвикателствата пред интегрирането на маргинализираните етнокултурни общности в българското общество чрез спорта с фокус върху ромите и мигрантите, както и разработения механизъм за ефективно приобщаване на тези общности чрез спортни инициативи.</p>
      <p>От 10.00 часа в Административен съд - София на ул. „Вашингтон" № 17 ще се гледа делото на Мая Манолова за касиране на изборите за кмет на столицата.</p>
      <p>От 10:30 часа в хотел InterContinental (Бална зала), организацията на евреите в България „Шалом", Американският еврейски комитет и Световният еврейски конгрес организират уъркшоп на тема: „Няма място за реч на омраза".</p>
      <p>От 10.30 часа в зала 3 на НДК ще се открие първата интердисциплинарна международна среща дискусия „RELOGIA Триалози 2019 - Наука-Изкуство-Технологии" с участието на министъра на образованието Красимир Вълчев, вицепремиера Томислав Дончев, заместник-министъра на културата Амелия Гешева и генералния директор на ЦЕРН д-р Фабиола Джаноти. От 11.30 часа в София Тех Парк министър Вълчев и д-р Джаноти ще открият изложба, посветена на 20 г. от приемането на Република България за пълноправен член на ЦЕРН.</p>
      <p>От 11:00 часа в зала 6, етаж 5, в сградата на Министерството на транспорта, информационните<br/>технологии и съобщенията, ИА „Автомобилна администрация" ще представи проект за надграждане на електронни регистри и системата за контрол.</p>
      <p>От 11.00 часа в Първа зала на Столична община на ул. „Московска" № 33 заместник-кметът Йоана Христова ще представи проекта на план-сметка за дейностите по сметоизвозването.</p>
      <p>От 11:00 часа в хотел „Анел" (бул. „Тодор Александров" № 14) ще се проведе пресконференция по повод официалното представяне на резултатите от задълбочен анализ за негативните последствия от деинституционализацията на деца в България.</p>
      <p>От 12:00 часа в пространството до НДК Фондация "ДОСТОЙНИ БЪЛГАРИ" открива паметник на бележития българин Симеон Радев.</p>
      <p>От 15.00 часа в зала 6 на НДК министър Десислава Танева ще връчи приза Агробизнесмен на България за 2019 г.</p>
      <p>От 16.00 часа на „Дондуков" 2 държавният глава ще бъде домакин на церемонията по връчването на четиринадесетите годишни награди „Най-голям корпоративен дарител".</p>
      <p>От 17.00 часа в зала 1 на НДК вицепрезидентът Илияна Йотова ще присъства на концертспектакъла „Празника на доброто".</p>
      <p>
        <b>*** Бургас</b>
      </p>
      <p>От 17.30 часа в зала "Георги Баев" на КЦ "Морско казино" ще се проведе информационна среща по проекта за подмяна на „дървените печки" с екологично отопление.</p>
      <p>
        <b>*** Видин</b>
      </p>
      <p>От 10:30 часа в офиса си на пл. „Бдинци"-2 екипът на Областен информационен център-Видин ще проведе информационна среща по процедури „Споделена визия за екологичната мрежа Натура 2000 в България" и „Изготвяне/актуализиране на планове за действие за видове", финансирани от Оперативна програма „Околна среда" 2014-2020 г.</p>
      <p>
        <b>*** Велико Търново</b>
      </p>
      <p>От 9.30 часа в голяма зала на Община Велико Търново продължава Трета национална среща на експертите по социални дейности и здравеопазване от общините - дискусионен форум през целия ден.</p>
      <p>От 11.00 часа в читалище „Надежда 1869" ще бъде отбелязан Деня на Християнското семейство концерт.</p>
      <p>От 12.00 часа пред сградата на Общината ще се проведе кампания „Аз не пуша" по повод Международния ден без тютюнопушене.</p>
      <p>От 16.00 часа в Ритуална зала на Общината ще бъде отбелязан Деня на Християнското семейство.</p>
      <p>От 17.00 часа в Изложбени зали „Рафаел Михайлов" ще се проведе откриване на IV Национално биенале на рисунката - Велико Търново 2019.</p>
      <p>
        <b>*** Златоград</b>
      </p>
      <p>От 15.00 часа ще се проведе тържествено заседание на Общински съвет - Златоград, посветено на освобождението на Златоград.</p>
      <p>От 16.00 часа ще бъдат поднесени венци и цветя пред паметниците и паметните плочи в града.</p>
      <p>От 17.00 часа на централния площад ще има тържествен ритуал и проверка-заря, с участие на 101 Алпийски полк и представителния духов оркестър на Военновъздушните сили град Пловдив.</p>
      <p>
        <b>*** с. Момчиловци</b>
      </p>
      <p>От 17.00 часа в ритуалната зала на кметство Момчиловци ще бъде отбелязан празникът Въведение Богородично, като четири двойки, празнуващи златни сватби, ще подновят обетите си.</p>
      <p>
        <b>*** Перник</b>
      </p>
      <p>От 9.30 часа в зала "Панорама", ще се проведе заседание на Общинския съвет.</p>
      <p>От 13.00 часа ще даде пресконференция ПП АБВ - националният лидер на партията Румен Петков и областният лидер Цветан Антов.</p>
      <p>
        <b>*** Пловдив</b>
      </p>
      <p>В 11.30 часа пред храм „Свето Преображение Господне" ще бъдат раздадени около 300 порции риба по повод Деня на християнското семейство.</p>
      <p>В 15.30 часа в Комплекса за социални услуги за деца и семейства ще се проведе заключително събитие от Информационна кампания по приемна грижа „Приеми ме с обич".</p>
      <p>В 18.00 часа в изложбената зала „2019" Областният координатор на ГЕРБ и кмет на Пловдив в периода 2011 - 2019 г. инж. Иван Тотев ще направи отчет на своята дейност.</p>
      <p>
        <b>*** с. Полковник</b>
      </p>
      <p>От 09.00 часа в село Полковник, Серафимово архиерейският наместник на Смолянска духовна околия Негово Високопреподобие архимандрит Висарион ще отслужи светата божествена Литургия по повод храмовия празник на църквата „Въведение Богородично".</p>
      <p>
        <b>*** Стара Загора</b>
      </p>
      <p>От 12.30 часа в офиса на местния обществен посредник Надежда Чакърова - Николова, омбудсманът Диана Ковачева ще проведе изнесена приемна в града.</p>
      <p>
        <b>*** Троян</b>
      </p>
      <p>От 10.30 часа в хотел „Балкан", курорт „Чифлика" заместник-министър Вергиния Кръстева ще открие 5-то издание на ежегодния форум-семинар на производителите на малини и ягодоплодни.</p>
    </article>
  </body>
</html>