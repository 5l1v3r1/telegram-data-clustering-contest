<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247045/jan-glas-tpa-romania-investitorii-au-inceput-sa-fie-ingrijorati-de-o-potentiala-criza.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T07:56:17+00:00"/>
    <meta property="og:title" content="Jan Glas, TPA Romania: Investitorii au inceput sa fie ingrijorati de o potentiala criza"/>
    <meta property="og:description" content="In 1997, belgianul Jan Glas ateriza intr-un Bucuresti prafuit, iesit de putin timp de sub dictatura comunista. Era frapat de putinele hoteluri ale Capitalei si business-urile care de abia luau drumul capitalismului. Uitandu-se in urma, managerul TPA Romania, spune ca nici nu putem sa ne imaginam cum arata Bucurestiul in urma cu doua decenii."/>
  </head>
  <body>
    <article>
      <h1>Jan Glas, TPA Romania: Investitorii au inceput sa fie ingrijorati de o potentiala criza</h1>
      <address><time datetime="2019-11-21T07:56:17+00:00">21 Nov 2019, 07:56</time> by <a rel="author">Razvan Enache</a></address>
      <p>
        <b>In 1997, belgianul Jan Glas ateriza intr-un Bucuresti prafuit, iesit de putin timp de sub dictatura comunista. Era frapat de putinele hoteluri ale Capitalei si business-urile care de abia luau drumul capitalismului. Uitandu-se in urma, managerul TPA Romania, spune ca nici nu putem sa ne imaginam cum arata Bucurestiul in urma cu doua decenii.</b>
      </p>
      <p>
        <b>Jan Glas, managing partnerul TPA Romania, este unul dintre managerii de top prezenti in <a href="https://www.wall-street.ro/anuarul-30-ani-capitalism/">Anuarul - 30 de ani de Capitalism</a>.</b>
      </p>
      <p>“Pacat este ca noi nu realizam cat de mult am progresat in ultimii 22 de ani. Imaginati-va ca in ‘97 in Bucuresti nu prea existau restaurante, baruri si nici multe hoteluri. Era cu totul alt oras. Nu exista nici fenomenul shopping mall, care acum este mai pregnant in Romania decat in Belgia”, subliniaza Jan Glas.</p>
      <p>Faimosul <a href="http://www.retail.ro/catalog-mega-image/index.html">Mega Image</a> a aparut mult mai tarziu, isi aminteste Jan, shoppingul de proximitate fiind dominat in anii ‘90 de magazinele de bloc si cateva <a href="http://www.retail.ro/cataloage-supermarketuri/index.html">supermarketuri</a> putin mai rasarite, precum La Fourmi sau Nic.</p>
      <blockquote>Sunt multi exapti care ajung in Romania pentru un contract de 3 ani si decid sa ramana aici. Sunt si persoane publice care au facut acest lucru, fosti ambasadori sau managerii unor companii importante.<br/><a href="https://www.wall-street.ro/articol/International/246775/seful-comisiei-europene-brexitul-va-face-din-marea-britanie-un-jucator-de-mana-a-doua.html">Citeste si:<br/>Brexitul va face din Marea Britanie un "jucator de mana a doua"<br/><pic src="https://img.wall-street.ro/image_thumbs/thumbs/575/575e2f845f4a020b323ee22d3461daf4-400x250-00-65.jpg?v=1573713386"/></a></blockquote>
      <p>Primul client al firmei de contabilitate fondate de Jan in ‘98, denumita Quintus, a venit tot pe filiera belgiana, fiind o companie ce activa in industria textila si care producea in lohn intr-un oras din Moldova.<br/><br/>Nu a stat mult acel client, dar atasat de Romania poate mai mult decat un roman, Jan Glas spune ca nu regreta plecarea acestor investitori din tara, pentru ca, daca business-ul lor devenea neprofitabil la orice crestere de salariu, atunci nu aduceau prea multa valoarea adaugata in Romania si nu ajutau prea mult economia locala.</p>
      <p>Pe finalul anilor ‘90 confectiile erau un business infloritor in Romania, dar aparuse si mania firmelor de import-export (IMPEX). Nu exista real estate si cine construia un bloc cu 5 <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a> la acea vreme era mare investitor.</p>
      <h3>Momentul zero al tranzitiei: privatizarea Dacia</h3>
      <p>In opinia lui Jan Glas, un punct de cotitura in capitalismul romanesc a fost privatizarea Dacia si decizia statului roman de a cere pastrarea brandului Dacia.</p>
      <p>“Acesta cred ca a fost momentul zero, pentru ca dupa investitia Renault au intrat si alte companii straine in Romania, care produceau subansamble si echipament pentru industria <a href="http://www.retail.ro/cataloage-auto/index.html">auto</a>, dar nu neaparat pentru Renault, ci pentru toti producatorii din Europa”, a explicat Glas.</p>
      <p>
        <a href="https://www.wall-street.ro/articol/Careers/246577/cati-salariati-straini-din-afara-europei-sunt-inregistrati-cu-contracte-de-munca-in-romania.html">Citeste si:<br/>Cati salariati straini din afara Europei sunt in Romania</a>
      </p>
      <figure>
        <img src="https://img.wall-street.ro/image_thumbs/thumbs/5d0/5d028685cc1e58ece41153217d26bfa0-400x250-00-65.jpg?v=1573290983"/>
      </figure>
      <p>Mai mult, Romania a fost trasa in sus din toate punctele de vedere de Europa, odata cu aderarea la UE, cat si de parteneriatul cu Statele Unite, tara noastra fiind de importanta strategica in geopolitica regiunii.</p>
      <p>Glas crede ca investitorii se gandesc de doua ori inainte de a merge intr-o tara din afara Uniuneii Europene, intrucat sunt si mai putin predictibile si, la randul lor, au probleme similarea cu exodul populatiei.</p>
      <blockquote>Sa uitam de 18-20 milioane de locuitori pentru ca ne indreptam spre 15 milioane, dintre care patru probabil ca vor locui in Bucuresti. Totusi, Romania va deveni una dintre cele mai bune tari din Europa pentru a trai. Sunt atat de optimist si chiar le spun tinerilor ca astazi este mult mai bine sa te nasti in Romania decat in Belgia.</blockquote>
      <p>Cat despre romanii de peste hotare, expatul belgian nu crede ca se vor intoarce mai devreme de pensie, dar pe de alta parte acestia au salvat financiar economia tarii de-a lungul anilor prin banii trimisi in tara, suplinind astfel investitiile straine si ajutand banca centrala sa tina cursul sub control.</p>
      <p>
        <a href="https://www.wall-street.ro/articol/Agricultura/246409/milioane-de-euro-din-fondurile-ue-pentru-fermieri-merg-catre-oligarhi.html">Citeste si:<br/>Milioane de euro din fondurile UE pentru fermieri merg catre oligarhi</a>
      </p>
      <figure>
        <img src="https://img.wall-street.ro/image_thumbs/thumbs/57a/57ae35431964d25cc475b94ec365c3bf-400x250-00-65.jpg?v=1572882449"/>
      </figure>
      <p>In plus, desi noi cei ramasi in tara nu avem intotdeauna o impresie prea buna despre romanii plecati sa munceasca in Vest, Jan Glas crede ca acestia au crescut in general reputatia tarii si “made in Romania” era o eticheta mult mai negativa in urma cu 20 de ani.</p>
      <p>“Cred ca reclama romanilor care muncesc serios in Vest este mult mai buna decat anti-reclama catorva care nu nu fac ce trebuie acolo. Stiu ca in Bruxelles sunt oficial 45.000 de romani, ceea ce inseamna ca, dupa francezi, este cea mai mare populatie de expati si, asa cum eu am devenit jumatate roman, si ei vor deveni jumatate belgieni”, este de parere expatul belgian.</p>
      <p>Din pacate insa, Romania pierde populatie tanara, iar in 2016, pentru prima data in istorie, in Diaspora s-au nascut mai multi copii de romani decat in tara.</p>
      <h3>Cat de in urma este totusi Romania la capitolul civilizatie?</h3>
      <p>Multi vor spune insa ca e imposibil sa compari Romania cu Belgia sau cu alta tara din Vestul Europei. Managerul TPA, pentru care Romania este deja acasa, crede ca romanii nu sunt inerent mai putin civilizati decat occidentalii, dar in Vest au fost aplicate acum mai mult timp legi stricte, iar oamenii au fost nevoiti sa le respecte.</p>
      <p>“Acum 35 de ani, ca adolescent in Belgia, nu stiam ce inseamna reciclare sau colectare selectiva. Acum insa, parintii mei au primit un calendar de la primarie cu zilele in care se colecteaza hartia, plasticul si asa mai departe. Dar, daca intrebai acum ceva ani in Belgia daca reciclarea este posibila, toti ar fi zis, inclusiv parintii mei, ca ”, povesteste amuzat Jan.</p>
      <blockquote>Eu nu cred ca romanul este diferit. Suntem probabil in urma cu 10 ani la unele capitole, cum parcam sau cum circulam in acest oras este o mare problema, dar trebuie sa luam niste decizii si sa avem si un bici.</blockquote>
      <p>Jan prefera sa foloseasca bicicleta pentru a se deplasa in Bucuresti, dar atunci cand merge cu masina sesizeaza de fiecare data ca poate parca civilizat in centrul orasului, dar bineinteles contra cost.</p>
      <p>“Eu niciodata nu am intrat in parcarea de la Universitate si nu am gasit loc. Da, este cu plata, dar daca ai o masina ar trebui sa iti permiti”, subliniaza Jan.</p>
      <p>In plus, trebuie sa incepem sa rezolvam si problema poluarii, in contextul in care in Vest deja in orasele mari nu mai poti sa intri cu vehicule diesel sau trebuie sa platesti o taxa foarte mare.</p>
      <p>Totusi, Jan este optimist ca noua generatie va schimba multe, uitandu-se la toti cei care au acum 30-40 de ani si ajung sa conduca firme si chiar sa intre in politica.</p>
      <p>“Acestia au crescut in Romania libera, unii dintre ei poate nu au trait nici macar o zi in comunism. Au calatorit mult in strainatate, au venit inapoi, intra pe social media si, chiar daca nu ajung acolo, vad online cum este viata din America sau din Germania”, afirma Jan.</p>
      <h3>Ce urmeaza pentru economia Romaniei?</h3>
      <p>Managerul firmei de consultanta avertizeaza ca, de circa 3 luni, investitorii au inceput sa fie ingrijorati de o potentiala criza, lipsa fortei de munca fiind devansata in topul ingrijorarilor.</p>
      <p>“Dar acestia nu se uita la faptul ca avem un nou Guvern sau la politica fiscala, ci la economia Germaniei care nu mai merge bine. Si daca Germania sufera, noi simtim imediat acest lucru, fiind cel mai mare partener comercial al Romaniei”, explica Jan Glas.</p>
      <p>Daca provocarile pietei muncii pot fi rezolvate prin importul de angajati, iar politica fiscala poate fi imbunatatitia prin schimbarea clasei politice, “in cazul unei crize internationale nu poti sa faci nimic”.</p>
      <blockquote>Trebuie sa realizam ca suntem o tara relativ mare in Europa, dar pe plan global suntem mici. Stai in banca ta si te uiti la americani si la chinezi cum se cearta si speri ca nu vei avea daune prea mari.</blockquote>
      <p>Ce s-ar intampla in cazul unei crize? Jan Glas crede ca in mediul privat unele firme se vor inchide, dar nu vor fi multi oameni in somaj, intrucat este o cerere mare de forta de munca, iar “in Romania, daca nu lucrezi, inseamna ca nu vrei sa lucrezi”.</p>
      <p>Probleme vor fi insa la bugetari, unde s-ar putea taia salarii, si, suplimentar, daca mediul privat va consuma mai putin, statul va avea dificultati sa-i plateasca pe cei 1,5 milioane de bugetari.</p>
    </article>
  </body>
</html>