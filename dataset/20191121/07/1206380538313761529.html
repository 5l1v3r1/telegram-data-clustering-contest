<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/nejsmutnejsi-narozeniny-kateriny-kristelove-kulatiny-slavi-bez-milovaneho-tomase"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T07:00:00+00:00"/>
    <meta property="og:title" content="Nejsmutnější narozeniny Kateřiny Kristelové: Kulatiny slaví bez milovaného Tomáše"/>
    <meta property="og:description" content="Musela změnit plány… Kateřina Kristelová (40) věřila, že Tomáš Řepka (45) půjde z vězení na svobodu už před jejími narozeninami. Jenomže soudce žádost o předčasné propuštění nekompromisně zamítl. Kristelová tak musí oslavit životní jubileum bez milovaného partnera."/>
  </head>
  <body>
    <article>
      <h6 class="kicker">řepka v base</h6>
      <h1>Nejsmutnější narozeniny Kateřiny Kristelové: Kulatiny slaví bez milovaného Tomáše</h1>
      <address><time datetime="2019-11-21T07:00:00+00:00">21 Nov 2019, 07:00</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/d2/e9/d2e94bd-247274-kknarozeniny-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Profimedia.cz, eXtra.cz a Instagram</cite>
          </figcaption>
        </figure>
        <figure>
          <img src="https://www.extra.cz/images/thumbs/9f/b6/9fb61d9-247276-profimedia-0419299584-2560x0-shrink.jpg"/>
          <figcaption>Kateřina Kristelová sama v kině.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/e9/86/e986e8c-238834-aarepice-2560x0-shrink.jpg"/>
          <figcaption>Kateřina se těšila na Tomáše Řepku, soudce ale zamítl jeho propuštění.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/26/5c/265c3c0-236490-67634691-374491793211516-4738928-2560x0-shrink.jpg"/>
          <figcaption>Čtyřicátiny tak musí Kateřina Kristelová oslavit bez milovaného Tomáše.<cite>archiv Kateřiny Kristelové</cite></figcaption>
        </figure>
        <figcaption>
          <a href="https://www.extra.cz/nejsmutnejsi-narozeniny-kateriny-kristelove-kulatiny-slavi-bez-milovaneho-tomase/galerie/4">+ Dalších 15 fotografií</a>
        </figcaption>
      </slideshow>
      <p>
        <b>Musela změnit plány... Kateřina Kristelová (40) věřila, že Tomáš Řepka (45) půjde z vězení na svobodu už před jejími narozeninami. Jenomže soudce žádost o předčasné propuštění nekompromisně zamítl. Kristelová tak musí oslavit životní jubileum bez milovaného partnera.</b>
      </p>
      <p><a href="https://www.extra.cz/tema/katerina-kristelova">Kateřina Kristelová</a> se narodila před 40 lety v jihočeském Radeníně, už jako malá se ale s rodiči přestěhovala do Prahy. Než se stala profesionální moderátorkou, stihla se stát Miss tábora Kounice a byla také součástí Dismanova dětského rozhlasového sboru.</p>
      <p>Zraky všech zvědavců se ale v posledních měsících na Kristelovou upírají kvůli jejímu partnerovi <a href="https://www.extra.cz/tema/tomas-repka">Tomáši Řepkovi</a>. Ten si v plzeňské věznici na Borech odpykává trest mimo jiné za falešné pornoinzeráty na bývalku <a href="https://www.extra.cz/tema/vladka-erbova">Vlaďku Erbovou</a>. Kateřina doufala, že Tomáš <a href="https://www.extra.cz/dostane-se-tomas-repka-brzy-na-svobodu-u-soudu-se-dely-velice-podivne-veci">se na svobodu dostane už 11. listopadu, pak ale přišla čára přes rozpočet.</a></p>
      <h3>Oslava bez pekaře Tomáše</h3>
      <p><a href="https://www.extra.cz/da-i-druhou-puli-reagovala-kristelova-na-zamitnutou-zadost-repky-o-predbezne-propusteni">Soudce totiž Řepkovu žádost zamítl a předčasné propuštění se nekonalo.</a> Zatímco Kristelová dnes slaví čtyřicátiny, bývalý fotbalista stále sedí a život venku vidí jen skrze mříž.</p>
      <p>Přestože se Kateřině změnily plány na narozeninovou oslavu, na níž bude Tomáš chybět, z rozhodnutí soudu se nehroutí. <b>„Tomáš zažil v životě hodně těžkých zápasů, dá i druhou půli, kterou nastupuje. Děkujeme oba za podporu,“</b> vzkázala statečná moderátorka. Možná se v budoucnu dočká i <a href="https://www.extra.cz/katerina-kristelova-u-tomase-repky-reknu-vam-jak-probihala-navsteva-na-borech">domácího dortu od Tomáše, který během výkonu trestu pracuje v pekárně.</a></p>
      <p>K životnímu jubileu přejeme Kateřině Kristelové jenom to nejlepší!</p>
    </article>
  </body>
</html>