<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kozani/kozani-se-moyseio-oi-thisayroi-tis-dimotikis-vivliothikis/"/>
    <meta property="og:site_name" content="ert.gr"/>
    <meta property="article:published_time" content="2019-11-21T07:37:37+00:00"/>
    <meta property="og:title" content="Κοζάνη: Σε μουσείο οι θησαυροί της Δημοτικής Βιβλιοθήκης"/>
    <meta property="og:description" content="Σε φάση ολοκλήρωσης βρίσκεται το Μουσείο της Δημοτικής Βιβλιοθήκης Κοζάνης καθώς υπογράφηκε η σύμβαση με τον ανάδοχο του έργου για τη «Διαμόρφωση εκθεσιακού χώρου βιβλιοθήκης» από τον Δήμαρχο Κοζάνης, Λάζαρο Μαλούτα, παρουσία του προέδρου της Βιβλιοθήκης, Γιάννη Μυροφορίδη."/>
  </head>
  <body>
    <article>
      <h1>Κοζάνη: Σε μουσείο οι θησαυροί της Δημοτικής Βιβλιοθήκης</h1>
      <address><time datetime="2019-11-21T07:37:37+00:00">21 Nov 2019, 07:37</time> by <a rel="author">Αναστασία Παπαντώνη</a></address>
      <p>Σε φάση ολοκλήρωσης βρίσκεται το Μουσείο της Δημοτικής Βιβλιοθήκης Κοζάνης καθώς υπογράφηκε η σύμβαση με τον ανάδοχο του έργου για τη «Διαμόρφωση εκθεσιακού χώρου βιβλιοθήκης» από τον Δήμαρχο Κοζάνης, Λάζαρο Μαλούτα, παρουσία του προέδρου της Βιβλιοθήκης, Γιάννη Μυροφορίδη.</p>
      <p>Το αντικείμενο της σύμβασης περιλαμβάνει  εργασίες υποδομής, οι οποίες είναι απαραίτητες για την τοποθέτηση του εκθεσιακού εξοπλισμού στους εκθεσιακούς χώρους, εργασίες για την δημιουργία πτυχωτής κατασκευής στον χώρο υποδοχής που θα λειτουργεί ως προθάλαμος του εκθεσιακού χώρου του Μουσείου, καθώς και εργασίες κατασκευής στο χώρο του café και τα γραφεία της βιβλιοθήκης.</p>
      <p>Όπως υπογράμμισε ο κ. Μαλούτας «η νέα Δημοτική Βιβλιοθήκη  Κοζάνης και το Μουσείο πρέπει να δημιουργήσουν δεσμούς με όλους τους φορείς της κοινωνίας και να αναπτύξουν την εξωστρέφειά τους αξιοποιώντας τις νέες τεχνολογίες  προσελκύοντας επισκέπτες». Το μουσείο αναμένεται να φιλοξενήσει χάρτες, χειρόγραφα,  κώδικες και έγγραφα, προβάλλοντας τον πλούτο και τη μοναδικότητα της Δημοτικής Βιβλιοθήκης Κοζάνης. Στόχος του έργου είναι η ανάδειξη της τοπικής και εθνικής σημασίας της Βιβλιοθήκης Κοζάνης, καθώς και της πληροφόρησης των επισκεπτών για την ιστορία της Βιβλιοθήκης, μέσα από την σκιαγράφηση της ιστορικής φυσιογνωμίας της πόλης, της κοινωνίας και των ανθρώπων της.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/larisa/anoikta-stratopeda%c2%a8stin-1i-stratia-larisas/"/>
        <a href="https://www.ert.gr/perifereiakoi-stathmoi/florina/syllalitirio-gia-ti-dei-sti-dytiki-makedonia/"/>
        <a href="https://www.ert.gr/frontpage/sti-voyli-katatithetai-o-proypologismos-toy-2020/"/>
        <a href="https://www.ert.gr/perifereiakoi-stathmoi/seres/e-p-s-serron-paralimnio-serres-1800-kai-kala-dendra-sta-imitelika/"/>
        <a href="https://www.ert.gr/eidiseis/ellada/kinonia/i-nasa-sti-santorini-dokimazei-technologies-gia-exereynisi-exogiinon-okeanon-photos/"/>
        <a href="https://www.ert.gr/perifereiakoi-stathmoi/florina/florina-voyleytis-n-d-de-tha-chathoyn-ta-erga-ton-tilethermanseon-florinas-kai-melitis/"/>
      </related>
    </article>
  </body>
</html>