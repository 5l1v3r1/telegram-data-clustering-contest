<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/si-a-avariat-grav-mercedesul-si-a-ajuns-la-spital-impreuna-cu-cei-doi-copii-ai-sai-dupa-ce-a-provocat-un-accident_3059730.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T07:34:06+00:00"/>
    <meta property="og:title" content="Și-a avariat grav Mercedesul și a ajuns la spital împreună cu cei doi copii ai săi, după ce a provocat un accident"/>
    <meta property="og:description" content="Și-a avariat grav Mercedesul și a ajuns la spital împreună cu cei doi copii ai săi, după ce a provocat un grav accident. Potrivit autoexpert.md, femeia în vârstă de 43 de ani s-a angajat să efectueze o manevră de întoarcere peste linia dublă şi a lovit un"/>
  </head>
  <body>
    <article>
      <h1>Și-a avariat grav Mercedesul și a ajuns la spital împreună cu cei doi copii ai săi, după ce a provocat un accident</h1>
      <address><time datetime="2019-11-21T07:34:06+00:00">21 Nov 2019, 07:34</time> by <a rel="author">PUBLIKA.MD</a></address>
      <p>Și-a avariat grav Mercedesul și a ajuns la spital împreună cu cei doi copii ai săi, după ce a provocat un grav accident. </p>
      <p>Potrivit autoexpert.md, femeia în vârstă de 43 de ani s-a angajat să efectueze o manevră de întoarcere peste linia dublă şi a lovit un Chevrolet, care a fost proiectat într-o stație PECO.</p>
      <p>Accidentul s-a produs în jurul orei 07:45, pe strada Miorița, din cartierul Telecentru al capitalei.</p>
      <p>În  imaginile publicate pe o rețea de socializare de către un martor ocular se vede că impactul a fost unul destul de violent, iar în rezultatul acestuia, ambele automobile au fost grav avariate. Mercedesul a rămas blocat în mijlocul drumului, iar Chevroletul a fost proiectat într-o stație PECO.</p>
      <p>Solicitată telefonic, Svetlana Scripnic, ofițerul de presă al Poliției Capitalei, a declarat pentru Autoexpert.MD că în urma impactului, șoferița și cei doi copii ai săi au fost transportați la spital cu diverse traumatisme.</p>
      <p><i>„În accident au fost implicate două automobile, un Mercedes care era condus de o șoferiță în vârstă de 43 de ani, dar și un Chevrolet la volanul căruia se afla un șofer în vârstă de 29 de ani. În urma accidentului a avut de pătimit soferița și doi copii de 13 și 15 ani, care se aflau împreună cu aceasta în Mercedes. Femeia a fost transportată la Institutul de Medicină Urgentă, iar minorii la spitalul V.Ignatenco. Totodată, în urma documentării, oamenii legii au stabilit că șoferița a încălcat regulile de circulație rutieră când a efectuat o manevră de întoarcere peste linia dublă tamponând Chevrolet-ul ce venea din sens opus. Pe cazul dat a fost inițiată o anchetă pentru stabilirea tuturor circumstanțelor</i>”, a spus Scripnic.</p>
      <figure>
        <img src="https://media.publika.md/md/image/201911/large/accident-grenble-2_52364700.jpg"/>
      </figure>
      <p> </p>
      <figure>
        <img src="https://media.publika.md/md/image/201911/large/accident-grenble-1_52340400.jpg"/>
      </figure>
    </article>
  </body>
</html>