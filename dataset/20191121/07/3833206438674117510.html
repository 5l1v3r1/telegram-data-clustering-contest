<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Snimaneto-pod-polite-na-zhenite-veche-shte-se-schita-za-prestuplenie-915598"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T07:41:00+00:00"/>
    <meta property="og:title" content="Снимането под полите на жените вече ще се счита за престъпление"/>
    <meta property="og:description" content="В Германия поднасянето на камера под женската пола съвсем скоро ще бъде невъзможно заради страх от н..."/>
  </head>
  <body>
    <article>
      <h1>Снимането под полите на жените вече ще се счита за престъпление</h1>
      <address>
        <time datetime="2019-11-21T07:41:00+00:00">21 Nov 2019, 07:41</time>
      </address>
      <p>В Германия поднасянето на камера под женската пола съвсем скоро ще бъде невъзможно заради страх от наказателно преследване. Правителството прие законопроект за носене на отговорност за ъпскъртинг, съобщава CNN. Ъпскъртинг (от англ. Upskirting – "повдигане на полата“) е нов термин, който означава да се надникне под полата, като се използват камера или смартфон на обществени места.</p>
      <p>Най-често жените дори не забелязват, че някой е поднесъл своя смартфон към техните крака и е направил няколко снимки на това, което е скрито под полата, така че това хулиганство, по правило, остава напълно безнаказано. С редки изключения, ако един от виделите това може да свидетелства за жертвата, то е възможно задържането и наказанието на нарушителя според закона, но само в няколко страни по света.</p>
      <p>В някои държави, включително и в Германия, популярността на ъпскъртинга все повече нараства в последно време. Затова на борба с това неприятно явление се заеха активисти и защитници на правата на жените. Немските студентки Хана Зайдел и Ида Мари Засенберг инициираха петиция, призоваваща за забрана на ъпскъртинга в страната. Петицията им събра над 100 хиляди подписи, и това повлия на решението на правителството да преразгледа закона, преследващ сексуалния тормоз.</p>
      <p> "Фотографирането на това, което една жена има под своята пола или в деколтето, е унизителна и неоправдана намеса в личното u пространство. Често тези фотографии се публикуват в чатрума или дори се разпространяват с търговски цели“, каза немският министър на правосъдието Кристина Ламбрехт пред журналисти.</p>
      <p>Законопроектът, според който фотографирането и разпространението на снимки на "гениталиите, дупето и женските гърди“, покрити с дрехи или кърпа, ще се счита за углавно престъпление, и остава само да се разгледа в парламента и след това, най-вероятно, ще влезе в сила.</p>
      <p>Петицията на девойките предизвика наистина широк обществен резонанс, така че активистките вече са много близо до своята победа, когато любителите на ъпскъртинга могат да бъдат привличани към наказателна отговорност. Хана Зайдел разказа, че за първи път се е сблъскала с този проблем като тийнейджър. Когато тя и нейните съученици са били на 13 години, по време на училищна екскурзия сред природата, учител от друго училище тайно снимал под полите на момичета. Подобна история се повтаря няколко години по-късно на музикален фестивал, когато някой слага смартфона си под нейната пола, а след това бързо изчезнал сред тълпата. Тези случки предизвикват възмущението на момичето, включително и това, че хулиганите не могат да бъдат наказани и законът не защитава жените в такива случаи, пише "Дойче Веле", цитирани от "Труд".</p>
      <p>В интервю пред Ройтерс, Хана Зайдел каза, че се е вдъхновила от историята на британската активистка Джина Мартин, която стана жертва на подобно нарушение на личните u граници на музикалния фестивал в Хайд Парк през лятото на 2017 година. Мартин съобщи за нападението в полицията, която в отговор на това само помоли натрапника да премахне снимката. Девойката беше крайно възмутена от случката и сериозно се запали от желанието да накаже нарушителя.</p>
      <p>"Разбрах, че единственият закон, по който бих могла да го съдя, е старият закон за публично оскърбление на морала, според който нещо гнусно или недостойно трябва да се случи на публично място и поне двама души трябва да го видят. Иронията е в това, че обикновено в тези случаи става въпрос за ексхибиционисти. Това е, казано по-просто, единственият закон, който защитава жертвата на ъпскъртинга в Англия и Уелс, но в този закон, авторите повече се притесняват от това което е видяла публиката, а не жертвата на тормоза“, каза Джина през август 2017-а пред BBC.</p>
      <p>Осъзнавайки, че законът наистина не може да я защити в тази ситуация, Джина Мартин решава да организира процес в социалните мрежи, след като написа за инцидента с нея във Фейсбук. Постингът моментално става вирусен и провокира цяло движение срещу ъпскъртинга в страната, което само година и половина по-късно доведе до това, че сега в Англия и Уелс подобно хулиганство се признава като форма на воайорство и се наказва с глоба и/или лишаване от свобода за срок до две години.</p>
      <p>"Винаги съм смятала, че в политиката нищо не може да промени, но се оказа, че всичко може да се направи – нужни са само воля и помощ от правилните хора“, сподели Мартин своите мисли, след като актуализираха закона, и добави, че тя е "на седмото небе“.</p>
      <p>През май тази година беше въведено законодателно налагане на наказание за ъпскъртинг в Сингапур. В Индия, Нова Зеландия, Австралия, някои щати на САЩ и Шотландия, ъпскъртингът също е признат за престъпление, за което са предвидени различни наказания включително и до три години затвор.</p>
    </article>
  </body>
</html>