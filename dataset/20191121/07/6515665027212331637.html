<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361687/haos-u-opozicionom-savezu-za-srbiju-djilas-pobesneo-zbog-sergeja-uzima-nam-birace-moramo-da-udarimo-na-njega"/>
    <meta property="og:site_name" content="kurir.rs"/>
    <meta property="article:published_time" content="2019-11-21T07:08:00+00:00"/>
    <meta property="og:title" content="HAOS U OPOZICIONOM SAVEZU ZA SRBIJU! ĐILAS POBESNEO ZBOG SERGEJA: Uzima nam birače, moramo da udarimo na njega"/>
    <meta property="og:description" content="U frci: Jedan od lidera SZS pobesneo kad je video da gubi podršku građana, koji se priklanjaju Trifunoviću. Svojim saradnicima naredio da se na internetu krene s prozivkama na račun glumca"/>
  </head>
  <body>
    <article>
      <h6 class="kicker">Otkrivamo</h6>
      <h1>HAOS U OPOZICIONOM SAVEZU ZA SRBIJU! ĐILAS POBESNEO ZBOG SERGEJA: Uzima nam birače, moramo da udarimo na njega</h1>
      <address>
        <time datetime="2019-11-21T07:08:00+00:00">21 Nov 2019, 07:08</time>
      </address>
      <p>
        <b>U frci: Jedan od lidera SZS pobesneo kad je video da gubi podršku građana, koji se priklanjaju Trifunoviću. Svojim saradnicima naredio da se na internetu krene s prozivkama na račun glumca</b>
      </p>
      <p>U opozicionom Savezu za Srbiju (SZS) nastao je opšti haos kada je lideru Stranke slobode i pravde (SSP) Draganu Đilasu predočeno da raste podrška Pokretu slobodnih građana (PSG) Sergeja Trifunovića, otkriva Kurir.</p>
      <p>Đilas je, kako saznajemo, pobesneo zbog činjenice da Trifunoviću raste rejting, a posebno ga je pogodio podatak da se za PSG sve više opredeljuju razočarani birači SZS, odnosno oni koji su nezadovoljni odlukom tog saveza da se predstojeći izbori 2020. bojkotuju.</p>
      <p>
        <b>Pad podrške</b>
      </p>
      <p>Đilas je, otkriva izvor Kurira, zatražio da se po svaku cenu zaustavi taj trend osipanja njihovog biračkog tela u korist Trifunovića. - Đilas je poludeo što istraživanja pokazuju da PSG raste rejting, da je Trifunović skoro sustigao njega, Boška Obradovića i Vuka Jeremića zajedno. Besneo je što prognoze ukazuju na to da bi PSG mogao, ako se nastavi ovaj trend, skočiti i na 10 odsto podrške, dok SZS pada na procenat oko cenzusa. Đilas je rekao da im Trifunović uzima birače i da to mora pod hitno da se zaustavi. Naložio je da se na društvenim mrežama i portalima koje kontroliše udari na Trifunovića, da ga prozivaju, pa čak i napadaju da je izdajnik zbog njegove izjave da se prizna Kosovo - priča izvor Kurira.</p>
      <p>Inače, Đilas i Trifunović su, nakon svega, čak pokušali i da prikažu da je sve u redu među njima, jer je priča o sukobu već krenula po gradu, pa su se juče videli na kafi u jednom restoranu.</p>
      <figure>
        <img src="https://www.kurir.rs/data/images/2018/04/05/20/1452431_0301-medija-centar_ff.jpg?ver=1574280573"/>
        <figcaption>
          <cite>foto: Media Centar</cite>
        </figcaption>
      </figure>
      <p>
        <b>Očigledno rivalstvo</b>
      </p>
      <p>Politički analitičar Branko Radun kaže da postoji rivalstvo između Đilasa i Trifunovića i da je uočljivo da je protiv lidera PSG već počela orkestrirana kampanja: - Došlo je do rasta podrške PSG, a stagnacije SZS, što je izazvalo strah kod ekipe oko Đilasa, Obradovića i Jeremića. Pa njihovom partneru u SZS, inače gradonačelniku Šapca Nebojši Zelenoviću, u interesu je da izađe na izbore, a ne da ostane bez vlasti. Njihovi ljudi na lokalu ne žele da ostanu bez posla. Idu tamo gde imaju perspektivu, a to bi mogao da bude PSG. Zato je Đilas i naredio da se povede kampanja protiv Trifunovića, to se već nazire po društvenim mrežama.</p>
      <blockquote><b>Članovi DS i SDS govore kod bivših članova LDP NOVI POKRET OPOZICIONARA?<br/></b>Grupa opozicionara iz DS, SDS, Nove stranke i PSG predstaviće u subotu deklaraciju „Za evropsku Srbiju“, čiji je inicijator organizacija Srbija 21, koju su pre dve godine osnovali Bojan Đurić i Ivan Andrić, nekadašnji članovi LDP. Kao govornici na predstavljanju deklaracije najavljene su poslanice DS Gordana Čomić, Nataša Vučković i Vesna Marjanović, članovi SDS Marko Đurišić i Nenad Konstantinović, funkcioner NS Aris Movsesijan, kao i zamenik predsednika PSG Petar Miletić. Spekuliše se da se zbog stavova o bojkotu izbora, EU i KiM zapravo radi o stvaranju pokreta, kao alternativa SZS, te da bi Srbija 21 mogla da okupi nezadovoljne opozicionare.</blockquote>
      <blockquote><b>Goran Ješić SANDA NE BI NA IZBORE, ALI BI U VLADU<br/></b>Poslanik DS Goran Ješić oštro je iskritikovao SZS i potpredsednicu Narodne stranke Sandu Rašković Ivić zbog zahteva za „odlaganjem izbora i formiranjem prelazne vlade“. - Rašković Ivić: Tražimo odlaganje izbora i formiranje prelazne vlade. Ček, nećeš na Vučićeve izbore, a hoćeš u Vučićevu vladu? Pa Savez za Srbiju je skup najvećih za*ebanata na Balkanu! Šejtani jedni - napisao je Ješić na Tviteru.</blockquote>
      <figure>
        <img src="https://www.kurir.rs/data/images/2016/01/22/16/829455_goran-jesic-sastanak-opozicija_ff.jpg?ver=1574280526"/>
        <figcaption>
          <cite>foto: Zorana Jevtić</cite>
        </figcaption>
      </figure>
      <p>
        <b>Kurir.rs/ Biljana Bojić  Foto: Ana Paunković,Filip Plavčić</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3357003/burno-kod-demokrata-dragan-djilas-gura-lutovca-na-celo-ujedinjenog-ds"/>
        <a href="https://www.kurir.rs/vesti/politika/3354367/seme-za-ispumpavanje-para-iz-ds-lutovac-djilasovom-coveku-dao-2-miliona-pa-sve-zalili-pivom"/>
        <a href="https://www.kurir.rs/vesti/politika/3356035/staju-na-put-bahatom-sergeju-lideru-psg-tviter-ukida-nalog-prijavljen-zbog-brutalnih-uvreda-i-govora-mrznje-tvitovi-obrisani"/>
        <a href="https://www.kurir.rs/vesti/politika/3352423/sergej-trifunovic-opet-ukanalio-sefa-diplomatije-dacicu-toliko-me-zoves-da-ti-i-broj-znam-napamet"/>
      </related>
    </article>
  </body>
</html>