<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/cinci-morti-explozie-fabrica-artificii-italia-326590.html"/>
    <meta property="og:site_name" content="Observator"/>
    <meta property="article:published_time" content="2019-11-21T07:57:00+00:00"/>
    <meta property="og:title" content="Tragedie în Italia. Cinci oameni au murit, iar alţi doi au fost răniţi în urma unei explozii la o fabrică de artificii din Sicilia (Video)"/>
    <meta property="og:description" content="Cel puţin cinci oameni au murit, iar alţi doi au fost răniţi în urma unei explozii produse la un depozit de artificii în Barcellona Pozzo di Gotto, Sicilia, sudul Italiei."/>
  </head>
  <body>
    <article>
      <h1>Tragedie în Italia. Cinci oameni au murit, iar alţi doi au fost răniţi în urma unei explozii la o fabrică de artificii din Sicilia (Video)</h1>
      <address><time datetime="2019-11-21T07:57:00+00:00">21 Nov 2019, 07:57</time> by <a rel="author">Veronica Micu</a></address>
      <p>
        <b>
          <b>Cel puţin cinci oameni au murit, iar alţi doi au fost răniţi în urma unei explozii produse la un depozit de artificii în Barcellona Pozzo di Gotto, Sicilia, sudul Italiei.</b>
        </b>
      </p>
      <p>Din primele informaţii ale investigaţiei, se pare că angajaţii unei alte companii efectuau lucrări de întreţinere în momentul producerii tragediei. </p>
      <p>Anchetatorii susţin că explozia s-ar fi produs de la o scânteie provenită de la un aparat de sudură.</p>
      <figure>
        <iframe src="https://www.youtube.com/embed/JlmiOrw-R7k" width="640" height="360" data-service="Youtube" scrolling="no"/>
      </figure>
      <p>Potrivit <a href="http://www.ansa.it/sicilia/notizie/2019/11/20/esplode-deposito-fuochi-in-provincia-messina-almeno-un-morto_a8813d29-bbb1-4e41-8cc4-88fe55611cfd.html">ANSA</a>, printre victime se află şi Venera Mazzeo, de 71 de ani, soţia proprietarului fabricii de pirotehnice.</p>
      <p>De asemenea, fiul acestuia a fost grav rănit în deflagraţie. </p>
      <figure>
        <iframe src="https://www.youtube.com/embed/Z36EYZOoJLk" width="640" height="360" data-service="Youtube" scrolling="no"/>
      </figure>
    </article>
  </body>
</html>