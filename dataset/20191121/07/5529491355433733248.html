<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/terremoto-laos-bangkok-papa-3119706/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T07:29:37+00:00"/>
    <meta property="og:title" content="Terremoto Laos, scossa di magnitudo 6.1 sentita fino a Bangkok dove c’è il Papa"/>
    <meta property="og:description" content="ROMA – Una forte scossa di terremoto di magnitudo 6.1 è avvenuta alle 6.50 ora locale (00.50 di oggi, giovedì 21 novembre, in Italia) nel nordovest del Laos. La scossa è stata avvertita fino a Bangkok, in Thailandia, dove in questi giorni è in visita Papa Francesco.Rosalynn McGinnis, abusata dal patrigno e madre dei suoi 9 figli: “Ecco come mi sono salvata”L’isola di rifiuti di plastica diventa un mini resort ecologico: l’idea di Eric Becker “Forte terremoto qui a #Bangkok”, ha twittato il direttore di Civiltà Cattolica padre Antonio Spadaro presente in Thailandia col seguito papale. Secondo i dati dell’Istituto nazionale di geofisica e vulcanologia (Ingv) italiano e del servizio geologico statunitense Usgs, il sisma ha avuto ipocentro a 12 km di profondità ed epicentro tra la città laotiana di Sainyabuli e il distretto thailandese di Chaloem Phra Kiat. E anche se al momento non si hanno segnalazioni di particolari danni a persone o cose, la paura è stata tanta. Papa Francesco aveva mandato un messaggio ai giovani…"/>
  </head>
  <body>
    <article>
      <h1>Terremoto Laos, scossa di magnitudo 6.1 sentita fino a Bangkok dove c’è il Papa</h1>
      <address><time datetime="2019-11-21T07:29:37+00:00">21 Nov 2019, 07:29</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/sismografo_ansa-2.jpg"/>
        <figcaption>Un sismografo (foto d’archivio Ansa)</figcaption>
      </figure>
      <p>ROMA – Una forte scossa di terremoto di magnitudo 6.1 è avvenuta alle 6.50 ora locale (00.50 di oggi, giovedì 21 novembre, in Italia) nel nordovest del Laos.</p>
      <p>La scossa è stata avvertita fino a Bangkok, in Thailandia, dove in questi giorni è in visita <a href="https://www.blitzquotidiano.it/cronaca-mondo/papa-francesco-e-il-vescovo-col-vizietto-che-molesta-i-turisti-fuori-dal-vaticano-2709544/">Papa Francesco.</a></p>
      <figure>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">
          <img src="https://static.blitzquotidiano.it/wp/wp-content/uploads/2019/11/piette-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">Rosalynn McGinnis, abusata dal patrigno e madre dei suoi 9 figli: “Ecco come mi sono salvata”</a>
      </h3>
      <figure>
        <a href="https://www.blitzquotidiano.it/cronaca-mondo/isola-rifiuti-resort-eric-becker-3119661/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/isola-rifiuti-resort-eric-becker-3119661/">
          <img src="https://static.blitzquotidiano.it/wp/wp-content/uploads/2019/11/rifiuti-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/isola-rifiuti-resort-eric-becker-3119661/">L’isola di rifiuti di plastica diventa un mini resort ecologico: l’idea di Eric Becker</a>
      </h3>
      <p>“Forte terremoto qui a #Bangkok”, ha twittato il direttore di Civiltà Cattolica padre Antonio Spadaro presente in Thailandia col seguito papale.</p>
      <p>Secondo i dati dell’Istituto nazionale di geofisica e vulcanologia (Ingv) italiano e del servizio geologico statunitense Usgs, il sisma ha avuto ipocentro a 12 km di profondità ed epicentro tra la città laotiana di Sainyabuli e il distretto thailandese di Chaloem Phra Kiat. E anche se al momento non si hanno segnalazioni di particolari danni a persone o cose, la paura è stata tanta.</p>
      <p>Papa Francesco aveva mandato un messaggio ai giovani del Paese spronandoli a una vita attiva e spesa per gli altri: quando si cade, ha detto loro Bergoglio parlando a braccio, ci si deve sempre rialzare e continuare a vivere. Ha detto Francesco: “Ti consiglio queste due cose: non rimanere mai a terra, alzati subito, che qualcuno ti aiuti ad alzarti. Prima cosa. Seconda cosa: non passare la tua vita seduto sul divano! Vivi la vita, costruisci la vita, fai, vai avanti! Vai sempre avanti nel cammino. Impegnati. E avrai una felicità straordinaria, te lo assicuro”.</p>
      <p>Fonte: Ansa.</p>
      <p> </p>
    </article>
  </body>
</html>