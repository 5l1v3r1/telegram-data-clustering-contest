<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kozani/grevena-synantisi-patsi-chrysocho%ce%90di/"/>
    <meta property="og:site_name" content="ert.gr"/>
    <meta property="article:published_time" content="2019-11-21T07:40:29+00:00"/>
    <meta property="og:title" content="Γρεβενά: Συνάντηση Πάτση – Χρυσοχοΐδη"/>
    <meta property="og:description" content="Τη θέση του για τη φιλοξενία μεταναστών στα Γρεβενά, επανέλαβε ο βουλευτής της ΝΔ Ανδρέας Πάτσης, στη συνάντηση που είχε με τον Υπουργό Προστασίας του Πολίτη, Μιχάλη Χρυσοχοΐδη, στα γραφεία του Υπουργείου. Στη δήλωσή του μετά τη συνάντηση ο κ. Πάτσης τόνισε ότι για μια ακόμη φορά διατύπωσε στον Υπουργό την πάγια θέση του σχετικά με την επιτακτική ανάγκη άμεσης μετακίνησης των μεταναστών από τα υπερπολυτελή ξενοδοχεία του ορεινού όγκου κοντά στο χιονοδρομικό κέντρο της Βασιλίτσας, μιας κατάστασης που, όπως είπε, ευθύνεται για την απαξίωση του τουρισμού στην περιοχή και για τον μαρασμό της τοπικής οικονομίας. Ταυτόχρονα εξέφρασε τις σοβαρές ενστάσεις που υπάρχουν στην κοινωνία των Γρεβενών για την πιθανή μετακίνηση επιπλέον μεταναστών στο νομό. Σύμφωνα με τον κ. Πάτση, ο Υπουργός άκουσε προσεκτικά τους προβληματισμούς που του εξέφρασε και δεσμεύτηκε ότι θα εξετάσει κάθε πιθανή λύση ώστε να μην επιβαρυνθούν κι άλλο τα Γρεβενά, που ήδη σηκώνουν ένα δυσβάστακτο βάρος."/>
  </head>
  <body>
    <article>
      <h1>Γρεβενά: Συνάντηση Πάτση – Χρυσοχοΐδη</h1>
      <address><time datetime="2019-11-21T07:40:29+00:00">21 Nov 2019, 07:40</time> by <a rel="author">Αναστασία Παπαντώνη</a></address>
      <p>Τη θέση του για τη φιλοξενία μεταναστών στα Γρεβενά, επανέλαβε ο βουλευτής της ΝΔ Ανδρέας Πάτσης, στη συνάντηση που είχε με τον Υπουργό Προστασίας του Πολίτη, Μιχάλη Χρυσοχοΐδη, στα γραφεία του Υπουργείου. Στη δήλωσή του μετά τη συνάντηση ο κ. Πάτσης τόνισε ότι για μια ακόμη φορά διατύπωσε στον Υπουργό την πάγια θέση του σχετικά με την επιτακτική ανάγκη άμεσης μετακίνησης των μεταναστών από τα υπερπολυτελή ξενοδοχεία του ορεινού όγκου κοντά στο χιονοδρομικό κέντρο της Βασιλίτσας, μιας κατάστασης που, όπως είπε, ευθύνεται για την απαξίωση του τουρισμού στην περιοχή και για τον μαρασμό της τοπικής οικονομίας. Ταυτόχρονα εξέφρασε τις σοβαρές ενστάσεις που υπάρχουν στην κοινωνία των Γρεβενών για την πιθανή μετακίνηση επιπλέον μεταναστών στο νομό. Σύμφωνα με τον κ. Πάτση, ο Υπουργός άκουσε προσεκτικά τους προβληματισμούς που του εξέφρασε και δεσμεύτηκε ότι θα εξετάσει κάθε πιθανή λύση ώστε να μην επιβαρυνθούν κι άλλο τα Γρεβενά, που ήδη σηκώνουν ένα δυσβάστακτο βάρος.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/larisa/anoikta-stratopeda%c2%a8stin-1i-stratia-larisas/"/>
        <a href="https://www.ert.gr/perifereiakoi-stathmoi/florina/syllalitirio-gia-ti-dei-sti-dytiki-makedonia/"/>
        <a href="https://www.ert.gr/frontpage/sti-voyli-katatithetai-o-proypologismos-toy-2020/"/>
        <a href="https://www.ert.gr/perifereiakoi-stathmoi/seres/e-p-s-serron-paralimnio-serres-1800-kai-kala-dendra-sta-imitelika/"/>
        <a href="https://www.ert.gr/eidiseis/ellada/kinonia/i-nasa-sti-santorini-dokimazei-technologies-gia-exereynisi-exogiinon-okeanon-photos/"/>
        <a href="https://www.ert.gr/perifereiakoi-stathmoi/florina/florina-voyleytis-n-d-de-tha-chathoyn-ta-erga-ton-tilethermanseon-florinas-kai-melitis/"/>
      </related>
    </article>
  </body>
</html>