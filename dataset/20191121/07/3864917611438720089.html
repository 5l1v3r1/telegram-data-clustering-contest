<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822533-kuleba-proviv-urok-dla-skolariv-u-den-gidnosti-ta-svobodi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T07:53:00+00:00"/>
    <meta property="og:title" content="Кулеба провів урок для школярів у День Гідності та Свободи"/>
    <meta property="og:description" content="Віцепрем’єр-міністр з питань європейської та євроатлантичної інтеграції Дмитро Кулеба у День Гідності та Свободи провів для київських школярів урок про європейський вибір України."/>
  </head>
  <body>
    <article>
      <h1>Кулеба провів урок для школярів у День Гідності та Свободи</h1>
      <h2>Віцепрем’єр-міністр з питань європейської та євроатлантичної інтеграції Дмитро Кулеба у День Гідності та Свободи провів для київських школярів урок про європейський вибір України.</h2>
      <address>
        <time datetime="2019-11-21T07:53:00+00:00">21 Nov 2019, 07:53</time>
      </address>
      <p>Про це урядовець повідомив на своїй сторінці у <a href="https://twitter.com/DmytroKuleba/status/1197423494549647365">Twitter</a>.</p>
      <p>“У річницю початку Революції Гідності провів урок для учнів київської спеціалізованої школи 57 про Європейський вибір України. Ви б бачили цих розумних <a href="https://www.ukrinform.ua/tag-diti">дітей</a>! Питання ставили навіть англійською. Працюємо, щоб в їхніх паспортах колись було написано: "Україна. Європейський Союз", - зазначив <a href="https://www.ukrinform.ua/tag-kuleba">Кулеба</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2816317-ukraina-vstupit-v-nato-ranise-niz-u-evrosouz-kuleba.html">Україна вступить в НАТО раніше, ніж у Євросоюз — Кулеба</a>
      </blockquote>
      <p>Як повідомлялося, День Гідності і Свободи відзначається щороку 21 листопада згідно з указом Президента від 13 листопада 2014 року. Його встановлено на честь початку двох знаменних і доленосних подій у новітній українській історії: Помаранчевої революції 2004 року та Революції гідності 2013 року.</p>
      <p>
        <i>Фото: Twitter</i>
      </p>
    </article>
  </body>
</html>