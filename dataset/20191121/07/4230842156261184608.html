<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-budemo-pereviryaty-zelenskyj-pro-skandal-z-proslushkoyu-dbr/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T07:19:51+00:00"/>
    <meta property="og:title" content="Будемо перевіряти: Зеленський про скандал з прослушкою ДБР"/>
    <meta property="og:description" content="Президент України Володимир Зеленський зазначає, що з прослуховуванням в кабінеті директора Держбюро розслідувань Романа Труби будуть розбиратися з 21 листопада, а листування Джокера він читав, але не знає, хто це."/>
  </head>
  <body>
    <article>
      <h1>Будемо перевіряти: Зеленський про скандал з прослушкою ДБР</h1>
      <address>
        <time datetime="2019-11-21T07:19:51+00:00">21 Nov 2019, 07:19</time>
      </address>
      <p>Президент України Володимир Зеленський зазначає, що з прослуховуванням в кабінеті директора Держбюро розслідувань Романа Труби будуть розбиратися з 21 листопада, а листування Джокера він читав, але не знає, хто це.</p>
      <p>Володимир Зеленський сказав, що читав листування так званого Джокера, який спілкується з народними депутатами і державними діячами, але не знає, хто він такий.</p>
      <blockquote>– Складно сказати. Зараз стільки фейків в інтернеті, про все пишуть. Пам’ятайте, коли була президентська кампанія, що тільки про мене не писали.<br/>Все це неправда, ви бачите. А я не знаю, хто такий Джокер. Може, він навіть зараз серед нас, – сказав президент, посміхаючись.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191120-pranker-dzhoker-rozviv-zamministra-klitinu-pislya-seks-skandalu/">Пранкер Джокер розвів заступника міністра Клітіну після секс-скандалу</a>
      </p>
      <p>А з прослуховуванням у кабінеті Романа Труби будемо розбиратися з 21 листопада.</p>
      <blockquote>– Спочатку я прочитав, що була прослушка у Труби в ДБР, а потім прочитав, що Труба спростував це, сказав, що це фейки.<br/>Завтра будемо розбиратися, – сказав Зеленський на брифінгу в середу вночі в Очакові після огляду повернутих кораблів.</blockquote>
      <p>Нагадаємо, увечері 19 листопада у Telegram з’явився <a href="https://fakty.com.ua/ua/ukraine/20191120-trubu-prorvalo-v-merezhu-zlyly-proslushku-z-kabinetu-glavy-dbr/">анонімний канал під назвою Трубу прорвало</a>, де викладають аудіозаписи, зроблені нібито у кабінеті керівника Державного бюро розслідувань.</p>
      <p>Хто є автором каналу – невідомо.</p>
      <p>Однак джерела <a href="https://censor.net.ua/ua/resonance/3160695/udar_truboyu_kasetnyyi_skandal_prezydenta_zelenskogo">Цензор.НЕТ</a> підтверджують автентичність записів.</p>
    </article>
  </body>
</html>