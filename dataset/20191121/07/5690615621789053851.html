<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836963-oos-boyoviki-sim-raziv-obstrilyali-ukrayinski-pozitsiyi-kilka-biytsiv-poraneno"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T07:19:00+00:00"/>
    <meta property="og:title" content="ООС: бойовики сім разів обстріляли українські позиції, кілька бійців поранено"/>
    <meta property="og:description" content="КИЇВ. 21 листопада. УНН. 20 листопада збройні формування Російської Федерації 7 разів порушили режим припинення вогню. Противник обстрілював позиції …"/>
  </head>
  <body>
    <article>
      <h1>ООС: бойовики сім разів обстріляли українські позиції, кілька бійців поранено</h1>
      <address><time datetime="2019-11-21T07:19:00+00:00">21 Nov 2019, 07:19</time> by <a rel="author">Денис Масліков</a></address>
      <p><b>КИЇВ. 21 листопада. УНН.</b> 20 листопада збройні формування Російської Федерації 7 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно. Про це повідомляє <b>УНН</b> з посиланням на пресцентр штабу ООС.</p>
      <p>В районі відповідальності оперативно-тактичного угруповання "Схід" російські окупаційні війська здійснили 4 обстріли:</p>
      <p>неподалік Березового – з гармат БМП-1 та великокаліберних кулеметів;<br/>поблизу Пищевика – з мінометів калібру 82 мм, гранатометів різних систем, великокаліберних кулеметів та іншої стрілецької зброї;<br/>біля Талаківки – з озброєння БМП-1, ручних протитанкових гранатометів та великокаліберних кулеметів.<br/>неподалік Мар'їнки – з підствольних гранатометів і стрілецької зброї.</p>
      <p>
        <a href="https://www.unn.com.ua/uk/news/1836794-u-shtabi-oos-zasteregli-vid-spekulyatsiy-boyovikiv-vibukhami-u-rayoni-petrivskogo">
          <b>ЧИТАЙТЕ ТАКОЖ: У штабі ООС застерегли від спекуляцій бойовиків вибухами у районі Петрівського</b>
        </a>
      </p>
      <p>В районі відповідальності оперативно-тактичного угруповання "Північ" зафіксовано 3 ворожих обстріли:</p>
      <p>поблизу Південного – з підствольних гранатометів та стрілецької зброї;<br/>неподалік Гладосового – з автоматичних гранатометів та великокаліберних кулеметів;<br/>біля Новотошківського – зі стрілецької зброї.</p>
      <p>Вчора, 20 листопада, поранень внаслідок обстрілів зазнали 7 військовослужбовців зі складу Об'єднаних сил.</p>
      <p>За інформацією пресцентру штаба ООС, в той час, як Україна всіма можливими дипломатичними шляхами намагається досягнути миру, російські окупанти цинічно порушують будь-які домовленості. Так, українська сторона, на одній з ділянок, вчора двічі запитувала "Тишу" для надання допомоги пораненим. Збройні формування Російської Федерації давали на це згоду, але підступно продовжували вести вогонь по наших позиціях.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <p>Нагадаємо, у зоні ООС українські бійці <a href="https://www.unn.com.ua/uk/news/1836716-u-zoni-oos-ukrayinski-biytsi-zbili-vorozhiy-bezpilotnik-z-vibukhivkoyu">збили ворожий безпілотник з вибухівкою.</a></p>
    </article>
  </body>
</html>