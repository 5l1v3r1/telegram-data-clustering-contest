<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598384/kairos-erxetai-ptosi-thermokrasias-pote-anamenontai-elafres-vroxes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T07:31:00+00:00"/>
    <meta property="og:title" content="Καιρός: Έρχεται πτώση θερμοκρασίας – Πότε αναμένονται ελαφρές βροχές"/>
    <meta property="og:description" content="Ασθενής ψηλή πίεση επηρεάζει την περιοχή.   Σήμερα, ο καιρός θα είναι κυρίως αίθριος, αλλά κατά διαστήματα θα παρατηρούνται αυξημένες ψηλές..."/>
  </head>
  <body>
    <article>
      <h1>Καιρός: Έρχεται πτώση θερμοκρασίας – Πότε αναμένονται ελαφρές βροχές</h1>
      <address><time datetime="2019-11-21T07:31:00+00:00">21 Nov 2019, 07:31</time> by <a rel="author">SigmaLive</a></address>
      <p>Ασθενής ψηλή πίεση επηρεάζει την περιοχή.</p>
      <p>Σήμερα, ο καιρός θα είναι κυρίως αίθριος, αλλά κατά διαστήματα θα παρατηρούνται αυξημένες ψηλές νεφώσεις.</p>
      <p>Οι άνεμοι θα πνέουν κυρίως νοτιοδυτικοί ως βορειοδυτικοί ασθενείς, 3 μποφόρ και η θάλασσα θα είναι ήρεμη μέχρι λίγο ταραγμένη. Η θερμοκρασία θα ανέλθει στους 25 βαθμούς στο εσωτερικό, γύρω στους 23 στα παράλια και στους 16 βαθμούς στα ψηλότερα ορεινά.</p>
      <p>Απόψε, θα παρατηρούνται κατά διαστήματα αυξημένες ψηλές νεφώσεις. Οι άνεμοι θα πνέουν κυρίως βορειοδυτικοί ως βορειοανατολικοί ασθενείς, 3 μποφόρ και η θάλασσα θα είναι ήρεμη μέχρι λίγο ταραγμένη. Η θερμοκρασία θα πέσει στους 9 βαθμούς στο εσωτερικό, γύρω στους 11 στα παράλια και στους 5 βαθμούς στα ψηλότερα ορεινά.</p>
      <p>Την Παρασκευή, το Σάββατο και την Κυριακή θα παρατηρούνται κατά διαστήματα αυξημένες νεφώσεις κυρίως στη μέση και ανώτερη ατμόσφαιρα , ενώ δεν αποκλείεται να πέσουν μεμονωμένες, κυρίως ελαφρές βροχές.</p>
      <p>Η θερμοκρασία θα σημειώσει σταδιακά μικρή πτώση κατά το τριήμερο, για να κυμανθεί κοντά στις μέσες κλιματολογικές τιμές.</p>
    </article>
  </body>
</html>