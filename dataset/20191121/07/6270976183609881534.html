<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/prezydent-ukrayiny-vymagaye-realnogo-rozsliduvannya-sprav-uchasnykiv-revolyutsiyi-gidnosti/"/>
    <meta property="og:site_name" content="Рубрика"/>
    <meta property="article:published_time" content="2019-11-21T07:40:55+00:00"/>
    <meta property="og:title" content="Президент України вимагає реального розслідування справ учасників Революції Гідності"/>
    <meta property="og:description" content="Президент Володимир Зеленський вимагає результату в розслідуванні злочині проти учасників Революції Гідності. Дивіться трансляцію Офісу президента з Алеї Небесної сотні у Києві. “Дорогі українці, День Гідності та Свободи – особливий для кожного з нас. Він пов’язаний із початком двох революцій, коли голоси мільйонів громадян злилися в єдиний голос нації, щоб твердо сказати: українці хочуть і […]"/>
  </head>
  <body>
    <article>
      <h1>Президент України вимагає реального розслідування справ учасників Революції Гідності</h1>
      <address><time datetime="2019-11-21T07:40:55+00:00">21 Nov 2019, 07:40</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/4f5c59f21982e86508ba6c91181eff39_1570795989_extra_large-860x580-c-1.jpeg"/>
      </figure>
      <p>Фото ОП<br/><b><b>Президент Володимир Зеленський вимагає результату в розслідуванні злочині проти учасників Революції Гідності.</b></b></p>
      <p>Дивіться <a href="https://www.facebook.com/president.gov.ua/?__tn__=%2CdkC-R&amp;eid=ARAQYhDZjrOaZVLH-oEjBLOSdYVoQQJjBoyU-aPsfCnce2h1y_BzVlVG1adxVNZRbuZtT9ETukkiKjM3&amp;hc_ref=ARRPX4kiXlyALCEpSx-hX1TSPClMAzrK3HrXzbQeEJ1F2jrq6y3IZTYG0fEP_0GK5G4">трансляцію</a> Офісу президента з Алеї Небесної сотні у Києві.</p>
      <p>“Дорогі українці, День Гідності та Свободи – особливий для кожного з нас. Він пов’язаний із початком двох революцій, коли голоси мільйонів громадян злилися в єдиний голос нації, щоб твердо сказати: українці хочуть і будуть жити у вільній, демократичній та квітучій державі.</p>
      <p>Гідність та свобода – невід’ємні складові нашої ДНК. Українці не на словах знають, як захищати свою гідність та виборювати свободу на барикадах. У тій боротьбі, на жаль, ми заплатили найвищу можливу ціну – людське життя</p>
      <p><b>У місці, де ми знаходимося, обов’язково з’явиться музей Революції гідності.</b> І це дуже важливо. Проте для вшанування пам’яті кожного загиблого музею недостатньо. Звичайно, нам потрібні реальні результати розслідування справ Майдану</p>
      <p>Родини загиблих та все суспільство мають обов’язково отримати відповіді, а винні – обов’язково отримати покарання”.</p>
      <p>Перед промовою Зеленський із дружиною <a href="https://rubryka.com/2019/11/21/zelenski-vshanuvaly-pam-yat-zagyblyh-na-aleyi-nebesnoyi-sotni/">поставили свічки</a> до хреста в пам’ять загиблих майданівців, а після промови – поговорив із присутніми, серед яких і родичі загиблих.</p>
      <p>Вони розповіли йому про проблеми родичів загиблих та нагадали про традиційну зустріч 20 лютого.</p>
      <p>“Я думаю, було б дуже гарно, щоб 20 лютого вже з якимось результатом (були)”, – сказав президент.</p>
    </article>
  </body>
</html>