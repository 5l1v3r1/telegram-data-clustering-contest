<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/xiaomi-testuje-novy-slunecni-mod-v-miui-11/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-21T07:30:00+00:00"/>
    <meta property="og:title" content="Xiaomi testuje nový „sluneční“ mód v MIUI 11"/>
    <meta property="og:description" content="Maximální jas displeje je oblast, které zákazníci často nevěnují až takovou pozornost. Přitom se může jednat o poměrně důležitou vlastnost telefonu. Některé displeje totiž nemusí být dostatečně výkonné na to, abyste jej mohli používat venku, tedy na přímém slunečním světle. V takových případech spousta mobilních výrobců používá speciální režim vysokého jasu, který se automaticky spustí […]"/>
  </head>
  <body>
    <article>
      <h1>Xiaomi testuje nový „sluneční“ mód v MIUI 11</h1>
      <address><time datetime="2019-11-21T07:30:00+00:00">21 Nov 2019, 07:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Maximální jas displeje je oblast, které zákazníci často nevěnují až takovou pozornost. Přitom se může jednat o poměrně důležitou vlastnost telefonu. Některé displeje totiž nemusí být dostatečně výkonné na to, abyste jej mohli používat venku, tedy na přímém slunečním světle. V takových případech spousta mobilních výrobců používá speciální režim vysokého jasu, který se automaticky spustí tehdy, kdy je okolní osvětlení dostatečně jasné. </p>
      <h3>Xiaomi „vyždíme“ váš displej naplno</h3>
      <p>V nejnovější aktualizaci MIUI 11 se majitelé Redmi K20 Pro / Mi 9T Pro dočkali nového nastavení pod názvem „Sunlight mode“. Tato funkce zvýší jas displeje na nejvyšší možnou úroveň. Toho využijete hlavně ve chvíli, kdy používáte telefon na přímém slunečním světle. </p>
      <figure>
        <img src="https://dotekomanie.cz/wp-content/uploads/2019/11/Xiaomi-MIUI-Sunlight-Mode-578x1200x.jpg"/>
      </figure>
      <p>Konkrétně popis režimu říká, že funkce upravuje jas na základě okolního světla v případě, i když je automatický jas vypnutý. Podle zahraničního serveru XDA-Developers se zdá, že tato funkce bude aktivována ve chvíli, kdy okolní osvětlení překročí 12 000 luxů po dobu pěti sekund.</p>
      <p>Jas displeje se při aktivaci režimu pravděpodobně zvýší na nejvyšší možnou úroveň. Když okolní světlo klesne pod 12 000 luxů po dobu dvou sekund, jak displeje se vrátí na svou původní hodnotu. S největší pravděpodobností se tato funkce objeví u všech telefonů s operačním systémem Android a nadstavbou MIUI 11.</p>
      <footer>Zdroj: <a href="https://www.xda-developers.com/xiaomi-sunlight-mode-miui-11/#735b9/">xda-developers.com</a></footer>
    </article>
  </body>
</html>