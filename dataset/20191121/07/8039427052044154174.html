<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960714"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T07:20:38+00:00"/>
    <meta property="og:title" content="క్లబ్బులు, అపార్ట్‌మెంట్లకు బదులు పడవలపై..."/>
    <meta property="og:description" content="ADVT"/>
  </head>
  <body>
    <article>
      <h1>క్లబ్బులు, అపార్ట్‌మెంట్లకు బదులు పడవలపై...</h1>
      <address>
        <time datetime="2019-11-21T07:20:38+00:00">21 Nov 2019, 07:20</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>భీమవరం :</b> జూదం కొత్త పుంతలు తొక్కుతోంది. శివారు ప్రాంతాల్లోని తోటలు, ఖాళీ ప్రదేశాలు, పట్టణంలో అపార్ట్‌మెంట్లలో పేకాట శిబిరాలు నిర్వహించేవారు. జూద నిర్వహణలో కొత్తగా సాంకేతిక పద్ధతులు వినియోగించడమే కాదు, ఊహించని ప్రదేశా ల్లో జూదం నిర్వహిస్తున్నారు. పోలీసులకు పట్టుబడకుండా ఉండేందుకు ఏర్లు, నదులను పేకాట స్థావరాలుగా మా ర్చేస్తున్నారు. భీమవరం పరిసర మండలాల నుంచి మొగల్తూరు వరకు విస్తరించిన ఉప్పుటేరు జూదరులకు అనువుగా మారింది. ఈ నెల 12న కాళ్ళ మండలం మోడి గ్రామ పరిధిలో పడవపై పేకాడుతున్న వారు పోలీసులకు పట్టుబడడంతో పడవల్లో పేకాట వెలుగు చూసింది.</p>
      <p> </p>
      <p>
        <b>క్లబ్‌లు మూతతో..</b>
      </p>
      <p>ఇటీవల జిల్లాలో క్లబ్‌లు మూత పడడంతో జూదరులు కొత్త ప్రాంతాలు వెతుకులాడారు. కాలువలు, ఏర్లు అను వుగా కనిపించాయి. ఉదయాన్నే భారీ డ్రెయిన్లు, ఏర్లు ఉన్న చోటకు వెళ్ళి అక్కడ పడవల యజమానులతో రోజుకు మనిషికి రూ.2వేలు చొప్పున మాట్లాడుకుంటు న్నారు. పడవలపై రోజంతా ఏటి మధ్యలోనే జూదం నిర్వ హిస్తున్నారు. పడవ యజమానులతో మాట్లాడి ఆహారం, మద్యం సమకూర్చుకుంటున్నట్లు సమాచారం.</p>
      <p> </p>
      <p>
        <b>తీరం వెంబడి ఇదే తంతు..</b>
      </p>
      <p>కాళ్ళ మండలంలో మొగదిండి స్ట్రెయిట్‌కట్‌తో పాటు భీమవరం మండలంలో ఏరు, మొగల్తూరు మండలం కాళీ పట్నం వద్ద సముద్రంలో కలిసే ఉప్పుటేరు జూదం ఆడడానికి అనువుగా ఉంది. కృష్ణా జిల్లా ప్రాంతాల నుంచి చాలామంది పడవలపై జూదం ఆడడానికి వస్తున్నట్లు తెలుస్తోంది. పడవ యజమానులు కూడా ప్రతిరోజు ఒక్క చోటే కాకుండా రోజుకు ఒక ప్రాంతంలో పడవ నడుపుతూ ఎవరికీ అనుమానం రాకుండా జూదం నిర్వహించడానికి వెసులుబాటు కల్పిస్తున్నారు.</p>
      <p> </p>
      <p>
        <b>పోలీసు దాడిలో రూ. 3 లక్షలు పట్టివేత</b>
      </p>
      <p>కాళ్ళ మండలం కలవపూడి పరిధిలో మోడి గ్రామ ప్రాంతంలో మొగదిండి డ్రెయిన్‌లో పడవపై పేకాట నిర్వహణ కలకలం రేపింది. ఈనెల 12న పక్కా సమా చారం అందుకున్న పోలీసులు కాపుకాసి పడవను పట్టుకు న్నారు. 15 మంది జూదరులను అదుపులోకి తీసుకుని రూ.2.84 నగదు, ఒక బోటు, 11 సెల్‌ఫోన్లు, 2 ద్విచక్ర వాహనాలను స్వాధీనం చేసుకున్నారు. పోలీసులు తీరం వెంబడి సుమారు 100 రోజులుగా గస్తీ నిర్వహిస్తున్నారు.</p>
      <p> </p>
      <p>
        <b>పలుమార్లు పట్టుబడ్డారు</b>
      </p>
      <p>కాళ్ళ పోలీసులకు పట్టుబడిన వారిలో ఏలూరుపాడుకు చెందిన ఒక వైసీపీ నాయకుడుతో పాటు భీమవరానికి చెందిన ఇద్దరు ఉన్నారు. వారిద్దరు వ్యక్తులు గతంలో భీమ వరం ప్రాంతాల్లో జూదాలు నిర్వహిస్తూ పోలీసులకు పట్టుబడినట్లు సమాచారం. కొన్ని పోలీస్‌ స్టేషన్‌ల పరిధి లో జూదరులు పట్టుబడినా బడా నాయకులకు సబంధిం చిన వారివారి పేర్లు తప్పిస్తున్నట్లు ఆరోపణలు వస్తున్నా యి. పేర్లు తొలగించడం, డబ్బు మాయం చేసిన ఆరోప ణలపై సుమారు రెండేళ్ళ క్రితం భీమవరంలో ఒక ఎస్‌ఐ, సీఐ వీఆర్‌కు వెళ్ళినట్లు సమాచారం.</p>
      <p> </p>
      <p>
        <b>నిత్యం పడవపై జూదం..</b>
      </p>
      <p>ఇటీవల తీరం వెంబడి పడవలపై పేకాట, జూదం యథేచ్ఛగా సాగుతుందని స్థానికులు చెబుతున్నారు. ఏర్లు, నదుల మధ్యలోకి వెళ్ళే అవకాశం లేకపోవడంతో పోలీసు లు చూడనట్లు వ్యవహరిస్తున్నారని చెబుతున్నారు. జూదాల నియంత్రణకు ప్రత్యేక దృష్టి సారించి నియంత్రిం చాల్సిన అవసరం ఉందని పలువురు పేర్కొంటున్నారు.</p>
      <p>భారీ జూదం సాగుతోంది</p>
      <p> </p>
      <p>ఇటీవల జూదంగా భారీగా సాగుతోంది. భారీగా పట్టుబడుతు న్నారు. భారీ మొత్తం స్వాధీనం చేసుకుం టున్నాం. కొద్ది రోజుల క్రితం భీమవరం వన్‌ టౌన్‌ పరిధిలో రెండుసార్లు రూ.4లక్షలు పైనే, మొగల్తూరు పోలీస్‌స్టేషన్‌ పరిధిలో రూ.2లక్షలు, కాళ్ళ పోలీస్‌ స్టేషన్‌ పరిధిలో రూ.2.84 లక్షలు పట్టుబడ్డాయి. కాళ్ళ పరిధిలో జూద రులు పడవపై పేకాడుతూ దొరికారు. పడవపై పేకా డుతూ దొరకడం ఇదే మొదటిసారి. తీరం వెంబడి ఇలాంటి జూదంపై నిఘా పెంచాం. గ్రామాల్లో ప్రజలకు అవగాహన కల్పిస్తున్నాం. పగటి వేళ కూడా ప్రత్యేక బీట్‌ ఏర్పాటు చేస్తున్నాం. ప్రజలు పోలీసులకు సహక రించాలి. ఎక్కడైనా జూదం నిర్వహిస్తే పోలీసుల కు తెలియజేయాలి. వారి వివరాలు గోప్యంగా ఉంచుతామని డీఎస్పీ తెలిపారు.</p>
    </article>
  </body>
</html>