<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/vladimir-putin-nacherta-ljubopitna-vizija-za-badeshteto-na-es.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T07:25:00+00:00"/>
    <meta property="og:title" content="Путин: Източноевропейски членки на ЕС ще го напуснат"/>
    <meta property="og:description" content="Причината - вместо да получават пари от фондовете, ще им се наложи да дават"/>
  </head>
  <body>
    <article>
      <h1>Путин: Източноевропейски членки на ЕС ще го напуснат</h1>
      <h2>Причината - вместо да получават пари от фондовете, ще им се наложи да дават</h2>
      <address><time datetime="2019-11-21T07:25:00+00:00">21 Nov 2019, 07:25</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/Putin_1574313689-1.mp4"/>
      </figure>
      <p>Любопитна визия за бъдещето на Европейския съюз начерта руският президент Владимир Путин. </p>
      <p>Той прогнозира, че след едно десетилетие някои източноевропейски държави ще достигнат такова ниво на икономическо развитие, че няма да имат необходимост от фондовете на Брюксел и ще напуснат Евросъюза.</p>
      <p>Руският президент направи паралел с Великобритания, която се насочила към брезкит в момента, в който осъзнала, че дава повече на ЕС, отколкото получава от него.</p>
      <p>Путин направи изявлението по време на дискусиите на икономическия форум „Русия зове”. Той определи като „измислица” и отживелица предупрежденията на някои среди на Запад за така наречената „руска заплаха”.</p>
      <p>И изрази надежди новият украински президент Володимир Зеленски да подобри отношенията между двете страни и ситуацията в Източна Украйна.</p>
      <p>„Какви са ми отношенията със Зеленски? Никакви, никога не сме се виждали, не се познаваме. Разговаряли сме по телефона и смятам, че е симпатичен човек, искрен. Според мен той наистина иска да промени нещата към по-добро, включително и в Донбас”, заяви Путин.</p>
    </article>
  </body>
</html>