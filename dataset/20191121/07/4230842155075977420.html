<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-ukrayini-vystachyt-syl-shhob-povernuty-kontrol-nad-kordonom-z-rf-zelenskyj/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T07:45:46+00:00"/>
    <meta property="og:title" content="Україні вистачить сил, щоб повернути контроль над кордоном з РФ – Зеленський"/>
    <meta property="og:description" content="Президент Володимир Зеленський заявив, що в Україні є достатньо прикордонників для відновлення контролю над українсько-російським кордоном."/>
  </head>
  <body>
    <article>
      <h1>Україні вистачить сил, щоб повернути контроль над кордоном з РФ – Зеленський</h1>
      <address>
        <time datetime="2019-11-21T07:45:46+00:00">21 Nov 2019, 07:45</time>
      </address>
      <p>Президент Володимир Зеленський заявив, що в Україні є достатньо прикордонників для відновлення контролю над українсько-російським кордоном.</p>
      <p>Президент України Володимир Зеленський заявив, що Україна відмовиться від допомоги Білорусі, коли настане час взяти під контроль ділянку українсько-російського кордону.</p>
      <p>За словами лідера держави, в Україні є достатньо прикордонників для відновлення контролю над кордоном.</p>
      <blockquote>– Я йому подякував (президентові Білорусі Олександру Лукашенку. – <b>Ред.</b>), але я думаю, що ми ж незалежна країна і у нас вистачить своїх прикордонників.</blockquote>
      <p>Також Зеленський прокоментував висловлювання першого президента Казахстану Нурсултана Назарбаєва про те, що українському лідерові потрібно провести зустріч тет-а-тет з президентом РФ Володимиром Путіним для відновлення відносин.</p>
      <p><b>Читайте:</b> <a href="https://fakty.com.ua/ua/ukraine/20191121-povernuti-korabli-vidremontuyut-za-try-misyatsi-zelenskyj/">Повернуті кораблі відремонтують за три місяці – Зеленський</a></p>
      <blockquote>– Я йому сказав, що заради миру на Донбасі та повернення наших територій я готовий до будь-яких форматів, зокрема нашого головного формату – нормандського, – вказав президент України.</blockquote>
      <p>Як повідомлялося, Лукашенко заявив, що <a href="https://fakty.com.ua/ua/ukraine/20190926-bilorus-gotova-vvesty-myrotvortsiv-na-donbas-lukashenko/">Білорусь готова ввести миротворців на Донбас</a> і взяти під контроль ділянку українсько-російського кордону, але “напрошуватися не буде”.</p>
    </article>
  </body>
</html>