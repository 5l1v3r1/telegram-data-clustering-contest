<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361761/nova-teorija-zavere-greta-je-putnik-kroz-vreme-njena-misija-je-da-spase-zemlju"/>
    <meta property="og:site_name" content="kurir.rs"/>
    <meta property="article:published_time" content="2019-11-21T07:12:00+00:00"/>
    <meta property="og:title" content="NOVA TEORIJA ZAVERE: Greta je putnik kroz vreme, njena misija je da spase Zemlju!"/>
    <meta property="og:description" content="Misterija: Na fotografiji s kraja 19. veka, snimljenoj u Kanadi, nalazi se devojčica koja je preslikana švedska tinejdžerka"/>
  </head>
  <body>
    <article>
      <h6 class="kicker">Internet</h6>
      <h1>NOVA TEORIJA ZAVERE: Greta je putnik kroz vreme, njena misija je da spase Zemlju!</h1>
      <address>
        <time datetime="2019-11-21T07:12:00+00:00">21 Nov 2019, 07:12</time>
      </address>
      <p>
        <b>Misterija: Na fotografiji s kraja 19. veka, snimljenoj u Kanadi, nalazi se devojčica koja je preslikana švedska tinejdžerka</b>
      </p>
      <p>Pristalice teorije zavere tvrde da je švedska aktivistkinja Greta Tunberg putnik kroz vreme čija je misija da spase Zemlju od klimatskih promena!</p>
      <p>Oni utočište u svom suludom verovanju nalaze u fotografiji snimljenoj daleke 1898. godine na kanadskoj teritoriji Jukon koja se nalazi u Univerzitetu Vašington u Sijetlu.</p>
      <p>Naime, na ovoj fotografiji, koja je deo arhive univerziteta, nalazi se devojčica koja više nego liči na 16-godišnju Gretu. Nije dugo prošlo otkad je fotografija otkrivena do njenog pojavljivanja na društvenim mrežama, kada je počelo širenje još jedne teorije zavere, na čemu možemo zahvaliti razvoju savremene tehnologije. Na fotografiji se devojčica koja liči na Gretu nalazi u društvu još dvoje dece i oni ispiraju zemlju u potrazi za zlatom.</p>
      <figure>
        <iframe src="https://www.youtube.com/embed/sSastnh6WVg" width="560" height="315" data-service="Youtube" scrolling="no"/>
      </figure>
      <p>"Znači, Greta Tunberg je putnik kroz vreme i poslata je iz budućnosti da spase našu planetu od pogubnih posledica klimatskih promena", glasi jedan od komentara na Tviteru.</p>
      <p>Drugi korisnik ove društvene mreže je još uvereniji: "Greta je iz budućnosti poslata u ključne periode ljudske istorije kako bi nam ukazala na probleme koji prete našoj planeti".</p>
      <figure>
        <iframe src="https://www.youtube.com/embed/rYxt0BeTrT8" width="560" height="315" data-service="Youtube" scrolling="no"/>
      </figure>
      <p>Na drugoj strani, ima i onih koji su uvereni da je u pitanju fotografija obrađivana u Fotošopu jer su lica devojčica gotovo identična.</p>
      <p>Bez obzira na istinu, Greta Tunberg je postala simbol borbe protiv klimatskih promena nakon što je u svojoj školi u Švedskoj predvodila proteste svake nedelje. Njena borba je inspirisala akciju u još sto gradova širom sveta.</p>
      <blockquote><b>Drugi putnici kroz vreme ZVEZDE IZ PROŠLOSTI<br/></b>Greta nije prva poznata ličnost čiji je dvojnik živeo u prošlom veku, a koja je „optužena“ da je putnik kroz vreme.<br/>Ranije su na društvenim mrežama ove epitete dobijali Džon Travolta, Džej Zi, Nikolas Kejdž, Edi Marfi i mnogi drugi koji su imali dvojnika u prošlosti i čije su fotografije postale viralne zahvaljujući društvenim mrežama.</blockquote>
      <figure>
        <img src="https://www.kurir.rs/data/images/2019/11/20/23/2059049_111_ff.jpg?ver=1574289508"/>
        <figcaption>
          <cite>foto: EPA/AP</cite>
        </figcaption>
      </figure>
      <p>
        <b>Kurir.rs/ Foto: AP/Paul Chiasson</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3335741/nemam-svoj-snajper-americki-profesor-suspendovan-zbog-kontroverznog-komentara-o-greti-tunberg"/>
        <a href="https://www.kurir.rs/planeta/3332521/ni-putin-nije-odusevljen-malom-gretom-mozda-cu-vas-razocarati-ali-ne-delim-entuzijazam-zbog-njenog-govora"/>
        <a href="https://www.kurir.rs/planeta/3331377/terminator-odusevljen-gretom-tunberg-svarceneger-poslao-klimatskoj-aktivistkinji-teslu-da-putuje-po-americi"/>
        <a href="https://www.kurir.rs/planeta/3330141/greta-nespretno-odgovara-na-pitanja-novinara-optuzuje-je-da-je-projekat-velikih-sila-a-evo-kako-mlada-aktivistkinja-zvuci-bez-spremnog-teksta-video"/>
      </related>
    </article>
  </body>
</html>