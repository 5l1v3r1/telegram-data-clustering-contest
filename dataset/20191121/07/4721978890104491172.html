<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718925/guida-regali-apple-festivita-2019"/>
    <meta property="og:site_name" content="iPhone Italia"/>
    <meta property="article:published_time" content="2019-11-21T07:52:51+00:00"/>
    <meta property="og:title" content="Apple pubblica la guida ai regali per le festività 2019 e aumenta i tempi di reso"/>
    <meta property="og:description" content="Apple ha aggiornato oggi il suo sito Web per pubblicare la guida ai regali per le festività del 2019, qualcosa che l'azienda fa ogni anno."/>
  </head>
  <body>
    <article>
      <h1>Apple pubblica la guida ai regali per le festività 2019 e aumenta i tempi di reso</h1>
      <address>
        <time datetime="2019-11-21T07:52:51+00:00">21 Nov 2019, 07:52</time>
      </address>
      <p>Apple ha aggiornato oggi il suo <a href="https://www.apple.com/it/shop/gifts">sito Web</a> per pubblicare la guida ai regali per le festività del 2019, qualcosa che l’azienda fa ogni anno in vista delle festività natalizie. Come di consueto, Apple ha anche aumentato i tempi per la restituzione dei prodotti acquistati in questo periodo</p>
      <p>La guida ai regali è progettata per <b>raccomandare i prodotti Apple</b> che le persone possono acquistare per amici e parenti durante le festività natalizie. La versione di quest’anno si concentra su colori vivaci e accattivanti disegni circolari che ricordano fiocchi di neve o ornamenti natalizi.</p>
      <p>L’iPhone 11, l’Apple Watch Series 5, l’iPhone 11 Pro e AirPods Pro sono i migliori regali consigliati da Apple per il 2019. Ma non è tutto, perchè Apple mette in evidenza anche iPad Pro, iPad di settima generazione e Apple Pencil, insieme a HomePod e una selezione di Mac come MacBook Air e il nuovo MacBook Pro da 16 pollici.</p>
      <figure>
        <img src="https://static.iphoneitalia.com/wp-content/uploads/2019/11/guide_regali_apple_1-630x763.jpg"/>
      </figure>
      <p>Nella guida è inclusa anche una <b>piccola selezione di accessori</b>, come Beats Solo Pro, pad di ricarica wireless Boost Up Belkin, PopSocket PopGrip, DJI Mavic Mini, DJI Osmo 3 Gimbal e un controller wireless Xbox. Apple suggerisce anche le carte regalo dell’App Store, che possono essere utilizzate per Apple Arcade, Apple News+, Apple TV+ o Apple Music.</p>
      <figure>
        <img src="https://static.iphoneitalia.com/wp-content/uploads/2019/11/guide_regali_apple_2-630x777.jpg"/>
      </figure>
      <p>Oltre a rilasciare la nuova guida ai regali, oggi Apple ha anche confermato che è attivo uno speciale <b>programma di reso</b> per le festività annuale. Gli acquisti effettuati tra il 15 novembre 2019 e il 25 dicembre 2019 possono essere restituiti fino all’8 gennaio 2020 nella maggior parte dei paesi, Italia compreso.</p>
      <p>Apple offre la spedizione in due giorni per tutti gli acquisti e, nel mese di dicembre, la società offrirà anche la possibilità di scegliere <b>spedizione più veloci</b> per gli acquirenti dell’ultimo minuto.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>