<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/eric-wiebes-blijft-biomassa-als-energiebron-nog-steeds-verdedigen-ondanks-zorgen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T07:00:25+00:00"/>
    <meta property="og:title" content="Eric Wiebes blijft biomassa als energiebron nog steeds verdedigen, ondanks ‘zorgen’"/>
    <meta property="og:description" content="Er wordt weer flink gepolderd in politiek Den Haag. Gisteravond vond in de Tweede Kamer een begrotingsdebat plaats. Het ging daarbij over biomassa als energiebron, waar veel ‘zorgen’ over zijn. Ondanks die zorgen is Eric Wiebes, minister van Economische Zaken en Klimaat, van mening dat deze energiebron nog steeds te verdedigen valt. Biomassacentrales zijn volgens het kabinet van levensbelang om de gestelde klimaatdoelen te halen. Het gaat dus over klimaat en dan weet u: hier wordt grof geld over de balk gesmeten. Zo stelt het kabinet 11,4 miljard euro beschikbaar aan subsidies om dit te financieren. Kortom: een duur grapje. Maar of die centrales nou allemaal zo duurzaam zijn valt te betwijfelen, zo vinden de kornuiten van D66. “Die centrales stoten CO2, stikstof en fijnstof uit. Dus met die duurzaamheid valt het wel mee, vindt D66. De partij vraagt Wiebes om strenger te controleren bij het uitdelen van subsidies en strengere milieueisen te stellen.” En dat is nog niet alles. In oktober was er een groep EASAC…"/>
  </head>
  <body>
    <article>
      <h1>Eric Wiebes blijft biomassa als energiebron nog steeds verdedigen, ondanks ‘zorgen’</h1>
      <address><time datetime="2019-11-21T07:00:25+00:00">21 Nov 2019, 07:00</time> by <a rel="author">Olivier Smits</a></address>
      <p>
        <b>Er wordt weer flink gepolderd in politiek Den Haag. Gisteravond vond in de Tweede Kamer een begrotingsdebat plaats. Het ging daarbij over biomassa als energiebron, waar veel ‘zorgen’ over zijn. Ondanks die zorgen is Eric Wiebes, minister van Economische Zaken en Klimaat, van mening dat deze energiebron nog steeds te verdedigen valt.</b>
      </p>
      <p>Biomassacentrales zijn volgens het kabinet van levensbelang om de gestelde klimaatdoelen te halen. Het gaat dus over klimaat en dan weet u: hier wordt grof geld over de balk gesmeten. Zo stelt het kabinet 11,4 miljard euro beschikbaar aan subsidies om dit te financieren. Kortom: een duur grapje. Maar of die centrales nou allemaal zo duurzaam zijn valt te betwijfelen, zo <a href="https://www.nu.nl/politiek/6012416/wiebes-snapt-zorgen-over-biomassa-maar-vindt-energiebron-verdedigbaar.html"><b>vinden</b></a> de kornuiten van D66.</p>
      <blockquote>“Die centrales stoten CO2, stikstof en fijnstof uit. Dus met die duurzaamheid valt het wel mee, vindt D66. De partij vraagt Wiebes om strenger te controleren bij het uitdelen van subsidies en strengere milieueisen te stellen.”</blockquote>
      <p>En dat is nog niet alles. In oktober was er een groep EASAC-wetenschappers die ons even kwamen vertellen dat de subsidies <a href="https://www.ad.nl/nieuws/miljardensubsidies-voor-biomassa-zijn-weggegooid-geld~adf24748/"><b>weggegooid geld</b></a> zouden zijn. Er werd zelfs gesproken over een ‘<a href="https://www.dagelijksestandaard.nl/2019/10/miljardensubsidies-voor-biomassa-zijn-weggegooid-geld-volgens-easac-wetenschappers/"><b>waanidee</b></a>’.</p>
      <blockquote>“Biomassa is een heel slechte energiebron. Verbranding van hout levert weinig energie op, waardoor er netto meer CO2 uit de schoorsteen komt dan bij kolen en gas. Door een Europese afspraak hoeven we die uitstoot alleen niet in onze klimaatboekhouding op te nemen’’, zegt hoogleraar Louise Vet, die namens de Koninklijke Nederlandse Akademie van Wetenschappen in de milieugroep van EASAC zit.”</blockquote>
      <p>Ondanks de zorgen van verschillende partijen en de vernietigende kritiek van wetenschappers, vindt Wiebes deze ‘energiebron’ dus nog steeds te verdedigen. “De zorgen zijn geen onzin. Maar het concept vind ik uiterst verdedigbaar”, zo liet de VVD-bewindsman eventjes weten. Fijn hé, zo’n minister.</p>
    </article>
  </body>
</html>