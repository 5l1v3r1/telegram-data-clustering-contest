<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/iphone-update-dit-moet-je-weten-over-de-iphone-11-en-iphone-12-renders-33191"/>
    <meta property="og:site_name" content="Apparata"/>
    <meta property="article:published_time" content="2019-11-21T07:45:00+00:00"/>
    <meta property="og:title" content="iPhone update: dit moet je weten over de iPhone 11 en iPhone 12 [renders]"/>
    <meta property="og:description" content="Slimme iPhone-hoes, reparatie-ellende en renders, kortom begin de dag met een Apple."/>
  </head>
  <body>
    <article>
      <h1>iPhone update: dit moet je weten over de iPhone 11 en iPhone 12 [renders]</h1>
      <h2>Slimme iPhone-hoes, reparatie-ellende en renders, kortom begin de dag met een Apple.</h2>
      <address><time datetime="2019-11-21T07:45:00+00:00">21 Nov 2019, 07:45</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Apple ligt onder vuur van het Amerikaanse Congres. Een speciale commissie verhoort de telecomgigant over (oneerlijke) concurrentie en kijkt daarbij met name naar het absurde reparatiebeleid en de kosten die zij rekent voor het aanbieden van Apps in de App Store. We weten allemaal dat Apple aan ontwikkelaars 20% van de inkomsten vraagt als zij in de App-store staan en <a href="https://www.apparata.nl/nieuws/samsung-bewijst-reparatieprijzen-iphone-belachelijk-30757">bizarre reparatieprijzen rekent</a>. Toch wist Apple met droge ogen te vertellen dat de reparatieservice, ondanks een miljardenomzet, verlies lijdt en dat 84% van de Apps gratis wordt doorgegeven. Hoe dit kan? De inspanningen van een woordkunstenaar (die een speech in elkaar stak waarin Apple uitlegt dat 84% van de Apps gratis wordt doorgegeven en daarbij niet meldde dat die Apps zelf ook gratis zijn) en een club creatieve boekhouders. Deze cijfergoochelaars hebben alle reparaties die onder de, ook niet goedkope, garanties werden uitgevoerd opnieuw berekend als zouden ze tegen de commerciële prijs zijn uitgevoerd. Vervolgens heeft men de het verschil tussen garantieprijs en commerciële prijs <a href="https://www.theregister.co.uk/2019/11/21/apple_repair_costs/">als verlies genoteerd</a>. De kosten die Apple zelf maakt voor bijvoorbeeld een scherm dat Apple tegen de hoofdprijs repareert, werden niet bekend gemaakt. Hierdoor ontstaat er een boekhoudkundig verlies, terwijl feitelijk het geld tegen de plinten klotst. We zijn benieuwd of het Congres hier doorheen kan kijken.</p>
      <p>Ondertussen lanceerde Apple een slim smartphonehoesje voor de iPhone 11-serie. Deze batterijhoes beschermt jouw iPhone en laadt deze gelijk op, waardoor je tot wel 50% langer met jouw batterij doet. Je laadt het hoesje en de batterij eenvoudig draadloos op door de iPhone op een Qi-oplader te leggen. Daarnaast een speciale knop in de hoes verwerkt. Met deze knop activeer je direct de camera, zelfs wanneer de iPhone vergrendeld is. Als je met de wijsvinger kort op de knop drukt kun je een foto maken. Als je de knop ingedrukt houdt maak je een video. Het hoesje is <a href="https://www.apple.com/nl/shop/product/MWVJ2ZM/A/smart-battery-case-met-draadloos-opladen-voor-iphone-11-zacht-wit">met € 149,- flink duurder</a> dan onze <a href="https://www.apparata.nl/nieuws/hoe-verras-je-een-apparatalezer-deze-cadeausuggesties-helpen-33185">eerdere cadeausuggesties</a> voor tech-fans, maar misstaat natuurlijk niet in de zak van Sinterklaas of onder de boom. De titel-afbeelding is een foto van het hoesje die Apple verspreidde.</p>
      <p>Tot slot kijken we even vooruit naar de iPhone 12. Hoewel er tot nu toe meer geruchten dan officiële mededelingen over de toekomstige iPhone zijn inspireert de komst van het volgende vlaggenschip duidelijk. Deze nieuwe renders van de anonieme ontwerper ‘TS Designer’ is oogstrelend. De kans dat de iPhone 12 op de render zal lijken is echter nagenoeg nihil, aangezien de eerste lekken bij toeleveranciers duiden op andere configuraties dan hier gebruikt zijn. Toch willen we je hem niet onthouden.</p>
    </article>
  </body>
</html>