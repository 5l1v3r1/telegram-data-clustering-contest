<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822526-zelenskij-desantnikam-vi-persi-tam-de-najvazce.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T07:49:00+00:00"/>
    <meta property="og:title" content="Зеленський — десантникам: Ви перші там, де найважче"/>
    <meta property="og:description" content="Президент Володимир Зеленський привітав воїнів Десантно-штурмових військ Збройних сил України з професійним святом."/>
  </head>
  <body>
    <article>
      <h1>Зеленський — десантникам: Ви перші там, де найважче</h1>
      <h2>Президент Володимир Зеленський привітав воїнів Десантно-штурмових військ Збройних сил України з професійним святом.</h2>
      <address>
        <time datetime="2019-11-21T07:49:00+00:00">21 Nov 2019, 07:49</time>
      </address>
      <p>Про це повідомляється на <a href="https://www.president.gov.ua/news/vitannya-prezidenta-ukrayini-desantno-shturmovim-vijskam-zbr-58465">сайті</a> глави держави.</p>
      <p>“Ви - воїни, які спроможні ефективно діяти y будь-яких умовах бойової обстановки, незважаючи на опір стихій та ворога. Відмінно навчені і підготовлені до виконання складних завдань у небезпечних ситуаціях, в умовах надлюдських фізичних та психологічних навантажень ви здатні впевнено долати усі загрози та перемагати. Ви завжди перші там, де найважче, де потрібна відвага, швидкість і рішучість”, - наголошується у привітанні <a href="https://www.ukrinform.ua/tag-zelenskij">Зеленського</a>.</p>
      <p>Президент від імені українського народу висловив подяку всьому особовому складу та ветеранам десанту за героїзм і вірність військовій присязі та побажав міцного здоров’я, добробуту, незламності духу, нових успіхів і перемог на благо України.</p>
      <p>“Вічна пам’ять та слава героям, які загинули, захищаючи свободу і незалежність нашої держави”, - підкреслив також глава держави.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2821517-u-pidrozdilah-desantnosturmovih-vijsk-zavlatsa-novi-emblemi.html">У підрозділах Десантно-штурмових військ з’являться нові емблеми</a>
      </blockquote>
      <p>Як повідомлялося, День десантно-штурмових військ відзначають в Україні 21 листопада, у День Архістратига Михаїла. Свято десантників було встановлено указом Президента від 21 листопада 2017 року.</p>
    </article>
  </body>
</html>