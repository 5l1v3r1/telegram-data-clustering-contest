<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/sarmale-de-post-cu-ciuperci-retete-delicioase-si-rapide-20096807"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T07:01:16+00:00"/>
    <meta property="og:title" content="Sarmale de post cu ciuperci. Rețete delicioase și rapide"/>
    <meta property="og:description" content="Sarmale de post cu ciuperci se pot prepara atât în zilele de post, dar și în restul anului. Asta pentru că rețeta este una delicioasă și deloc complicat"/>
  </head>
  <body>
    <article>
      <h1>Sarmale de post cu ciuperci. Rețete delicioase și rapide</h1>
      <address><time datetime="2019-11-21T07:01:16+00:00">21 Nov 2019, 07:01</time> by <a rel="author">Alina S.</a></address>
      <p>
        <b>Sarmale de post cu ciuperci se pot prepara atât în zilele de post, dar și în restul anului. Asta pentru că rețeta este una delicioasă și deloc complicat de preparat.</b>
      </p>
      <p><b><a href="https://www.cancan.ro/postul-craciunului-2019-cand-incepe-si-ce-nu-ai-voie-sa-faci-in-postul-craciunului-20085762">Postul Crăciunului</a></b> sau cel al Paștelui sunt perioadele perfecte pentru a încerca măcar o dată o rețetă de sarmale de post cu ciuperci. Iată două dintre cele mai apreciate rețete de sărmăluțe de post:</p>
      <h3>Rețetă mănăstirească de sarmale de post cu ciuperci</h3>
      <p>Sarmalele de post se prepară în mănăstirile din țară destul de des, iar rezultatul este unul delicios.</p>
      <h4>Ingrediente sarmale de post cu ciuperci</h4>
      <ul>
        <li>1 varză murată mare</li>
        <li>450 g ciuperci champignon</li>
        <li>1 morcov măricel – ras prin razatoarea fină</li>
        <li>1 felie mică țelina rasă</li>
        <li>1 ceapă mare tocată fin</li>
        <li>130 g orez</li>
        <li>300 ml suc de roșii</li>
        <li>3 linguri pasta de roșii</li>
        <li>1-3 frunze dafin</li>
        <li>1 linguriță cimbru uscat</li>
        <li>1/2 legatura patrunjel verde tocat marunt</li>
        <li>sare</li>
        <li>piper proaspat macinat</li>
        <li>boabe de piper</li>
        <li>2 crenguțe de cimbru</li>
        <li>1 praf oregano</li>
        <li>2-3 linguri ulei</li>
        <li>apă fiartă</li>
      </ul>
      <h4>Mod de preparare sarmale de post cu ciuperci</h4>
      <figure>
        <img src="https://www.cancan.ro/wp-content/uploads/2019/11/oala_sarmale_de_post_cu_ciuperci-1024x682.jpg"/>
        <figcaption>Sarmale de post cu ciuperci în frunze de varză murată</figcaption>
      </figure>
      <p>Se călește ceapa tocată mărunt în 2-3 linguri ulei până devine sticloasă. Apoi se pune jumătate din morcovul ras și le călesc împreună încă un minut. Se adaugă ciupercile tocate mărunt peste compoziție și se călesc până se înmoaie puțin.</p>
      <p>Se adăugă orezulspălat bine și scurs, cimbrul, sare, piper și pătrunjelul tocat mărunt. Se mai ține pe foc compoziția încă 1-2 minute. Se ia frunza de varză în mână și se pune compoziția de ciuperci cu orez – cam o lingură – pe lățimea frunzei, astfel încât să rămână 2 cm la un capăt și la celalat al frunzei.</p>
      <p>Se rulează sarmaua și se introduce capătul îngust înăuntru pentru a nu se desface sarmalele când sunt puse la fiert. Se taie câteva frunze de varză julien și se pune pe fundul oalei împreună cu restul de morcov râs și țelină rasă fin.</p>
      <p>Se amestecă sucul cu pastă de roșii și se punem 1/3 din cantitate peste varză julien, apoi se aranjează sarmalele cu ciuperci și orez, aranjând pentru acestea crenguțe de cimbru și presărând puțin oregano uscat. Când se termină de aranjat sarmalele, se toarnă restul de suc de roșii. Se mai adaugă un rând de varză tăiată julien și boabele de piper. Se adaugă uleiul și apa fierbinte până la nivelul sarmalelor.Sarmalele de post mănăstirești se fierb în jur de 30 minute la foc mediu-mic, cu capacul pus și având grijă să completam cu apa dacă este nevoie.</p>
      <p>Se dau la cuptor apoi, pentru încă 45-50 minute (în cuptorul preîncălzit la 200 grade Celsius). Le servim calde. Se pot servi cu mămăliguță și ardei iute.</p>
      <h3>Sarmale de post cu ciuperci și soia</h3>
      <figure>
        <img src="https://www.cancan.ro/wp-content/uploads/2019/11/sarmale_de_post_cu_ciuperci_soia-1024x682.jpg"/>
        <figcaption>Sarmale de post cu ciuperci si soia</figcaption>
      </figure>
      <h4>Ingrediente sarmale de post cu ciuperci și soia</h4>
      <ul>
        <li>2 căpăţâni de varză murată</li>
        <li>o cană orez</li>
        <li>200 grame soia</li>
        <li>350 grame ciuperci conservate(sau proaspete)</li>
        <li>2 linguri pastă de tomate</li>
        <li>mărar</li>
        <li>pătrunjel</li>
        <li>3 morcovi mari</li>
        <li>sare</li>
        <li>piper</li>
        <li>2 linguri făină albă</li>
        <li>5 cepe mari</li>
        <li>200 grame roşii în suc propriu</li>
        <li>2 linguri zarzavat</li>
        <li> o cană ulei</li>
      </ul>
      <h4>Mod de preparare sarmale de post cu ciuperci și soia</h4>
      <p>Într-o cratiţă punem nişte apă la fiert. Când dă în clocot, punem bucăţile de soia împreună cu un praf de sare şi un praf de piper. Când s-au umflat le scoatem pe o farfurie şi le lăsăm puţin să se răcorească, potrivit bucataras.ro. Când s-au răcorit le stoarcem de apă şi le dăm prin maşina de tocat.</p>
      <p>Ciupercile le spălăm bine şi le tăiem cubuleţe mici. Curăţăm ceapa, o spălăm şi o tocăm. Morcovul îl curăţăm, îl spălăm şi îl dăm pe răzătoarea cu ochiuri mari. Roşiile le dăm cu tot cu sos prin maşina de tocat. Într-o cratiţă punem uleiul la încins. Adăugăm ceapa tocată şi o tragem circa 10 minute în ulei. Punem şi morcovul şi îl lăsăm şi pe acesta vreo 5 minute. La urmă adăugăm roşiile măcinate, pastă de roşii şi un praf de sare. Învârtim bine,mai lăsăm 2-3 minute pe foc şi închidem aragazul. Orezul îl spălăm în 2-3 ape.</p>
      <p>Următorii paşi pentru reţeta sarmale de post cu ciuperci, soia și orez sunt simpli. Într-un bol punem compoziţia de ceapă, orezul,ciupercile şi soia. Punem mărar şi pătrunjel  şi cele două linguri de zarzavat. Amestecăm bine întreagă compoziţie, apoi condimentăm cu sare şi piper după gust, iar la urmă punem făină ca să se lege compoziţia. Frunzele de varză le scoatem de la desărat şi le stoarcem de apă. Le îndepărtăm cotoarele şi le tăiem bucăţi în funcţie de cât de mari facem sarmalele. Punem pe fiecare frunză câte puţină compoziţie, apoi rulăm sarmalele</p>
      <p>În oală de lut punem pe fund frunze de varză. Presăram nişte mărar uscat apoi aşezăm sarmalele. Deasupra punem tot cu frunze de varză, apoi  apă cât să acoperim sarmalele de post cu ciuperci. Dăm oala acoperită în cuptor, îl aprindem şi la început lăsăm o temperatura mai micuţa. Apoi reglaţi o temperatura potrivită şi lăsaţi să fiarbă cam 3-4 ore (între timp mai gustaţi să vedeţi dacă sunt fierte). Când sunt gata sarmalele de post cu ciuperci închideţi focul cuptorului și le mai lăsați puțin cu ușa deschisă.</p>
    </article>
  </body>
</html>