<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/cina-gazu-rosiya-znizila-cinu-na-gaz-dlya-moldovi-novini-svitu-50054804.html"/>
    <meta property="og:site_name" content="НВ"/>
    <meta property="article:published_time" content="2019-11-21T07:52:00+00:00"/>
    <meta property="og:title" content="Газпром знизив ціну на газ для Молдови на 26%"/>
    <meta property="og:description" content="З 1 січня 2020 року Молдова буде отримувати російський газ по $173 за тисячу кубів, на 1 січня 2019 року ціна становила $235."/>
  </head>
  <body>
    <article>
      <h1>Газпром знизив ціну на газ для Молдови на 26%</h1>
      <h2>З 1 січня 2020 року Молдова буде отримувати російський газ по $173 за тисячу кубів, на 1 січня 2019 року ціна становила $235.</h2>
      <address>
        <time datetime="2019-11-21T07:52:00+00:00">21 Nov 2019, 07:52</time>
      </address>
      <p><a href="https://nv.ua/ukr/world/geopolitics/rosiya-ne-zbirayetsya-vivoditi-viyska-z-pridnistrov-ya-novini-rosiji-50039175.html">Росія і Молдова</a> домовилися про продовження контракту на поставку газу. При цьому ціна палива з початку 2020 року знизиться до $173 за тисячу кубометрів. Про це за підсумками російсько-молдавських переговорів заявив віце-прем'єр РФ Дмитро Козак, повідомляє <a href="https://1prime.ru/News/20191120/830578273.html">Прайм</a>.</p>
      <p>З початку 2019 року ціна російського газу для Молдови становила $235 за тисячу кубометрів. Керівництво Молдови у вересні повідомило про досягнення домовленості про знижку в ціні на газ від Газпрому з жовтня 2019 року на $10−15 за тисячу кубів. Також були анонсовані знижки з січня та квітня 2020 року.</p>
      <p>«Нам не довелося надавати занадто великі знижки, тому що сама діюча формула ціни дозволяє отримати значну знижку. Не буду приховувати, з нового року ціна за тисячу кубів газу для Молдови буде $173. Це в силу того контракту, який є на сьогодні», — сказав російський віце-прем'єр.</p>
      <p>За його словами, на переговорах обговорювалося і питання боргу республіки за газ. «Ми обговорювали питання з місцевим Газпромом, включення в цей тариф, який суттєво знижений, може бути, деякі надбавки, які дозволяють поступово повертати і повертати ці борги», — розповів Козак.</p>
      <p>Раніше повідомлялося, що <a href="https://nv.ua/ukr/opinion/putin-zaproponuvav-ukrajini-znizhku-na-gaz-novini-ukrajini-50053731.html">Володимир Путін запропонував Україні купувати російський газ напряму</a>, за ціною на 25% менше, ніж та, за якою Україна отримує газ із Європи.</p>
      <p>На це глава Нафтогазу <a href="https://nv.ua/ukr/biz/markets/naftogaz-proti-gazpromu-z-rf-ne-nadhodilo-propoziciy-shchodo-obnulennya-vzayemnih-pretenziy-novini-ukrajini-50051780.html">Андрій Коболєв</a> відповів, що Україна за умовами контракту і так має право купувати російський газ за ціною німецького хаба — але Газпром це положення контракту виконувати відмовляється.</p>
    </article>
  </body>
</html>