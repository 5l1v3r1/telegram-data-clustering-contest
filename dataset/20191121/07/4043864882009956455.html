<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232608/"/>
    <meta property="og:site_name" content="Українська правда"/>
    <meta property="article:published_time" content="2019-11-21T07:55:27+00:00"/>
    <meta property="og:title" content="Байден: І Трамп, і Путін не хочуть, щоб я балотувався"/>
    <meta property="og:description" content="Колишній віцепрезидент США Джо Байден почерпнув зі слухань щодо імпічменту президента Дональда Трампа відомості щодо майбутніх президентських виборів."/>
  </head>
  <body>
    <article>
      <h1>Байден: І Трамп, і Путін не хочуть, щоб я балотувався</h1>
      <address>
        <time datetime="2019-11-21T07:55:27+00:00">21 Nov 2019, 07:55</time>
      </address>
      <p>Колишній віцепрезидент США Джо Байден почерпнув зі слухань щодо імпічменту президента Дональда Трампа відомості щодо майбутніх президентських виборів.</p>
      <p><b>Джерело:</b> теледебати претендентів від Демократичної партії США в ефірі телеканалу MSNBC, "<a href="https://interfax.com.ua/news/general/625938.html">Інтерфакс-Україна</a>"</p>
      <p><b>Пряма мова </b>Байдена: "Я дізнався дещо з цих слухань щодо імпічменту – я дізнався, що Дональд Трамп не хоче, щоб я був кандидатом (у президенти США – ред).</p>
      <p>У другу чергу я зрозумів, що Володимир Путін не хоче, щоб я став президентом. Тож я багато почерпнув із цих слухань".</p>
      <p><b>Деталі: </b>Байден упевнений, що має найкращі шанси перемогти Трампа один на один.</p>
      <p>Він також запевнив, що в разі перемоги не буде давати вказівку генпрокурору почати розслідування проти президента США Дональда Трампа.</p>
      <p>За його словами, якщо він переможе у 2020 році, то не керуватиме Міністерством юстиції, "як це робить цей президент", – і дозволить генеральному прокурору "винести незалежне рішення".</p>
      <p>"Якщо суд прийме рішення, що він (Трамп) порушив закон, і він повинен бути притягнутий до кримінальної відповідальності, так тому й бути", – додав Байден.</p>
      <p>Коментарі Байдена слідували за другим днем ​​публічних свідчень, що відбулися цього тижня в рамках процедури імпічменту Трампа.</p>
      <p>
        <b>Передісторія:</b>
      </p>
      <ul>
        <li>Демократи почали процедуру імпічменту щодо президента 24 вересня 2019 року після того, як американський інформатор висловив стурбованість у зв'язку з телефонною розмовою Дональда Трампа з українським президентом Володимиром Зеленським 25 липня цього року.</li>
        <li>У ході розмови Трамп нібито закликав Зеленського почати розслідування відносно Джо Байдена та його сина Хантера.</li>
      </ul>
      <related>
        <a href="https://www.pravda.com.ua/news/2019/11/21/7232593/"/>
        <a href="https://www.pravda.com.ua/news/2019/11/21/7232592/"/>
        <a href="https://www.pravda.com.ua/news/2019/11/20/7232558/"/>
      </related>
    </article>
  </body>
</html>