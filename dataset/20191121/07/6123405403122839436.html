<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/mediatech/iggy-pop-nuovo-ambasciatore-di-virgin-radio-638526.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T07:57:00+00:00"/>
    <meta property="og:title" content="Iggy Pop nuovo ambasciatore di Virgin Radio"/>
    <meta property="og:description" content="Dopo Dave Grohl, Jared Leto Noel Gallagher, Marky Ramone e Liam Gallagher, anche Iggy Pop è diventato ambassador di Virgin Radio"/>
  </head>
  <body>
    <article>
      <h1>Iggy Pop nuovo ambasciatore di Virgin Radio</h1>
      <h2>Dopo Dave Grohl, Jared Leto Noel Gallagher, Marky Ramone e Liam Gallagher, anche Iggy Pop è diventato ambassador di Virgin Radio</h2>
      <address>
        <time datetime="2019-11-21T07:57:00+00:00">21 Nov 2019, 07:57</time>
      </address>
      <p> Prosegue la missione di Virgin Radio di dare voce al rock attraverso i suoi protagonisti. Dopo Dave Grohl (Foo Fighters), Jared Leto (Thirty Second to Mars), Noel Gallagher, Marky Ramone e Liam Gallagher, anche Iggy Pop ha accettato di prestare la propria immagine condividendo la proposta di Virgin Radio di diventare "Ambasciatore del Rock" come spiega <i>ItaliaOggi</i>.</p>
      <p>La colonna sonora dello spot, girato in bianco e nero e in inglese con sottotitoli in italiano, è Lust for Life, l'inno di Iggy Pop scritto insieme a David Bowie e  pubblicato nel 1977 nell'album omonimo. Anticipata a partire da ieri su Virgin RadioTv (canale 157 del digitale terrestre) e sui canali digitali e social di Virgin Radio, da oggi la campagna è in rotazione in oltre 950  sale cinematografiche del circuito Movie Media in tutta Italia e da domenica sarà possibile vederlo sulle reti Mediaset come precisa <i>ItaliaOggi</i>.</p>
    </article>
  </body>
</html>