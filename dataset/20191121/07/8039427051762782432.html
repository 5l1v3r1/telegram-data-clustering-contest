<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960709"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T07:14:11+00:00"/>
    <meta property="og:title" content="డీఆర్ఐ దాడులు..ఆరో అంతస్తు నుంచి నగదు బండిళ్లు విసిరేశారు"/>
    <meta property="og:description" content="ADVT"/>
  </head>
  <body>
    <article>
      <h1>డీఆర్ఐ దాడులు..ఆరో అంతస్తు నుంచి నగదు బండిళ్లు విసిరేశారు</h1>
      <address>
        <time datetime="2019-11-21T07:14:11+00:00">21 Nov 2019, 07:14</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కోల్‌కతా: ఓ వాణిజ్య కార్యాలయంపై డైరెక్టరేట్ రెవెన్యూ ఇంటలిజెన్స్(డీఆర్ఐ) అధికారులు ఆకస్మిక దాడులు చేయడంతో ఆరో అంతస్తు నుంచి రెండువేల రూపాయల నగదు బండిళ్లను కిటికీ నుంచి కింద పడేసిన ఘటన</b> పశ్చిమబెంగాల్ రాష్ట్రంలోని కోల్‌కతా నగరంలో సంచలనం రేపింది. సెంట్రల్ కోల్‌కతా నగరంలోని బిజినెస్ జిల్లా బెంటిక్ స్ట్రీట్ లో ఆరు అంతస్తుల భవనంలో ఉన్న ఓ వాణిజ్య భవనంపై డీఆర్ఐ అధికారులు ఆకస్మిక దాడులు చేశారు. దీంతో ఆరో అంతస్తు కార్యాలయం కిటికీలో నుంచి కొందరు వ్యక్తులు రెండువేల రూపాయల నోట్ల కట్టలను కిందకు విసిరేశారు. భవనం పైనుంచి నోట్ల కట్టలు పడుతుండగా కింద ఉన్న జనం ఎగబడి నోట్ల కట్టలను ఏరుకున్నారు. వాణిజ్య భవనం పై నుంచి రెండువేల రూపాయల నోట్ల కట్టలు కిందకు పడుతుండగా ఓ షాప్ యజమాని దాన్ని వీడియో తీసి, దాన్ని సోషల్ మీడియాలో అప్ లోడ్ చేశారు. దీంతో భవనంపై నుంచి కరెన్సీ నోట్ల వర్షం పడుతున్న వీడియో కాస్తా వైరల్ అయింది. కాగా తమ ఆకస్మిక తనిఖీలతో డబ్బు కిందకు వెదజల్లడానికి సంబంధం లేదని డీఆర్ఐ అధికారి వ్యాఖ్యానించారు. వాణిజ్య భవనంలో డీఆర్ఐ అధికారుల దాడులు బుధవారం అర్దరాత్రి వరకు కొనసాగాయి.</p>
      <p> </p>
    </article>
  </body>
</html>