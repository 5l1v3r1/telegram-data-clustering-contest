<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140129-vkdka_obgovorila_zmini_schodo_advokatskogo_viprobuvannya.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-21T07:58:00+00:00"/>
    <meta property="og:title" content="ВКДКА обговорила зміни щодо адвокатського випробування"/>
    <meta property="og:description" content="Порядок застосування кваліфікаційних та дисциплінарних практик аналізували представники органів адвокатського самоврядування під час круглого столу, що відбувся у Рівному."/>
  </head>
  <body>
    <article>
      <h1>ВКДКА обговорила зміни щодо адвокатського випробування</h1>
      <address>
        <time datetime="2019-11-21T07:58:00+00:00">21 Nov 2019, 07:58</time>
      </address>
      <p>
        <i>
          <b>Порядок застосування кваліфікаційних та дисциплінарних практик аналізували представники органів адвокатського самоврядування під час круглого столу, що відбувся у Рівному.</b>
        </i>
      </p>
      <p>Представники регіональних КДКА звернули увагу на певні прогалини, що існують у Порядку допуску до складення кваліфікаційного іспиту, порядку складення кваліфікаційного іспиту та методиці оцінювання результатів складення кваліфікаційного іспиту для набуття права на заняття адвокатською діяльністю в Україні (рішення РАУ від 17.11.2013 №270).</p>
      <p>Так, цим порядком передбачено, що у КДКА повинні заслухати та оцінити відповіді претендентів на 15 питань екзаменаційного білета (п.14 розд.4). Відповідь на кожне питання мають оцінити (від 0 до 4) всі члени кваліфікаційної палати. Після цього, визначається сумарна кількість балів, яка для успішного складення іспиту не може бути меншою за 45 балів. Іншими словами, загальна середня оцінка за відповіді має дорівнювати або бути більшою за трійку.</p>
      <p>«Власне, заради виявлення практичних проблем застосування встановлених кваліфікаційних і дисциплінарних процедур ми і проводимо заходи в регіонах, — зауважив <b>Сергій Вилков</b> після круглого столу. — У ВКДКА систематизують висловлені пропозиції, аналізують можливі шляхи подолання прогалин. У кінцевому підсумку це знаходить своє вираження у змінах до актів РАУ».</p>
      <related>
        <h4>Матеріали за темою</h4>
        <a href="https://zib.com.ua/ua/140137-advokati_diznalisya_za_yakih_umov_dosyagti_uspihu_pid_chas_z.html"/>
        <a href="https://zib.com.ua/ua/140113-vkdka_hoche_usunuti_progalini_u_kvalifikaciynih_procedurah.html"/>
        <a href="https://zib.com.ua/ua/139880-chomu_tak_zvanih_politichnih_advokativ_ne_spriymayut_inozemc.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139736-u_vischiy_shkoli_advokaturi_rozkazhut_pro_filosofiyu_procesu.html"/>
        <a href="https://zib.com.ua/ua/139720-dlya_advokativ_pidgotuvali_vebinar_pro_pravovi_pozicii_espl_.html"/>
        <a href="https://zib.com.ua/ua/138761-yak_pravoporushniku_uniknuti_kriminalnoi_vidpovidalnosti_roz.html"/>
        <a href="https://zib.com.ua/ua/138760-yak_zminitsya_proces_stazhuvannya_advokativ_rozpovili_v_naau.html"/>
        <a href="https://zib.com.ua/ua/138682-rau_uskladnila_maybutnim_advokatam_umovi_skladannya_pismovog.html"/>
        <a href="https://zib.com.ua/ua/138231-stazhuvannya_dlya_advokativ_rau_vvela_novu_vimogu.html"/>
        <a href="https://zib.com.ua/ua/137834-v_naau_poyasnili_koli_advokatu_neobhidno_pidvischuvati_kvali.html"/>
        <a href="https://zib.com.ua/ua/137820-koncepciya_reformuvannya_yuridichnoi_osviti_mon_prezentuvalo.html"/>
        <a href="https://zib.com.ua/ua/137680-advokat_sto_raziv_podumae_kudi_investuvati_dorogocinniy_chas.html"/>
        <a href="https://zib.com.ua/ua/issue/660/"/>
        <a href="https://zib.com.ua/ua/137531-u_strazburzi_advokatam_rozkriyut_sekreti_uspishnogo_zvernenn.html"/>
        <a href="https://zib.com.ua/ua/137495-advokativ_navchatimut_zahischati_zhertv_nasilstva.html"/>
        <a href="https://zib.com.ua/ua/137485-ukrainski_advokati_poidut_vchitisya_do_parizhu.html"/>
        <a href="https://zib.com.ua/ua/137370-suddi_y_prokurori_stavatimut_advokatami_anonimno_i_bez_stazh.html"/>
        <a href="https://zib.com.ua/ua/issue/657/"/>
        <a href="https://zib.com.ua/ua/137060-dlya_molodih_advokativ_u_parizhi_proyde_bezkoshtovne_navchan.html"/>
        <a href="https://zib.com.ua/ua/137055-reforma_yuridichnoi_osviti_eksperti_obgovorili_koncepciyu.html"/>
        <a href="https://zib.com.ua/ua/135915-u_vsha_nazvali_tipovi_pomilki_pri_prohodzhenni_obovyazkovih_.html"/>
        <a href="https://zib.com.ua/ua/135625-kvalifpalata_mae_obruntovuvati_kriterii_zastosovani_pid_chas.html"/>
        <a href="https://zib.com.ua/ua/issue/638/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>