<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/akdenizde-alabora-olan-gocmen-botunda-67-kisi-hayatini-kaybetti-1390041"/>
    <meta property="og:site_name" content="Karar.com"/>
    <meta property="article:published_time" content="2019-11-21T07:14:00+00:00"/>
    <meta property="og:title" content="Akdeniz’de alabora olan göçmen botunda 67 kişi hayatını kaybetti"/>
    <meta property="og:description" content="Akdeniz’de Libya açıklarında dün akşamüstü saatlerinde alabora olan göçmen botundaki 67 kişinin hayatını kaybettiği bildirildi."/>
  </head>
  <body>
    <article>
      <h1>Akdeniz’de alabora olan göçmen botunda 67 kişi hayatını kaybetti</h1>
      <address>
        <time datetime="2019-11-21T07:14:00+00:00">21 Nov 2019, 07:14</time>
      </address>
      <p>
        <b>Akdeniz’de Libya açıklarında dün akşamüstü saatlerinde alabora olan göçmen botundaki 67 kişinin hayatını kaybettiği bildirildi.</b>
      </p>
      <p>İtalyan ANSA ajansının Akdeniz’i geçmeye çalışanlara bağımsız acil yardım desteği sunan “Alarmphone” isimli internet sitesine dayandırdığı haberine göre, Libya’ın başkenti Trablus açıklarında yeni bir göçmen trajedisi yaşandı.</p>
      <p>Alarmphone’u arayan bir balıkçı Libya açıklarında yaşanan olayı aktararak göçmenlerden 30'unun kurtarıldığını 67'sinin hayatını kaybettiğini bildirdi.</p>
      <p>Görgü tanıkları ise ifadelerinde, balıkçıların yerel saatle 17.00 sularında Trablus açıklarında sönmüş bir bot ve çevresinde denize düşmüş çok sayıda göçmen bulduğunu dile getirdi.</p>
      <p>Balıkçıların, Libya Sahil Güvenlik güçlerini yardım için aradıkları ancak ulaşamadıkları da ifade edildi.</p>
      <related>
        <a href="https://www.karar.com/guncel-haberler/aydinda-134-kacak-yakalandi-1386717"/>
      </related>
      <related>
        <a href="https://www.karar.com/guncel-haberler/izmirde-72-duzensiz-gocmen-yakalandi-1386693"/>
      </related>
    </article>
  </body>
</html>