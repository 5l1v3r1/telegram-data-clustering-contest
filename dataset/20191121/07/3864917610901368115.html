<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822515-kongres-shvaliv-zakonoproekt-na-pidtrimku-demonstrantiv-u-gonkongu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T07:38:00+00:00"/>
    <meta property="og:title" content="Конгрес схвалив законопроєкт на підтримку демонстрантів у Гонконгу"/>
    <meta property="og:description" content="Палата представників услід за Сенатом США підтримала законопроєкт про підтримку демократії і захисту прав людини в Гонконгу."/>
  </head>
  <body>
    <article>
      <h1>Конгрес схвалив законопроєкт на підтримку демонстрантів у Гонконгу</h1>
      <h2>Палата представників услід за Сенатом США підтримала законопроєкт про підтримку демократії і захисту прав людини в Гонконгу.</h2>
      <address>
        <time datetime="2019-11-21T07:38:00+00:00">21 Nov 2019, 07:38</time>
      </address>
      <p>Про це повідомляє <a href="https://www.cnbc.com/2019/11/20/house-passes-hong-kong-rights-bill-amid-trump-china-trade-talks.html">CNBC</a>.</p>
      <p>"Палата представників ухвалила законопроєкт щодо захисту прав людини в Гонконгу, і таким чином поставила президента Дональда Трампа у скрутне становище, адже він не хоче зірвати торговельні перемовини з Китаєм", - йдеться у повідомленні.</p>
      <p>Рішення було ухвалено 417 голосами за проти одного.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821653-senat-ssa-prijnav-zakonoproekt-na-pidtrimku-demonstrantiv-u-gonkongu-kitaj-protestue.html">Сенат США прийняв законопроєкт на підтримку демонстрантів у Гонконгу - Китай протестує</a>
      </blockquote>
      <p>Як повідомляє телеканал, Палата представників також ухвалила другий законопроєкт, який забороняє експорт деякого виду зброї поліції Гонконгу.</p>
      <p>Тепер законопроєкти направлені на підпис главі Білого дому Трампу.</p>
      <p>Зазначається, що ухвалення вищезгаданих документів дуже невчасне для Трампа, адже він сподівається отримати перемогу у торговельній війні з Пекіном та зробити з неї одну з основних тем під час передвиборчої кампанії.</p>
      <p>Раніше Сенат <a href="https://www.ukrinform.ua/tag-ssa">США</a> одностайно схвалив законопроєкт про підтримку демократії і захисту прав людини в Гонконгу, що розгнівало уряд Китаю.</p>
      <p>Як повідомляв Укрінформ, у Гонконгу тривають протистояння студентів і правоохоронців. Маніфестанти застосовують "коктейлі Молотова", каміння та підручні засоби.</p>
      <p>18 листопада поліція Гонконгу розпочала штурм місцевого університету після майже двох днів протистояння з протестувальниками, проти яких застосовується сльозогінний газ та водяні гармати. До цього сутички між радикально налаштованими активістами і силами поліції не вщухали тиждень.</p>
      <p>Протестувальники виступають проти намірів влади Китаю придушити громадянські свободи міста.</p>
    </article>
  </body>
</html>