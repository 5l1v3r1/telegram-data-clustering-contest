<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kavala/kavala-i-omospondia-epaggelmatoviotechon-sti-chrysoypoli/"/>
    <meta property="og:site_name" content="ert.gr"/>
    <meta property="article:published_time" content="2019-11-21T07:48:03+00:00"/>
    <meta property="og:title" content="Καβάλα: Η Ομοσπονδία Επαγγελματοβιοτεχών στη Χρυσούπολη"/>
    <meta property="og:description" content="Επίσκεψη πραγματοποίησαν χθες τα μέλη της διοίκησης της Ομοσπονδίας Επαγγελματοβιοτεχών Καβάλας με επικεφαλής τον πρόεδρο της κ. Θεόδωρο Χατζηχρήστο στον Δήμαρχο Νέστου κ. Σάββα Μιχαηλίδη στη Χρυσούπολη."/>
  </head>
  <body>
    <article>
      <h1>Καβάλα: Η Ομοσπονδία Επαγγελματοβιοτεχών στη Χρυσούπολη</h1>
      <address><time datetime="2019-11-21T07:48:03+00:00">21 Nov 2019, 07:48</time> by <a rel="author">Σάκης Ασβεστάς</a></address>
      <p>Επίσκεψη πραγματοποίησαν χθες τα μέλη της διοίκησης της Ομοσπονδίας Επαγγελματοβιοτεχών Καβάλας με επικεφαλής τον πρόεδρο της κ. Θεόδωρο Χατζηχρήστο στον Δήμαρχο Νέστου κ. Σάββα Μιχαηλίδη στη Χρυσούπολη.</p>
      <p>Στη συνάντηση συζητήθηκαν μεταξύ των άλλων οι δράσεις της Ομοσπονδίας σε τοπικό αλλά και περιφερειακό επίπεδο, καθώς και οι δυνατότητες συνεργασίας του Δήμου Νέστου με την Ομοσπονδία σε θέματα σχετικά με τους Επαγγελματίες, τους Εμπόρους και του Βιοτέχνες του Δήμου Νέστου καθώς επίσης και οι δράσεις του Εμπορικού Συλλόγου Χρυσούπολης. Ακόμη συζητήθηκε το διαχρονικό πρόβλημα του παραεμπορίου αλλά και της μαύρης εργασίας. Ο Δήμαρχος Σάββας Μιχαηλίδης δεσμεύτηκε για την αμέριστη στήριξη του Δήμου προς τους Επαγγελματίες της περιοχής με στόχο την προάσπιση και προαγωγή των συμφερόντων τους.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kavala/kavala-alexandrines-diadromes-tis-makedonias/"/>
        <a href="https://www.ert.gr/perifereiakoi-stathmoi/kavala/kavala-katigorimatiki-diapseysi/"/>
        <a href="https://www.ert.gr/perifereiakoi-stathmoi/kavala/thasos-paroysiasi-ton-draseon-toy-programmatos-provolis-2019/"/>
        <a href="https://www.ert.gr/perifereiakoi-stathmoi/kavala/kavala-pilotiki-efarmogi-toy-yperastikoy-ktel/"/>
        <a href="https://www.ert.gr/perifereiakoi-stathmoi/kavala/kavala-epitachynsis-ton-diadikasion-poleodomikon-adeion/"/>
        <a href="https://www.ert.gr/perifereiakoi-stathmoi/kavala/kavala-ekdilosi-toy-kke/"/>
      </related>
    </article>
  </body>
</html>