<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/shenmue-3-quarto-capitolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T07:59:00+00:00"/>
    <meta property="og:title" content="Shenmue 3: Yu Suzuki ha già le idee per un quarto capitolo, e anche per un quinto | Game Division"/>
    <meta property="og:description" content="Tramite una recente intervista il gema director di Shenmue 3, Yu Suzuki, ha affermato di avere già le idee per un possibile quarto capitolo della saga."/>
  </head>
  <body>
    <article>
      <h1>Shenmue 3: Yu Suzuki ha già le idee per un quarto capitolo, e anche per un quinto | Game Division</h1>
      <address>
        <time datetime="2019-11-21T07:59:00+00:00">21 Nov 2019, 07:59</time>
      </address>
      <p><b>Shenmue 3</b> è stato rilasciato solamente questa settimana e gli appassionati della saga stanno finalmente scoprendo come procede la storia di Ryo Hazuki. A quanto pare però, l’ideatore della trilogia Yu Suzuki avrebbe in mente di non fermarsi al terzo capitolo e di continuare la storia tramite, almeno, un’altra iterazione.</p>
      <p>In una recente intervista rilasciata alla redazione di Metro UK, <b>Suzuki ha affermato</b> che:<i> “Fino a quando ci saranno giocatori che terranno in vita Shenmue, non mi arrenderò mai nel mio viaggio personale per completare la storia di questo gioco. Esattamente come successo con la realizzazione di Shenmue 3, è tutto nelle mani dei videogiocatori”. </i></p>
      <figure>
        <img src="https://www.tomshw.it/images/images/2019/10/shenmue-3-58677.768x432.jpg"/>
      </figure>
      <p>Leggi anche: <a href="https://www.tomshw.it/videogioco/ex-sviluppatori-arkane-wolfeye/">Ex sviluppatori Arkane fondano WolfEye, il loro gioco verrà svelato ai Game Awards</a></p>
      <p>Il game designer ha terminato l’intervista <b>ringraziando i giocatori</b> e augurandosi: <i>“Spero sinceramente che, insieme, possiamo continuare a raccontare la storia di Ryo e delle sue avventure in Shenmue 4.” </i>A quanto pare però, l’idea iniziale per la realizzazione della saga prevedeva un’espansione della storia di Ryo <b>in un totale di 11 capitoli</b>; lo aveva affermato lo stesso Suzuki in una sessione di domande e risposte con gli utenti di Reddit 4 anni fa. Inizialmente però, il game director aveva pianificato di fare in modo che la serie Shenmue si estendesse su quattro o cinque giochi, ma se possibile, avrebbe avuto il piacere di raccontare la storia completa di 11 capitoli.</p>
      <p>Shenmue 3 è stato rilasciato pochissimi giorni fa dopo quattro anni di sviluppo. Suzuki e Ys Net hanno fatto nascere il progetto su Kickstarter, diventando fin da subito il gioco più finanziato sulla piattaforma di crowdfunding.<b> State giocando a Shenmue 3?</b> Diteci la vostra nella sezione dedicata ai commenti.</p>
      <blockquote>Prima del quarto capitolo sarà necessario aver vissuto le avventure di Ryo in Shenmue 3. Acquista il titolo su Amazon a <a href="https://toms.it/bMPDm">questo indirizzo</a>.</blockquote>
      <p> </p>
    </article>
  </body>
</html>