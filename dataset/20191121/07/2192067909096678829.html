<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thevocket.com/lelaki-ini-cipta-keranda-custom-untuk-pelanggan-yang-mahu-bergaya-hingga-ke-liang-lahad/"/>
    <meta property="og:site_name" content="VOCKET"/>
    <meta property="article:published_time" content="2019-11-21T07:11:05+00:00"/>
    <meta property="og:title" content="Lelaki Ini Cipta Keranda ‘Custom’ Untuk Pelanggan Yang Mahu Bergaya Hingga Ke Liang Lahad"/>
    <meta property="og:description" content="Paa Joe adalah pereka keranda paling 'extreme' di Ghana. Dia mencipta pelbagai jenis keranda dengan reka bentuk yang menarik dan pelik. Antara yang"/>
  </head>
  <body>
    <article>
      <h1>Lelaki Ini Cipta Keranda ‘Custom’ Untuk Pelanggan Yang Mahu Bergaya Hingga Ke Liang Lahad</h1>
      <address><time datetime="2019-11-21T07:11:05+00:00">21 Nov 2019, 07:11</time> by <a rel="author">Oleh Aiman Nazirmuddin</a></address>
      <p><a href="https://www.instagram.com/paajoecoffins/?utm_source=ig_embed">Paa Joe</a> adalah pereka keranda paling ‘extreme’ di Ghana. Dia mencipta pelbagai jenis keranda dengan reka bentuk yang menarik dan pelik.</p>
      <p>Antara yang menjadi tarikan adalah keranda dengan reka bentuk kasut Air Jordan atau bag tangan jenama Louis Vuitton x Supreme.</p>
      <figure>
        <embed-post data-src="https://www.instagram.com/p/B3sX0sRl2-l" data-service="Instagram"/>
      </figure>
      <p>Reka bentuk jenis ini biasanya dipesan oleh pelanggan yang gilakan fesyen dengan barangan berjenama, katanya.</p>
      <p>Keranda dengan reka bentuk yang ‘gila’ bukan hal baru di Ghana. Dalam tradisi Abebuu Adekai yang popular di kalangan komuniti Ga. Upacara pemakaman akan <a href="https://www.bbc.com/news/world-africa-44303067">berlangsung dalam waktu yang panjang dan lama</a>.</p>
      <figure>
        <img src="https://www.thevocket.com/app/uploads/2019/11/b4035b32193b81555b48dfe76995385c_original.jpeg"/>
      </figure>
      <p>Bagi mereka, kematian seharusnya diraikan dengan kebahagian buat si mati dan untuk itu mereka menitikberatkan reka bentuk keranda bagi mengingati serta menghargai si mati.</p>
      <p>Mencipta keranda dengan pelbagai reka bentuk telah menjadi aktiviti turun temurun buat keluarga Paa Joe. Ayahnya menurunkan ilmu itu kepadanya sewaktu dia berumur 16 tahun lagi.</p>
      <figure>
        <embed-post data-src="https://www.instagram.com/p/B3t2S3RFBAk" data-service="Instagram"/>
      </figure>
      <p>Dia yang terkenal di Ghana mempunyai ramai pengikut di Instagram peribadinya. Semua ini disebabkan reka bentuk pelik yang dihasilkan oleh Paa Joe.</p>
      <p>Antara penghargaan yang pernah dimenangi oleh beliau adalah karyanya pernah dipaparkan di Pompidou Centre di Paris, V&amp;A di London dan Museum Brooklyn di New York.</p>
      <figure>
        <embed-post data-src="https://www.instagram.com/p/B4AHmwHFwB6" data-service="Instagram"/>
      </figure>
      <p>Bagi beliau, acara pengebumian sepatutnya dirayakan di seluruh dunia kerana kita akan menghantar si mati ke destinasi terakhir untuk si mati berehat sambil bergaya.</p>
    </article>
  </body>
</html>