<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/megtorte-a-csendet-eloszor-beszelt-uj-szerelmerol-meszaros-arpad-zsolt/wcn1c1y"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T07:58:13+00:00"/>
    <meta property="og:title" content="Megtörte a csendet: először beszélt új szerelméről Mészáros Árpád Zsolt – Nem fogja elhinni, kinél laknak most"/>
    <meta property="og:description" content="Mészáros Árpád Zsolt legutóbbi kapcsolata csak pár hónapja ért véget, ám a színészt az elmúlt időszakban már egy rejtélyes hölgy társaságában látták többször is. MÁZS az új szerelemével kapcsolatban most megtörte a csendet: a Story magazinnak mesélt először új párjáról."/>
  </head>
  <body>
    <article>
      <h1>Megtörte a csendet: először beszélt új szerelméről Mészáros Árpád Zsolt – Nem fogja elhinni, kinél laknak most</h1>
      <address><time datetime="2019-11-21T07:58:13+00:00">21 Nov 2019, 07:58</time> by <a rel="author" href="https://www.blikk.hu/szerzo/lendvai-andras" target="_blank">Lendvai András</a></address>
      <p>
        <i>
          <b>
            <b>Mészáros Árpád Zsolt legutóbbi kapcsolata csak pár hónapja ért véget, ám a színészt az elmúlt időszakban már egy rejtélyes hölgy társaságában látták többször is. MÁZS az új szerelemével kapcsolatban most megtörte a csendet: </b>
            <a href="https://www.facebook.com/storymagazin/">
              <b>a Story magazinnak</b>
            </a>
            <b> mesélt először új párjáról.</b>
          </b>
        </i>
      </p>
      <p>A négygyermekes családapa elmondta, már megszokta a rosszindulatú megjegyzéseket, elvégre viszonylag sűrűn talál rá a szerelem, ám kizárólag a saját boldogságára szeretne koncentrálni, s szerinte senki sem ítélkezhet felette.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>
        <i>„Lezártam az életemnek egy nehéz szakaszát. Idő kellett hozzá, hogy feldolgozhassam a múltat, azóta pedig szépen alakul egy új kapcsolatom. Tudom, hogy sokaknak erről is lesz véleményük, de azt gondolom, az ember társas lény. Színész vagyok, már csak ezért is szükségem van egy társra."</i>
      </p>
      <p>
        <i>Szükségem van egy múzsára, nélküle a színpadon sem tudnék teljesíteni</i>
      </p>
      <p>– mondja.</p>
      <p>A színész <b>új párját, Krisztát szeretné megvédeni a rosszindulatú pletykáktól</b>, ezért igyekezett eddig kerülni a nagy nyilvánosságot. Sokszor mondták már róla, hogy valójában nem is egy személybe, hanem a szerelembe szerelmes, de <b>szerinte az ember egyszerűen csak változik, ő pedig, ha valamilyen kapcsolatban már nem érzi jól magát, akkor lép.</b></p>
      <p><a href="https://www.blikk.hu/sztarvilag/sztarsztorik/mazs-menyasszonya-nem-kert-a-titkos-eskuvobol/8rec5ex">Legutóbbi párját</a> is mindig igyekezett óvni a nyilvánosságtól, mivel a felesége nem szeretett volna szerepelni semmilyen formában. A vele közös életét már lezárta, és úgy gondolja, több gyönyörű pillanat is volt a közös életükben, legfőképpen kisfiuk születése az, amiért nem bánta meg soha a kapcsolatot.</p>
      <p>Mészáros Árpád Zsolt szerint egy dologból sosem enged: <b>a gyerekeiért továbbra is mindent megtesz</b>. Legidősebb gyermeke, Bendegúz akkor született, amikor a színész még csak 22 éves volt, és saját bevallása szerint annak idején rengeteget hibázott apaként.</p>
      <p>
        <i>Rákos lettem, magamra és a túlélésre koncentráltam, őt pedig elhanyagoltam. Szörnyű ezt kimondani, de így történt</i>
      </p>
      <p>– vallotta Zsolt a nehéz időszakról.</p>
      <p><b>Két középső gyermeke, Merse és Rózsa édesanyjával is jó kapcsolatot ápol</b>, és büszke rá, hogy ilyen intelligensen képesek kezelni a dolgokat. Most például az ő házában lakik az új párjával, <b>mivel a gyerekek édesanyja külföldön tartózkodik, így ők vigyáznak rájuk.</b></p>
      <p>
        <i>Az ő házában lakunk, az ő törülközőjével törülközünk, az ő ágyában alszunk, együtt vagyunk a gyerekeimmel, akik odabújnak hozzánk. (...) ha van egy intelligens párod, ezzel nincs semmi gond</i>
      </p>
      <p>– mondja a<a href="https://www.facebook.com/storymagazin/"> Storynak</a>.</p>
      <p>A színész új párja nem csak a mozaikcsaládot, hanem párjának a munkájával járó időbeosztását is elfogadta, mivel Kriszta tudja, mivel jár mindez, hiszen járatos a zenei világban. Egy fellépésen ismerkedtek meg: először csak barátok lettek, majd egyre inkább érezték, működhet közöttük a kémia.</p>
      <p>A közelgő ünnepek is másképp alakulnak majd a párná:, a színész mindig nagy családi körben ünnepli a karácsonyt, szilveszterkor pedig dolgozik, de szerencséjére Kriszta ezt is elfogadta, náluk az újév ünneplése pár nappal későbbre tolódik majd.</p>
    </article>
  </body>
</html>