<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/26-donem-pomem-fiziki-yeterlilik-ve-mulakat-sinavlari-ne-zaman-pomem-h104091.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-21T07:23:42+00:00"/>
    <meta property="og:title" content="26. Dönem POMEM fiziki yeterlilik ve mülakat sınavları ne zaman? POMEM sınav yeri sorgulama"/>
    <meta property="og:description" content="Polis Akademisi Başkanlığı tarafından ön başvuruları tamamlanan 26. Dönem POMEM sınavı giriş yerleri ve tarihleri açıklandı. 7 bin polis alımı için başvuruda bulunan adaylar, POMEM ön sağlık kontrolü, fiziki yeterlilik ve mülakat sınavı tarihlerine e devlet şifresi ile ulaşacaklar. Peki, 26. Dönem POMEM fiziki yeterlilik ve mülakat sınavları ne zaman? POMEM sınav yerleri nasıl öğrenilir? İşte, merak edilenler."/>
  </head>
  <body>
    <article>
      <h1>26. Dönem POMEM fiziki yeterlilik ve mülakat sınavları ne zaman? POMEM sınav yeri sorgulama</h1>
      <h2>Polis Akademisi Başkanlığı tarafından ön başvuruları tamamlanan 26. Dönem POMEM sınavı giriş yerleri ve tarihleri açıklandı. 7 bin polis alımı için başvuruda bulunan adaylar, POMEM ön sağlık kontrolü, fiziki yeterlilik ve mülakat sınavı tarihlerine e devlet şifresi ile ulaşacaklar. Peki, 26. Dönem POMEM fiziki yeterlilik ve mülakat sınavları ne zaman? POMEM sınav yerleri nasıl öğrenilir? İşte, merak edilenler.</h2>
      <address>
        <time datetime="2019-11-21T07:23:42+00:00">21 Nov 2019, 07:23</time>
      </address>
      <p>26. Dönem POMEM Giriş Sınavı kapsamında ön başvuru sonuçları 15 Kasım tarihinde açıklandı. Başvuruları olumlu değerlendirilip diğer aşamalara katılacak olan polis adaylar, sınav yerleri ve sınav takvimi ile ilgili detaylara, www.pa.edu.tr adresinden erişebilecekler. İşte, POMEM sınav yeri sorgulama ve 26. Dönem POMEM sınavları hakkında detaylar.</p>
      <p>
        <b>POMEM SINAVLARI NE ZAMAN?</b>
      </p>
      <p>26. Dönem Polis Meslek Eğitim Merkezleri (POMEM) Giriş Sınavına Katılacak Adayların Ön Sağlık Kontrolü, Fiziki Yeterlilik ve Mülakat Sınav Merkezleri ile Tarihleri Açıklandı.</p>
      <p>26. Dönem POMEM Giriş Sınavı kapsamında adaylar şahsen başvuru ve evrak teslimi işlemlerini gerçekleştirecekleri, aday değerlendirme ve seçme sınavına katılacakları başvuru ve sınav merkezlerini T.C. kimlik numaraları ve e-Devlet kapısı şifreleri ile www.pa.edu.tr internet adresinden sorgu yapmak suretiyle öğreneceklerdir. İlan edilen sınav tarihi ve sınav merkezinde adaylara ön sağlık kontrolü, fiziki yeterlilik sınavı ve mülakat uygulanacaktır. Ayrıca adaylara posta yolu veya değişik iletişim araçları ile sınav giriş belgesi gönderilmeyecektir. İnternetten yapılan sınav giriş duyurusu tebliğ niteliğindedir.</p>
      <p>Sınav sonuçları sınav işlemleri sona erdikten sonra Polis Akademisi Başkanlığının resmi internet sayfası www.pa.edu.tr adresinden adaylara duyurulacaktır. Ayrıca adaylara posta yolu veya değişik iletişim araçları ile sınav sonuç belgesi gönderilmeyecektir. İnternetten yapılan sınav sonuç duyurusu tebliğ niteliğindedir.</p>
      <p>Adaylar Sınav Merkezlerine girişte yanlarında cep telefonu, ses ve görüntü kayıt cihazı veya bunlara benzer değişik elektronik eşya bulundurmamaları gerekmektedir.</p>
      <p>
        <a href="https://giris.turkiye.gov.tr/Giris/gir?oauthClientId=bc520f2c-8c39-419b-84b6-75b4e10e32f6&amp;continue=https%3A%2F%2Fgiris.turkiye.gov.tr%2FOAuth2AuthorizationServer%2FAuthorizationController%3Fresponse_type%3Dcode%26client_id%3Dbc520f2c-8c39-419b-84b6-75b4e10e32f6%26state%3Daa%26scope%3DKimlik-Dogrula%26redirect_uri%3Dhttps%253A%252F%252Fais.pa.edu.tr%252F">
          <b>POMEM SINAV GİRİŞ YERİ SORGULAMA</b>
        </a>
      </p>
      <p>
        <b>MÜLAKAT SINAVI NASIL OLACAK?</b>
      </p>
      <p>Fiziki yeterlilik sınavında başarılı olan adaylar, mülakat sınav komisyonu tarafından mülakat sınavına tabi tutulurlar.</p>
      <p>Adaylara, soruların yazılı olduğu bir kart çektirilir. Konu hakkında düşünmesi ve sunum yapması için süre verilir. Konu ile ilgili komisyonca adaya sorular sorulabilir. Değerlendirmede adayın;</p>
      <p>a) Konu hakkında bilgi düzeyi,<br/>b) Kendisinden istenileni kavrama,<br/>c) Özgüveni,<br/>ç) İfade etme yeteneği,<br/>d) Beden dilini kullanma becerisi,<br/>olmak üzere beş ayrı kritere göre ve her bir kriter yirmi puan olmak üzere toplam yüz tam<br/>puan üzerinden yapılır. Adayın mülakat sınavından başarılı olabilmesi için yüz puan üzerinden en<br/>az yetmiş puan alması gerekir.</p>
      <p>Adayların eksik, yanıltıcı, yalan beyan, sahte evrak veya sınav komisyonlarını yanlış bilgilendirme sonucunda sınavlara katılarak başarılı olan adayların sınavı asıl ve yedek olarak kazanmış olsalar bile, geçici-kesin kayıt işlemleri yapılmayacak, kesin kayıt ve okula kabulleri yapıldıktan sonra bu durumları ortaya çıkanların, ilgili yasal mevzuat çerçevesinde eğitim-öğretimin herhangi bir aşamasında ilişikleri kesilecektir. Adayın söz konusu işleme kasıtlı olarak sebebiyet verdiğinin tespit edilmesi durumunda aday hakkında gerekli yasal işlem yapılacaktır.</p>
    </article>
  </body>
</html>