<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/syn-korolevy-yelyzavety-ii-sklav-monarshi-obov-yazky-na-tli-skandalu-detali/"/>
    <meta property="og:site_name" content="Рубрика"/>
    <meta property="article:published_time" content="2019-11-21T07:19:41+00:00"/>
    <meta property="og:title" content="Син королеви Єлизавети ІІ склав монарші обов'язки на тлі скандалу: деталі"/>
    <meta property="og:description" content="Британський принц Ендрю, другий син королеви Єлизавети II, складає з себе монарші обов’язки, покладені на нього у зв’язку з титулом, на тлі звинувачень про зв’язки з підозрюваним у сексуальних злочинах американським мільярдером Джеффрі Епштейном. Про це повідомляє “Європейська правда” з посиланням на BBC. Про рішення 59-річного принца у заяві повідомила пресслужба Букінгемського палацу. Принц Ендрю […]"/>
  </head>
  <body>
    <article>
      <h1>Син королеви Єлизавети ІІ склав монарші обов'язки на тлі скандалу: деталі</h1>
      <address><time datetime="2019-11-21T07:19:41+00:00">21 Nov 2019, 07:19</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/YElyzaveta-II-860x580-c-1.jpeg"/>
      </figure>
      <p>
        <b>
          <b>Британський принц Ендрю, другий син королеви Єлизавети II, складає з себе монарші обов’язки, покладені на нього у зв’язку з титулом, на тлі звинувачень про зв’язки з підозрюваним у сексуальних злочинах американським мільярдером Джеффрі Епштейном.</b>
        </b>
      </p>
      <p>Про це повідомляє<a href="https://www.eurointegration.com.ua/news/2019/11/21/7103302/"> “Європейська правда”</a> з посиланням на BBC.</p>
      <p>Про рішення 59-річного принца у заяві повідомила пресслужба Букінгемського палацу.</p>
      <p>Принц Ендрю пояснив, що обставини, пов’язані з його минулими контактами з Джеффрі Епштейном, “стали серйозним фактором, який заважає як роботі моєї сім’ї, так і роботі багатьох благодійних організацій, які я з гордістю підтримую”. Тому він попросив королеву Єлизавету ІІ ” відійти від своїх громадських обов’язків у найближчому майбутньому”.</p>
      <p>Він сказав, що глибоко співчуває жертвам Епштейна.</p>
      <p>Після інтерв’ю BBC принц Ендрю зіткнувся з різкою критикою його дружби із американським фінансистом, заарештованим у липні 2019 року за підозрою в організації проституції. За місяць його знайшли мертвим в тюремній камері – судовий процес так і не відбувся, а розслідування його ймовірних злочинів триває.</p>
      <p>Під час слідства Вірджинія Джуффре, одна з обвинувальниць Епштейна, заявила, що її тричі змушували займатися сексом з принцом. Принц Ендрю завжди заперечував будь-які форми сексуального контакту чи стосунків з нею.</p>
      <p>
        <b>Компанії BT та Barclays, а також університети і благодійні фонди, з якими працював принц, дистанціювалися від нього на тлі скандалу.</b>
      </p>
    </article>
  </body>
</html>