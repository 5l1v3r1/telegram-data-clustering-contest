<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/due-talenti-messinesi-in-finale-al-tour-music-fest-the-european-music-contest.html"/>
    <meta property="og:site_name" content="Tempostretto"/>
    <meta property="article:published_time" content="2019-11-21T07:00:37+00:00"/>
    <meta property="og:title" content="Due talenti messinesi in Finale al Tour Music Fest – The European Music Contest"/>
    <meta property="og:description" content="La cantante messinese Nickalia Brown e il dj Aldo Venanzi, in arte Aldox, hanno raggiunto la finale del Tour Music Fest – The European Music Contest"/>
  </head>
  <body>
    <article>
      <h1>Due talenti messinesi in Finale al Tour Music Fest – The European Music Contest</h1>
      <address><time datetime="2019-11-21T07:00:37+00:00">21 Nov 2019, 07:00</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>La giovanissima cantante messinese <b>Nickalia Brown</b>e il dj <b>Aldo Venanzi</b>, in arte <b>Aldox</b>, in un percorso lungo 6 mesi, <b>sono riusciti a convincere l’esigente giuria del Tour Music Fest – The European Music Contest</b> e ad aggiudicarsi <b>a pieno merito un posto nell’attesa Finale Nazionale del Festival.</b> Finale che si terrà nei giorni 22-23-24 Novembre 2019 presso il Crossroads – Live Club di Roma. Nell’occasione si affronterà l’ultima sfida da sostenere per arrivare a calcare il palco della Finale Europea del prossimo 7 Dicembre all’Auditorium del Massimo di Roma.</p>
      <h4>Oltre 20000 concorrenti in gara</h4>
      <p><b>Il traguardo raggiunto da Nickalia </b>e <b>Aldox</b>, rispettivamente 35 e 20 anni della provincia di Messina, è davvero importante. Bisogna considerare infatti gli oltre 20.000 tra artisti e band partecipanti provenienti da tutta Europa.</p>
      <p>Durante le Finali Nazionali, alle quali <b>Nickalia </b>e<b> Aldox</b> prenderanno parte, andranno <b>in scena le performance degli artisti </b>finalisti di questa dodicesima edizione del TMF provenienti da tutte le regioni d’Italia per un vero e proprio Live Show.</p>
      <figure>
        <img src="https://www.tempostretto.it/wp-content/uploads/2019/11/NICKALIA-1024x683.jpg"/>
      </figure>
      <h4>Collaborazione con la prestigiosa Berklee – Collage of Music</h4>
      <p><b>Il TMF mette in primo piano la crescita artistica</b> di tutti i partecipanti. Proprio per questo, durante la giornata, sarà possibile assistere alle masterclass formative di <b>Berklee – College Of Music. S</b>i tratta di una famosa università americana leader nella formazione musicale nel mondo. Per l’occasione ci raggiungerà, direttamente da Boston, <b>Janie Barnett,</b> cantante americana professionista che ha collaborato con artisti del calibro di Celine Dion, Bonnie Raitt e Linda Ronstadt. Janie Barnett ha ricevuto una nomination per i Grammy con il suo disco “You See This River” e ha partecipato al Saturday Night Live, famosissima trasmissione televisiva americana.</p>
      <p><b>Nickalia </b>e<b> Aldox</b>, dopo l’ultima prova delle Finali Nazionali, potrebbero esibirsi al cospetto dei presidenti di giuria Mogol e Kara Dioguardi; dei rappresentanti <b>Berklee – College Of Music;</b> e dei massimi esponenti della discografia italiana. La Finale Europea del Tour Music Fest, infatti, è un palco che ha visto sfilare decine di musicisti emergenti poi diventati professionisti del settore. <b>Nickalia </b>e<b> Aldox</b> avranno <b>l’onere e l’onore di rappresentare la propria città</b> per le categorie artistiche <b>Interpreti</b> e <b>DJ</b> del Tour Music Fest.</p>
      <p><b>Nickalia </b>e<b> Aldox</b> hanno convinto la giuria del Tour Music Fest con il loro approccio vocalmente maturo. Hanno dimostrato una capacità decisamente rara di saper giocare con la musica, la voce ed il suono. Qualità sicuramente utili per rincorrere il sogno di vincere i fantastici premi in palio come un tour europeo; una borsa di studio presso Berklee – College of Music di Boston; e infine un contratto di sponsorizzazione del valore di 10.000 euro da investire nella propria musica.</p>
      <p><b>Il prossimo appuntamento </b>per Nickalia con il Tour Music Fest sarà <b>il 22-23-24 Novembre al Crossroads Live Club</b> di Roma. In quell’occasione i due potranno mostrare il loro talento e le loro capacità su un palco di rilevanza nazionale.</p>
      <h3>Articoli correlati</h3>
    </article>
  </body>
</html>