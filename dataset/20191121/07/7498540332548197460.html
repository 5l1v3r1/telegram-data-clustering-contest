<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/reggio-emilia-uccide-zio-persona-fermo-al-pronto-soccorso-omicidio/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-21T07:40:31+00:00"/>
    <meta property="og:title" content="Reggio Emilia, uccide a coltellate lo zio nel sonno: giovane in stato di fermo al pronto soccorso"/>
    <meta property="og:description" content="REGGIO EMILIA – Un uomo di 27 anni si trova in stato di fermo, o di arresto, al pronto soccorso del Santa Maria Nuova. L’accusa è omicidio. Le indagini sono affidate alla polizia. Sul posto anche il dirigente Basile, in stretto contatto con il pm Isabella Chiesi. All’indagato è già stato assegnato un avvocato di […]"/>
  </head>
  <body>
    <article>
      <h1>Reggio Emilia, uccide a coltellate lo zio nel sonno: giovane in stato di fermo al pronto soccorso</h1>
      <address>
        <time datetime="2019-11-21T07:40:31+00:00">21 Nov 2019, 07:40</time>
      </address>
      <p>
        <b>Stando a quanto si apprende, il delitto è avvenuto in via 1 Maggio. All’indagato è già stato assegnato un avvocato di ufficio</b>
      </p>
      <p><b>REGGIO EMILIA</b> – Un uomo di 27 anni si trova in stato di fermo, o di arresto, al pronto soccorso del Santa Maria Nuova. L’accusa è omicidio. Le indagini sono affidate alla polizia. Sul posto anche il dirigente Basile, in stretto contatto con il pm Isabella Chiesi. All’indagato è già stato assegnato un avvocato di ufficio. Il delitto è avvenuto in 1 Maggio, al civico 23, in un appartamento al primo piano di una palazzina.</p>
      <p>Stando a quanto si apprende, avrebbe ucciso lo zio nel sonno utilizzando un coltello nell’abitazione di famiglia, dove i due vivevano insieme al padre del presunto assassino.</p>
      <p>
        <b>Seguiranno aggiornamenti</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/11/polizia-omicidio-via-1-maggio-21-11-2019.jpeg"/>
        <figcaption>(foto Corrado Bertozzi/Elite)</figcaption>
      </figure>
    </article>
  </body>
</html>