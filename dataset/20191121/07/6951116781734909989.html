<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/anticipazioni-trono-classico-uomini-e-donne-registrazione-20-novembre-polemica-su-veronica/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T07:55:48+00:00"/>
    <meta property="og:title" content="Anticipazioni Trono Classico Uomini e donne registrazione 20 novembre"/>
    <meta property="og:description" content="Anticipazioni Trono Classico Uomini e donne registrazione 20 novembre: news su una grossa polemica su Veronica. Ancora litigi per Giulio."/>
  </head>
  <body>
    <article>
      <h1>Anticipazioni Trono Classico Uomini e donne registrazione 20 novembre</h1>
      <address><time datetime="2019-11-21T07:55:48+00:00">21 Nov 2019, 07:55</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <aside>
        <a href="https://www.novella2000.it/anticipazioni-trono-classico-uomini-e-donne-registrazione-20-novembre-polemica-su-veronica/#Trono_Giulio_Raselli">Trono Giulio Raselli<br/></a>
        <a href="https://www.novella2000.it/anticipazioni-trono-classico-uomini-e-donne-registrazione-20-novembre-polemica-su-veronica/#Trono_Veronica_Burchielli">Trono Veronica Burchielli<br/></a>
        <a href="https://www.novella2000.it/anticipazioni-trono-classico-uomini-e-donne-registrazione-20-novembre-polemica-su-veronica/#Giulia_e_Daniele_ospiti">Giulia e Daniele ospiti</a>
      </aside>
      <p><b><i>Anticipazioni Trono Classico Uomini e donne registrazione 20 novembre: </i></b>le <b>news </b>parlano di una grossa <b>polemica su Veronica</b>. Ancora <b>litigi per Giulio.</b></p>
      <h3><anchor name="Trono_Giulio_Raselli"/>Anticipazioni Uomini e donne trono di Giulio Raselli</h3>
      <p>Mercoledì<b> 20 novembre</b> c’è stata una <b>nuova registrazione</b> del <b>Trono Classico </b>di <b>Uomini e donne</b>, per le cui <b>anticipazioni</b> ringraziamo il sito <a href="https://www.ilvicolodellenews.it/">Il Vicolo delle News</a>. La puntata è iniziata con il trono di <b><a href="https://www.novella2000.it/chi-e-giulio-raselli-corteggiatore-giulia-cavaglia-uomini-e-donne-scelta-tronista-temptation-island-oggi-biografia-eta-lavoro-curiosita-vita-privata-lavoro/">Giulio Raselli</a></b>.</p>
      <p>Per prima cosa è stato fatto vedere quello che è successo la scorsa puntata, cioè le videochiamata con <b><a href="https://www.novella2000.it/chi-e-giovanna-abate-corteggiatrice-giulio-raselli-uomini-e-donne-vita-privata-lavoro/">Giovanna </a></b>e <b><a href="https://www.novella2000.it/chi-e-giulia-durso-corteggiatrice-giulio-raselli-uomini-e-donne-vita-privata-lavoro/">Giulia </a></b>che non si erano presentate in studio. La prima a scendere le scale è stata <b>Giulia </b>che ha iniziato subito a litigare con lui perché non è andato a cercarla dopo quella puntata. Quindi ha detto di essere in studio solo per chiarire e poi andarsene (ma non l’ha fatto). Il tronista, infatti, le ha spiegato di non essere andato a cercarla perché voleva una reazione da lei. Perché sente di conoscerla a metà e quindi vuole scoprire l’altra parte. <b>Giulia </b>è rimasta senza parole, così si è passati a quanto accaduto con <b>Giovanna</b>.</p>
      <p>Le <b><i>anticipazioni </i></b>del <b><i>Trono Classico</i></b> rivelano che <b>Giulio </b>è andato da <b>Giovanna </b>e se ne sono detti di tutti i colori senza risolvere nulla. <b>Giulio </b>le ha detto che è una bambina, che deve smetterla di fare la diva. <b>Giovanna </b>ha risposto che sente che lui prova solo un minimo interesse nei suoi confronti. Ciò ha fatto imbestialire il tronista tanto che alla fine se n’è andato. Quindi in studio ha sceso le scale anche <b>Giovanna </b>e ha discusso con <b>Giulio </b>per le stesse cose dette in esterna.</p>
      <p><b>Giulia </b>si è arrabbiata perché <b>Giovanna </b>continua a dire che <b>Giulio </b>rincorre la rivale, quando invece è palese che rincorre lei, visto che l’ha cercata subito dopo la puntata. Inoltre ha affermato che pensava, anzi sperava, che il tronista fosse andato a sceglierla. Ma lui ha ammesso di non avere ancora la scelta in testa. Ciò ha portato le due corteggiatrice a lamentarsi, tanto che il tronista le ha invitate ad andarsene se a loro non sta bene la situazione. Il tutto è finito con <b>Giulia e Giovanna</b> che hanno litigato tra loro. <b>Giulia </b>ha detto che se al tronista piace una che tira le scarpe addosso, allora non fa per lei. E <b>Giovanna </b>ha ribattutto che lei invece è moscia e quindi si dovrebbe prendere uno spritz.</p>
      <h3>Anticipazioni Uomini e donne trono di Veronica Burchielli</h3>
      <p>Prima di parlare del trono di <b>Giulio</b>, <b>Maria </b>ha chiesto ai tronisti con chi volessero che iniziasse. E <b><a href="https://www.novella2000.it/chi-e-veronica-burchielli-corteggiatrice-uomini-e-donne-biografia-eta-lavoro-curiosita-vita-privata-trono/">Veronica Burchielli</a></b>, a bassa voce, ha detto: <i>“Non lo so, fai tu”</i>. Così è iniziata una polemica. <b>Tina</b>, infatti, ha attaccato la tronista facendole notare che tutto quel carattere che aveva sembra non esserci più e che adesso dorma in piedi. Così <b>Veronica </b>si è subito difesa. Ha detto a <b>Tina </b>che lei adesso è accusata di essere falsa, quando invece <b>Alessandro </b>sembra essere sparito (nel senso che se era tanto interessato perché non è tornato per corteggiarla?). A questo punto <b>Maria </b>è intervenuta dicendo che l’ex tronista era andato in giornata negli studi per sviluppare un nuovo progetto con loro riguardante <b>Amici</b>. <b>Alessandro Zarino, infatti, terrà un corso di crossfit</b> <b>nella scuola di Amici 19.</b></p>
      <p>Il pubblico ha applaudito <b>Tina </b>ed è andato contro <b>Veronica</b>, così la tronista si è arrabbiata anche con le persone presenti. Ha detto che prima tutti l’hanno applaudita per aver accettato il trono e adesso la massacrano. E ha aggiunto che anche sul web ci sono state troppo critiche a parer suo immeritate. La questione si è conclusa con <b>Tina </b>che è uscita dallo studio. Tra l’altro l’opinionista ha preso in giro il modo di camminare di <b>Lorenzo </b>(un corteggiatore di <b>Veronica</b>). Ma nell’esterna si scopre che il ragazzo è stato a lungo su una sedia a rotelle a causa di un incidente.</p>
      <p><b>Veronica è uscita in esterna con Valerio, Michele, Gianluca, Federico e Lorenzo</b>, ma <b>sono state fatte vedere solo le esterne con Lorenzo e Michele.</b> Entrambe sono state di semplice conoscenza.</p>
      <h3>Anticipazioni Trono Classico Giulia e Daniele ospiti</h3>
      <p>Le <b><i>anticipazioni </i></b>del <b><i>Trono Classico </i></b>di <b><i>Uomini e donne </i></b>continuano con due ospiti. Maria ha infatti fatto entrare <b>Giulia e Daniele</b>. Hanno raccontato che stanno vivendo molto bene la loro storia. L’ex tronista ha detto che lui ha tutto quello che cercava e la rende molto felice. Si sono anche abbracciati e baciati. Poi lei ha raccontato che è sempre a casa di lui, tanto che hanno deciso di prendere casa insieme.</p>
      <p><b>Maria De Filippi</b> le ha chiesto chi sceglierebbe se fosse <b>Giulio </b>e lei ha risposto <b>Giovanna</b>, perché <b>Giulia </b>se la mangerebbe. Anche lei trova la corteggiatrice <b>Giulia </b>troppo moscia. E ha detto che quando prenderà casa, inviterà <b>Giovanna </b>perché le sta molto simpatica.</p>
      <p>Per quanto riguarda <b><a href="https://www.novella2000.it/chi-e-carlo-pietropoli-tronista-uomini-e-donne/">Carlo Pietropoli</a></b> non c’è stato tempo di parlarne. In esterna ha portato <b>Bruna</b>, <b>Chiara</b> e <b>Cecilia</b>. Così <b>Jessica </b>gli ha chiesto perché non l’avesse portata. E lui ha risposto semplicemente che non se la sentiva, che non gli andava.</p>
    </article>
  </body>
</html>