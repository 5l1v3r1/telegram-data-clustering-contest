<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/investe-un-uomo-poi-fugge-vigili-beccano-ubriaco-senza-patente-219652"/>
    <meta property="og:site_name" content="Oggi Treviso"/>
    <meta property="article:published_time" content="2019-11-21T07:49:27+00:00"/>
    <meta property="og:title" content="Investe un uomo e poi fugge: i vigili lo beccano ubriaco e senza patente"/>
    <meta property="og:description" content="MONASTIER - Provoca un investimento e fugge, intercettato poco dopo dalla Polizia locale.  "/>
  </head>
  <body>
    <article>
      <h1>Investe un uomo e poi fugge: i vigili lo beccano ubriaco e senza patente</h1>
      <h2>È accaduto nel pomeriggio di mercoledì nell'area comunale di Monastier</h2>
      <address>
        <time datetime="2019-11-21T07:49:27+00:00">21 Nov 2019, 07:49</time>
      </address>
      <p><b>MONASTIER </b>- Provoca un investimento e fugge, intercettato poco dopo dalla Polizia locale.<br/><br/>L’episodio è accaduto a Monastier: protagonista suo malgrado un pakistano di <b>31 anni residente in provincia di Pordenone</b>, in comune di Pasiano.<br/><br/>Poco <b>dopo le 16 lungo in via San Pietro Novello</b> il furgone condotto dal 31enne investe un pedone, 36enne anch’egli pachistano e pure lui residente nel pordenonese.<br/><br/>Il conducente non si ferma e va dritto per la sua strada. Un automobilista vede la scena e<b> lancia l’allarme</b>.<br/><br/>Sul posto, oltre all’<b>ambulanza del 118, arriva anche l’elisoccorso</b> ma alla fine il 36enne, ricoverato a Treviso, se la caverà con <b>ferite di media gravità</b>.<br/><br/>Nel frattempo del caso si occupa la <b>Polstrada </b>che segnala l’episodio alla <b>Polizia locale</b>. Gli agenti comunali, dopo aver ricevuto la descrizione del mezzo, lo intercettano poco dopo.<br/><br/>E scoprono che il 31enne è<b> alterato dall’alcol e senza documenti di guida</b>.<br/><br/>Alla fine il conducente è stato denunciato per <b>lesioni, omissione di soccorso, guida in stato d’ebbrezza e guida senza patente</b>.</p>
      <related>
        <h4>Dello stesso argomento</h4>
        <a href="http://oggitreviso.it/terribile-frontale-tra-due-auto-due-feriti-finiscono-ospedale-211139"/>
        <a href="http://oggitreviso.it/travolto-da-una-moto-mentre-cammina-momenti-di-paura-un-uomo-206948"/>
        <a href="http://oggitreviso.it/muore-dopo-due-giorni-di-agonia-191823"/>
        <a href="http://oggitreviso.it/auto-contro-scooter-grave-centauro-191613"/>
        <a href="http://oggitreviso.it/ciclista-cade-da-solo-si-ferisce-passanti-lanciano-lallarme-185572"/>
        <a href="http://oggitreviso.it/violento-incidente-monastier-tra-due-auto-una-moto-180538"/>
        <a href="http://oggitreviso.it/schianto-monastier-%C3%A8-grave-167548"/>
        <a href="http://oggitreviso.it/centrato-da-una-porche-%C3%A8-grave-167181"/>
        <a href="http://oggitreviso.it/anziano-investito-da-un-camion-126351"/>
        <a href="http://oggitreviso.it/schianto-monastier-ferito-neonato-108317"/>
      </related>
    </article>
  </body>
</html>