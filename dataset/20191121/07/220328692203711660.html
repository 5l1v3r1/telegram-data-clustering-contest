<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/levski-i-balkan-stpikha-nakrivo-vv-fiba-evropa-407220.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T07:29:22+00:00"/>
    <meta property="og:title" content="Левски и Балкан стъпиха накриво във ФИБА Европа"/>
    <meta property="og:description" content="&quot;Сините&quot; паднаха в Киев, шампионите в Румъния"/>
  </head>
  <body>
    <article>
      <h1>Левски и Балкан стъпиха накриво във ФИБА Европа</h1>
      <address><time datetime="2019-11-21T07:29:22+00:00">21 Nov 2019, 07:29</time> by <a rel="author">Пламен Вълков</a></address>
      <p>Носителят на Купата на България по баскетбол отбор на Левски Лукойл допусна трета загуба в група "F" на турнира за Купата на ФИБА Европа. В Украйна "сините" отстъпиха пред състава на Киев Баскет с 66:86 точки (10:26, 12:22, 21:18, 23:20).</p>
      <p>Отборът на Левски Лукойл направи силно второ полувреме, но въпреки това не успя да избегне поражението. Така момчетата на Константин Папазов вече заемат последното място в класирането с 2 победи, 3 загуби и седем точки, колкото има и третият БК Днипро. Лидер със 7 точки е Цмоки (Минск).</p>
      <p>Най-резултатен за Левски Лукойл в мача бе Брендън Ънг с 15 точки. Йордан Минчев, Куан Чийтъм и Камерън Смит добавиха по 11.</p>
      <p>За Киев Баскет над всички бе Владислав Коренюк, който наниза 19 точки.</p>
      <p>В другия мач от групата Днипро (Украйна) спечели у дома срещу Цмоки Минск (Беларус) - 90:75.</p>
      <p>Шампионът на България по баскетбол Балкан (Ботевград) допусна четвърто поредно поражение в груповата фаза на турнира за Купата на ФИБА Европа.</p>
      <p>В среща от петия кръг на група "G" българите отстъпиха с 76:86 точки (11:25, 18:20, 22:26, 25:15) при домакинството си румънския Клуж Напока, който излезе начело в класирането с четири победи и една загуба.</p>
      <p>За Балкан най-резултатни в мача с 13 точки бяха Марко Радонич и Алекс Симеонов.</p>
      <p>За Клуж Керон Джоннсън вкара също 13 точки.</p>
    </article>
  </body>
</html>