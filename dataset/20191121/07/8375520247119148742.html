<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/na-vinnichchini-poetesi-vidkrili-memorialnu-doshku-z-orfografichnimi-pomilkami-v-nadpisi-641376.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T07:53:35+00:00"/>
    <meta property="og:title" content="На Вінниччині поетесі відкрили меморіальну дошку – з орфографічними помилками в надписі"/>
    <meta property="og:description" content="«Хто виготовляв цю меморіальну дошку?»"/>
  </head>
  <body>
    <article>
      <h1>На Вінниччині поетесі відкрили меморіальну дошку – з орфографічними помилками в надписі</h1>
      <address>
        <time datetime="2019-11-21T07:53:35+00:00">21 Nov 2019, 07:53</time>
      </address>
      <h4>«Хто виготовляв цю меморіальну дошку?»</h4>
      <p>19 листопада, до 88-го Дня народження «Почесної громадянки» Галини Сірої, у Ямполі, що на Вінниччині, відкрили меморіальну дошку. Вчепили її на музеї образотворчого мистецтва, так як при житті Галина Сіра була меценатом й подарувала музею багато картин.</p>
      <p>У заході брали участь міський голова та представники райдержадміністрації.</p>
      <p>«Ця подія є знаковою у розвитку культурно-мистецької галузі району, адже вже стало традицією вшановувати пам’ять відомих вкладників у розвиток господарства, економіки та духовності краю» - пишуть на офіційній фейсбук-сторінці Ямпільської райдержадміністрації.</p>
      <p>Однак на меморіальній дошці були допущені орфографічні помилки, що помітили місцеві мешканці.</p>
      <p>«Хто виготовляв цю меморіальну дошку? Грамотність = 0. «заслужИний», «спілкІ». Галина Степанівна перевернулась в гробу від такої пошани. Чи це нові правила правопису, а я і не знаю?» - обурюється житель Ямполя Віктор Муляр.</p>
      <figure>
        <img src="https://glavcom.ua/img/forall/users/49/4935/1_1464.jpg"/>
      </figure>
      <p>Галина Сіра - заслужена працівниця культури України, членкиня спілки журналістів України, авторка 5-х поетичних збірок, почесна громадянка Ямполя Вінницької області.</p>
      <p>«Я так живу, немов<br/>На світі вічна<br/>Я так живу<br/>Як знову молода.<br/>І не погасне<br/>В грудях моїх свічка,<br/>Як в джерелі не висохне вода», - саме так мала б розміщуватись рифма на меморіальній дошці.</p>
      <footer>Джерело: <a href="http://www.vinnitsa.info/">vinnitsa.info</a></footer>
      <related>
        <a href="https://glavcom.ua/vinnytsia/news/u-miskiy-radi-vidbulasya-zustrich-z-chempionami-ta-prizerami-riznih-vidiv-mizhnarodnih-zmagan-641336.html"/>
        <a href="https://glavcom.ua/vinnytsia/news/u-vinnici-vidbudetsya-forum-dlya-vchiteliv-641329.html"/>
        <a href="https://glavcom.ua/vinnytsia/news/vinnicki-shkolyari-sprobuvali-sebe-v-roli-kerivnictva-mista-641240.html"/>
      </related>
    </article>
  </body>
</html>