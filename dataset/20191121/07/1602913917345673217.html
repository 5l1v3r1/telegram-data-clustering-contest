<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/simona-halep-si-bianca-andreescu-nominalizate-la-titlul-de-cea-mai-buna-jucatoare-a-anului-2019-18601183"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T07:49:50+00:00"/>
    <meta property="og:title" content="Simona Halep şi Bianca Andreescu, nominalizate la titlul de cea mai bună jucătoare a anului 2019"/>
    <meta property="og:description" content="Simona Halep şi Bianca Andreescu au fost nominalizate de WTA pentru titlul de cea mai bună jucătoare a anului 2019. Alături de cele două jucătoare au mai fost nominalizate şi Ashleigh Barty, Naomi Osaka şi Karolina Pliskova. "/>
  </head>
  <body>
    <article>
      <h1>Simona Halep şi Bianca Andreescu, nominalizate la titlul de cea mai bună jucătoare a anului 2019</h1>
      <address><time datetime="2019-11-21T07:49:50+00:00">21 Nov 2019, 07:49</time> by <a rel="author" href="https://www.zf.ro/autor/mihaela-mancila" target="_blank">Mihaela Măncilă</a></address>
      <p>Simona Halep şi Bianca Andreescu au fost nominalizate de WTA pentru titlul de cea mai bună jucătoare a anului 2019. Alături de cele două jucătoare au mai fost nominalizate şi Ashleigh Barty, Naomi Osaka şi Karolina Pliskova. </p>
      <p>Ashleigh Barty, în vârstă de 23 de ani, este pe primul loc în ierarhia mondială şi are cele mai multe şanse să câştige trofeul. Jucătoarea din Australia a câştigat în acest an turneul de Grand Slam Roland Garros şi s-a impus şi la Turneul Campioanelor de la Shenzhen.</p>
      <p>Bianca Andreescu a fost nominalizată şi la titlul de revelaţia anului, unde este mare favorită. Sportiva din Canada de origine română a fost nominalizată alături de Karolina Muchova, Elena Rybakina, Iga Swiatek, Dayana Yastremska şi Coco Gauff.</p>
      <p>Rezultatul va fi anunţat în luna decembrie 2019, iar jurnaliştii din întreaga lumea vor vota favoritele.</p>
    </article>
  </body>
</html>