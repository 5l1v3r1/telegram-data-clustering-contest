<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/basketbol/2019/11/21/nbade-doncicin-tarihe-gectigi-macta-mavericksten-warriorsa-48-sayi-fark"/>
    <meta property="og:site_name" content="Aspor"/>
    <meta property="article:published_time" content="2019-11-21T07:34:26+00:00"/>
    <meta property="og:title" content="NBA'de Doncic'in tarihe geçtiği maçta Mavericks'ten Warriors'a 48 sayı fark"/>
    <meta property="og:description" content="Amerikan Basketbol Ligi'nde (NBA) Dallas Mavericks, genç yıldızı Luka Doncic'in &quot;triple-double&quot;lık performansıyla tarihe geçtiği maçta Golden State Warriors'ı 48 sayı farkla 142-94 yendi."/>
  </head>
  <body>
    <article>
      <h1>NBA'de Doncic'in tarihe geçtiği maçta Mavericks'ten Warriors'a 48 sayı fark</h1>
      <address>
        <time datetime="2019-11-21T07:34:26+00:00">21 Nov 2019, 07:34</time>
      </address>
      <p>
        <b>Amerikan <a href="https://www.aspor.com.tr/index/basketbol-ligi">Basketbol Ligi</a>'nde (NBA) <a href="https://www.aspor.com.tr/index/dallas-mavericks">Dallas Mavericks</a>, genç yıldızı Luka Doncic'in "triple-double"lık performansıyla tarihe geçtiği maçta Golden State Warriors'ı 48 sayı farkla 142-94 yendi.</b>
      </p>
      <p>NBA'e 11 maçla devam edildi. Mavericks, 20 yaşındaki Sloven basketbolcu Doncic'in 35 sayı, 10 ribaunt, 11 asistle "triple-double" yaptığı mücadelede ağırladığı Warriors'ı 142-94 mağlup etti.</p>
      <p>Doncic, NBA'de üst üste iki maçta en az 35 sayılık "triple-double" yapan en genç oyuncu oldu.</p>
      <p>Bu sezon 9. maçını kazanan Mavericks'te Tim Hardaway Jr 20, Jalen Brunson 15 sayı kaydetti.</p>
      <p>Warriors'ta Eric Paschall'ın 22, Ky Bowman'ın 16 sayısı sezonun 13. mağlubiyetini engelleyemedi.</p>
      <p>Öte yandan Furkan Korkmaz, takımı Philadelphia 76ers'ın sahasında <a href="https://www.aspor.com.tr/index/new-york-knicks">New York Knicks</a>'i 109-104 yendiği maçı 2 sayı, 1 asistle tamamladı.</p>
      <p>Cleveland Cavalierslı Cedi Osman ise <a href="https://www.aspor.com.tr/index/miami-heat">Miami Heat</a>'e deplasmanda 124-100 mağlup oldukları karşılaşmayı 3 sayı, 1 ribaunt, 1 asist, 3 top çalmayla bitirdi.</p>
      <p>NBA'e 2 maçla devam edilecek.</p>
      <p>
        <b>Sonuçlar</b>
      </p>
      <p>Washington Wizards-San Antonio Spurs: 138-132</p>
      <p>Philadelphia 76ers-New York Knicks: 109-104</p>
      <p>Brooklyn Nets-Charlotte Hornets: 101-91</p>
      <p>Miami Heat-Cleveland Cavaliers: 124-100</p>
      <p><a href="https://www.aspor.com.tr/index/dallas-mavericks">Dallas Mavericks</a>-Golden State Warriors: 142-94</p>
      <p>Atlanta Hawks-Milwaukee Bucks: 127-135</p>
      <p>Toronto Raptors-Orlando Magic: 113-97</p>
      <p>Chicago Bulls-Detroit Pistons: 109-89</p>
      <p>Minnesota Timberwolves-Utah Jazz: 95-103</p>
      <p>Denver Nuggets-Houston Rockets: 105-95</p>
      <p><a href="https://www.aspor.com.tr/index/los-angeles">Los Angeles</a> Clippers-Boston Celtics: 107-104 (Uzatmada)</p>
    </article>
  </body>
</html>