<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473930-budka-narzeka-na-prawyborymozna-bylo-przyjac-inna-formule"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T07:54:22+00:00"/>
    <meta property="og:title" content="Podobno tacy z nich demokraci! Budka narzeka na prawybory i kandydaturę Jaśkowiaka? &quot;Byłem zwolennikiem szybszych decyzji&quot;"/>
    <meta property="og:description" content="&quot;Jeżeli podejmę decyzję o kandydowaniu na przewodniczącego PO, to z pewnością się z niej nie wycofam&quot;."/>
  </head>
  <body>
    <article>
      <h1>Podobno tacy z nich demokraci! Budka narzeka na prawybory i kandydaturę Jaśkowiaka? "Byłem zwolennikiem szybszych decyzji"</h1>
      <address><time datetime="2019-11-21T07:54:22+00:00">21 Nov 2019, 07:54</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Czteroletnie doświadczenie, umiejętność pracy w zespole i znajomość tego, co należy postawić stawia mnie w innej sytuacji niż cztery lata temu. Jeżeli podejmę decyzję o kandydowaniu, to z pewnością się z niej nie wycofam</b>
      </blockquote>
      <p>— powiedział szef klubu KO Borys Budka, zapytany w TOK FM, czy weźmie udział w wyborach na przewodniczącego PO.</p>
      <p>
        <a href="https://wpolityce.pl/polityka/473879-jaskowiak-kontrkandydatem-kidawy-blonskiej-w-prawyborach">Jaśkowiak kontrkandydatem Kidawy-Błońskiej w prawyborach w KO! „Polska potrzebuje silnej prezydentury”</a>
      </p>
      <p>
        <a href="https://wpolityce.pl/polityka/473904-kidawa-blonska-wolalabym-sie-dowiedziec-o-tym-od-jaskowiaka">Zgrzyt w Platformie! Kidawa-Błońska zaskoczona kandydaturą Jaśkowiaka: „Wolałabym się dowiedzieć o tym od niego”</a>
      </p>
      <p>
        <a href="https://wpolityce.pl/polityka/473876-kulisy-organizacji-prawyborow-w-platformie">Czy Jaśkowiak uratuje PO i Schetynę? Kulisy organizacji prawyborów w Platformie: „Historia powtarza się jako farsa”</a>
      </p>
      <p>Budka komentował pojawienie się kontrkandydata dla Małgorzaty Kidawy-Błońskiej w prawyborach prezydenckich w łonie PO. Ze strony posła dało się odczuć krytyczną nutę.</p>
      <blockquote>Zostają nam dwa weekendy do tego, żeby zaprezentować naszych kandydatów. Ja byłem zwolennikiem szybszych decyzji. Można było przyjąć inną formułę</blockquote>
      <p>— stwierdził.</p>
      <blockquote>Ale skoro zarząd na wniosek Grzegorza Schetyny podjął taką, a nie inną decyzję, to oczywiście wszyscy jesteśmy zobowiązani, aby ją przeprowadzić i zaangażować się w to</blockquote>
      <p>— powiedział.</p>
      <blockquote>Ja złożyłem swój podpis pod kandydaturą Małgorzaty Kidawy Błońskiej. Jest oczywistą kandydatką i ma moim zdaniem bardzo dobre predyspozycje. Na ten moment wspieram Małgorzatę Kidawę-Błońską i swoim głosem. (…) To jest bardzo dobra kandydatura i może być i co wierzę, będzie świetnym prezydentem</blockquote>
      <p>— mówił Budka.</p>
      <p>Szef klubu zadeklarował, że jest gotów wziąć udział w wyborach na przewodniczącego PO.</p>
      <blockquote>Czteroletnie doświadczenie, umiejętność pracy w zespole i znajomość tego, co należy postawić stawia mnie w innej sytuacji niż cztery lata temu. Jeżeli podejmę decyzję o kandydowaniu, to z pewnością się z niej nie wycofam</blockquote>
      <p>— zadeklarował.</p>
      <figure>
        <iframe data-src="https://twitter.com/Radio_TOK_FM/status/1197417713200750593" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>kpc/TOK FM</p>
    </article>
  </body>
</html>