<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/amnesty-international-google-un-facebook-biznesa-modelis-ir-drauds-cilvektiesibam.a339106/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T07:02:00+00:00"/>
    <meta property="og:title" content="«Amnesty International»: «Google» un «Facebook» biznesa modelis ir drauds cilvēktiesībām"/>
    <meta property="og:description" content="Starptautiskā cilvēktiesību organizācija “Amnesty International” jaunākajā ziņojumā kritizējusi interneta uzņēmumus “Facebook” un “Google”. To datu vākšanas biznesa modelis apdraudot cilvēktiesības visā pasaulē. "/>
  </head>
  <body>
    <article>
      <h1>«Amnesty International»: «Google» un «Facebook» biznesa modelis ir drauds cilvēktiesībām</h1>
      <address><time datetime="2019-11-21T07:02:00+00:00">21 Nov 2019, 07:02</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Starptautiskā cilvēktiesību organizācija “Amnesty International” jaunākajā ziņojumā kritizējusi interneta uzņēmumus “Facebook” un “Google”. To datu vākšanas biznesa modelis apdraudot cilvēktiesības visā pasaulē. </b>
      </p>
      <p>Organizācijas pārstāvji informē, ka bezmaksas tiešsaistes pakalpojumu piedāvāšana cilvēkiem un iegūtās informācijas izmantošana, lai izplatītu reklāmas, apdraud cilvēktiesības, tai skaitā uzskatu un vārda brīvību.</p>
      <p>Šīs kompānijas izveidojušas uz novērošanu balstītu biznesa modeli un piespiež cilvēkus noslēgt “Fausta darījumu”. Pēc tā personas var baudīt savas cilvēktiesības tiešsaistē, tikai pakļaujoties sistēmai, kas ir atkarīga no cilvēktiesību pārkāpšanas.</p>
      <p>“Google” un “Facebook” dominē ikviena dzīvē un panāk milzīgu varu pār digitālo pasauli, pateicoties miljardiem cilvēku personīgo datu vākšanai un pārvēršanai naudā.  </p>
      <p>Ziņojumā arī pausts aicinājums valdībām īstenot politiku, kas nodrošinātu cilvēku piekļuvi tiešsaistes pakalpojumiem, vienlaikus aizsargājot lietotāja privātumu.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/krievija-aizliedz-vienu-no-valsts-vecakajam-cilvektiesibu-aizstavibas-kustibam.a337128/"/>
        <a href="https://www.lsm.lv/raksts/zinas/arzemes/krievijas-varasiestades-vares-internetu-valsti-izolet-no-globala-timekla.a337074/"/>
        <a href="https://www.lsm.lv/raksts/zinas/arzemes/twitter-aizliegs-politiskas-reklamas-kas-notiks-facebook-platforma.a336857/"/>
        <a href="https://www.lsm.lv/raksts/zinas/arzemes/saharova-balvu-pieskir-uiguru-aktivistam.a336197/"/>
        <a href="https://www.lsm.lv/raksts/zinas/arzemes/facebook-stingrak-cinisies-pret-meginajumiem-iejaukties-asv-prezidenta-velesanas.a335993/"/>
        <a href="https://www.lsm.lv/raksts/zinas/arzemes/human-rights-watch-par-ungariju-kontrole-par-medijiem--pirma-autoritarisma-komplekta-sastavdala.a334649/"/>
        <a href="https://www.lsm.lv/raksts/zinas/ekonomika/eksperti-prognoze-izmainas-darba-meklesanas-paradumos-un-kanalos.a333969/"/>
        <a href="https://www.lsm.lv/raksts/zinas/arzemes/baltkrievu-eksperts-velme-sadarboties-ar-rietumiem-veicina-lenus-uzlabojumus-cilvektiesibas.a333839/"/>
      </related>
    </article>
  </body>
</html>