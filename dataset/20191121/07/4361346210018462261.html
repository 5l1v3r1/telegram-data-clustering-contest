<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/aggaszto-hirt-kapott-lagzi-lajcsi-az-orvosoktol-meg-fog-suketulni/187065"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T07:25:00+00:00"/>
    <meta property="og:title" content="Aggasztó hírt kapott Lagzi Lajcsi az orvosoktól: meg fog süketülni"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Aggasztó hírt kapott Lagzi Lajcsi az orvosoktól: meg fog süketülni</mark>
      </h1>
      <address><time datetime="2019-11-21T07:25:00+00:00">21 Nov 2019, 07:25</time> by <a rel="author">Bors</a></address>
      <p>Olyan diagnózissal szembesült Lagzi Lajcsi, ami az egész életét gyökeresen felforgatta: a koncertezéssel töltött évtizedek ugyanis olyannyira tönkretették a hallását, hogy akár meg is süketülhet. Hallókészüléket kell majd hordania, de nagyon nagy a valószínűsége, hogy műtétre is sor kerül a jövőben. A leglesújtóbb hír pedig: <b>haladéktalanul le kell állnia a zenéléssel, különben végleg megsüketül</b> - írja a <a href="https://www.facebook.com/storymagazin/">Story</a> magazin.</p>
      <figure>
        <img src="http://media.borsonline.hu/cikk/20/192674/big-lead/650x360/2030733_1836976-1725587-1641942-lagzi-lajcsi-czerkl-gabor.jpg"/>
        <figcaption>Lajcsi rettenetesen aggódik: zenészként nem veszítheti el a hallását © Czerkl Gábor</figcaption>
      </figure>
      <p><i>"A diagnózis hallatán először fel sem fogtam, hogy mi van, de hamar kétségbeestem. <b>Egy zenész nem veszítheti el a hallását! Vágják le inkább az egyik kezem!</b> Arról sem akarok hallani, hogy hallókészülékkel a fülemben járkáljak"</i> - fakadt ki Galambos Lajos, aki szeretné elkerülni a műtéti beavatkozást, így most egy malajziai, különleges hangterápia eredményességében bízik.</p>
      <p><i>"Bízom az orvostudományban, a magyar orvosokban, de az ősi, több ezer éves gyógyászatban is hiszek. Nincs veszteni valóm, így hát kiutaztam, és több kezelésen is részt vettem. <b>Lehet, hogy csak a gyógyulni akarás mondatja velem, de mintha már javult volna valamit az állapotom</b>"</i> - nyilatkozta.</p>
    </article>
  </body>
</html>