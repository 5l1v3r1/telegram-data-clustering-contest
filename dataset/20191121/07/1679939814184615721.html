<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/kozak-datoria-istorica-a-moldovei-pentru-gaze-ar-putea-fi-inclusa-in-tariful-achitat-gazprom-ului-_3059725.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T07:12:13+00:00"/>
    <meta property="og:title" content="Kozak: Datoria istorică a Moldovei pentru gaze ar putea fi inclusă în tariful achitat &quot;Gazprom&quot;-ului"/>
    <meta property="og:description" content="Datoria Moldovei la gaze ar putea fi inclusă în tariful achitat de Moldova"/>
  </head>
  <body>
    <article>
      <h1>Kozak: Datoria istorică a Moldovei pentru gaze ar putea fi inclusă în tariful achitat "Gazprom"-ului</h1>
      <address><time datetime="2019-11-21T07:12:13+00:00">21 Nov 2019, 07:12</time> by <a rel="author">PUBLIKA.MD</a></address>
      <p><b>Datoria Moldovei la gaze ar putea fi inclusă în tariful achitat de Moldova "Gazprom"-ului. Afirmaţia a fost făcută, ieri, de către vicepremierul rus Dmitrii Kozak.</b> </p>
      <p>Întrebat de jurnalişti dacă a discutat miercuri cu partea moldovenească problema datoriilor pentru gazele ruseşti, Kozak a răspunc afirmativ şi că actualul contract de livrare a gazelor va fi prelungit în condiţiile existente. </p>
      <p>"Am convenit să extindem contractul în condiţiile existente. Acesta este convenabil pentru Moldova în ceea ce ţine de preţurile gazelor pentru anul viitor. Formula existentă devine foarte rentabilă pentru Moldova. Am discutat problema (și o vom examina împreună cu "Gazprom"-ul) de a include în acest tarif, ce va fi redus substanțial, a unui adaos, ce va permite rambursarea treptată a acestor datorii", a declarat Kozak.</p>
      <p>PUBLIKA.MD precizează că "Gazprom" depune anual cereri în judecată pentru obținerea de la "Moldovagaz" a datoriilor istorice pentru gaz natural. Până acum au fost depuse și câștigate 10 cereri în judecată în sumă totală de aproximativ $7 mlrd, dintre carfe 95% din revine regiunii transnistrene și doar 5% - raioanelor din dreapta Nistrului.</p>
      <p>Anterior, autorităţile moldovene declarau că Moldova nu va achita datoria regiunii transnistrene pentru gazele naturale.</p>
      <p>Cea mai recentă decizie a instanței din Moscova vizează cererea "Gazprom" de a obține de la "Moldovagaz" a unei datorii de $329,5 mln pentru gazul livrat în 2016.</p>
      <p>Până acum, concernul rus nu a întreprins nimic pentru a recupera banii.</p>
      <p>În prezent, datoria Transnistriei pentru gazul rusesc depășește 7 miliarde de dolari.</p>
    </article>
  </body>
</html>