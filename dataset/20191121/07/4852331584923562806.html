<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/cortana-novita-app-windows-10/"/>
    <meta property="og:site_name" content="Webnews"/>
    <meta property="article:published_time" content="2019-11-21T07:58:00+00:00"/>
    <meta property="og:title" content="Cortana, le novità dell’app per Windows 10"/>
    <meta property="og:description" content="Microsoft ha illustrato le novità che arriveranno sull'app di Cortana per i computer Windows 10; funzioni attualmente in test con gli Insider."/>
  </head>
  <body>
    <article>
      <h1>Cortana, le novità dell’app per Windows 10</h1>
      <h2>Microsoft ha illustrato le novità che arriveranno sull'app di Cortana per i computer Windows 10; funzioni attualmente in test con gli Insider.</h2>
      <address><time datetime="2019-11-21T07:58:00+00:00">21 Nov 2019, 07:58</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p>Sebbene <a href="https://www.webnews.it/recensioni/produttore/microsoft/">Microsoft</a> abbia deciso di <a href="https://www.webnews.it/2019/11/18/cortana-addio-app-ios-android/">dismettere</a> l’app di <a href="https://www.webnews.it/speciale/cortana/">Cortana</a> per iOS ed Android, almeno su alcuni mercati, questo non significa che la società non stia ancora lavorando sullo sviluppo del suo assistente. La casa di Redmond, infatti, sta lavorando ad una nuova app di Cortana per <a href="https://www.webnews.it/speciale/windows-10/">Windows 10</a> che è attualmente in fase di test presso gli <b>Insider</b> del Fast Ring che stanno pure sperimentando Windows 10 20H1. Adesso, il gigante del software ha voluto condividere qualche dettaglio in più sulle novità che porterà la nuova app di Cortana per computer.</p>
      <p>Le novità puntano principalmente a migliorare la produttività di Cortana, a riprova del fatto che l’assistente di Microsoft sta prendendo la strada di un servizio pensato espressamente per la <b>produttività</b>. Alcune delle modifiche erano già note, come il fatto che la nuova app Cortana non è più integrata nella barra delle applicazioni, con la possibilità di poterla spostare ovunque sullo schermo. Adesso, si potrà anche scegliere il metodo di input preferito per parlare con Cortana, quindi se usare comandi vocali o comandi testuali.</p>
      <p>La nuova app porta ulteriori novità. Attraverso l’<a href="https://www.webnews.it/speciale/assistenti-vocali/">assistente vocale</a> sarà possibile inviare e-mail a persone specifiche o vedere i messaggi ricevuti da questi contatti. È stato inoltre migliorato il calendario che semplifica adesso la creazione di riunioni o la partecipazione a riunioni virtuali, sebbene quest’ultima funzioni solo con Teams per ora. Microsoft afferma che ha anche migliorato la possibilità di gestire le app e le impostazioni di sistema di Windows. Infine, ci sono stati miglioramenti “significativi” per l’accessibilità, sebbene il post sul blog della società non abbia specificato quali siano.</p>
      <p>La nuova app di Cortana, però, ha perso anche alcune funzionalità, soprattutto quelle non legate alla produttività, anche se diverse torneranno in un secondo momento. Per ora, la nuova app Cortana è ancora disponibile solo in <b>inglese</b> (Stati Uniti), ma Microsoft dice che espanderà presto la disponibilità.</p>
      <p>Se vuoi aggiornamenti su <i>Cortana, Windows 10</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>