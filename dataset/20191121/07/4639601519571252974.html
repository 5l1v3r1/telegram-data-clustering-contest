<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/vimatv/i-fotilas-sto-one-channel-i-eklogi-ptd-apo-to-lao-alloionei-tin-morfi-tou-politeymatos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T07:58:58+00:00"/>
    <meta property="og:title" content="Ι. Φωτήλας στο One Channel: Η εκλογή ΠτΔ από το λαό αλλοιώνει την μορφή του πολιτεύματος"/>
    <meta property="og:description" content="Για το προσφυγικό-μεταναστευτικό και την διαχείρισή του από την κυβέρνηση, τη συνταγματική αναθεώρηση αλλά και για το ζήτημα της ασφάλειας μιλά στην εκπομπή One Talk και τον Δημήτρη Μανιάτη ο βουλευτής της ΝΔ, Ιάσων Φωτήλας"/>
  </head>
  <body>
    <article>
      <h1>Ι. Φωτήλας στο One Channel: Η εκλογή ΠτΔ από το λαό αλλοιώνει την μορφή του πολιτεύματος</h1>
      <h2>Για το προσφυγικό-μεταναστευτικό και την διαχείρισή του από την κυβέρνηση, τη συνταγματική αναθεώρηση αλλά και για το ζήτημα της ασφάλειας μιλά στην εκπομπή One Talk και τον Δημήτρη Μανιάτη ο βουλευτής της ΝΔ, Ιάσων Φωτήλας</h2>
      <address><time datetime="2019-11-21T07:58:58+00:00">21 Nov 2019, 07:58</time> by <a rel="author">ΤοΒΗΜΑ Team</a></address>
      <p>Για το προσφυγικό-μεταναστευτικό και την διαχείρισή του από την κυβέρνηση, τη συνταγματική αναθεώρηση αλλά και για το ζήτημα της ασφάλειας μιλά στην εκπομπή One Talk και τον Δημήτρη Μανιάτη ο βουλευτής της ΝΔ, Ιάσων Φωτήλας.</p>
      <p>«Μετά από τέσσερα χρόνια ελαχιστοποιημένων ροών, με εξαίρεση το 2015, υπάρχει έξαρση. Όμως η κυβέρνηση αλλάζει την πολιτική της στο θέμα. Και Χρησιμοποιεί μια πολιτική αποτροπής. Τα κλειστά προαναχωρησιακά κέντρα για παράδειγμα είναι ένα είδος αποτροπής. Αυτός που σκέφτεται να έρθει στη χώρα, αλλιώς θα το σκεφτεί να έρθει, εάν ξέρει ότι θα πάει σε ένα κλειστό προαχαωρησιακό κέντρο μέχρι να επιστραφεί στη χώρα του ή στην Τουρκία. Το γεγονός ότι θα φτιαχτεί μια ενιαία μονάδα συνοριοφυλακής είναι κι αυτό αποτροπή. Αποτροπή από το να σκεφτεί κάποιος ότι ‘’θα πάω εκεί και θα βρω ότι επιθυμώ’’» τονίζει. «Υπάρχουν 10.000 άτομα που απορρίφθηκε η αίτηση ασύλου τους και δεν ξέρουμε που βρίσκονται στην επικράτεια και αν βρίσκονται στην Ελλάδα» συμπληρώνει, ενώ για την μετεγκατάσταση των προσφύγων στην ενδοχώρα εκτιμά πώς «οι συμπολίτες μας θα αντιληφθούν ότι όλοι οφείλουμε να αναλάβουμε το φορτίο που μας αναλογεί. Αρκεί αυτό να γίνεται ισομερώς και με τις σωστές συνθήκες».</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>Για τον όρο λαθρομετανάστη λέει πως δεν «πρέπει να παίζουμε με τις λέξεις. Είναι άνθρωποι που δεν μπήκαν με το νόμιμο τρόπο στη χώρα. Πρόσφατα στη Βουλή ο κ. Τζανακόπουλος χαρακτήρισε ένα νόμο ως λαθρονομοθέτημα κάποιων λαθρονομοθετώνς. Τότε τον ρωτήσαμε πώς γίνεται να υπάρχουν λαθρονομοθέτες αλλά όχι λαθρομετανάστες». Επιπλέον, επιρρίπτει ευθύνες στον ΣΥΡΙΖΑ για το προσφυγικού, λέγοντας πως «η πολιτική της Χριστοδουλοπούλου όξυνε το πρόβλημα, το οποίο ήταν πράγματι μεγάλο. Ήταν μια πολιτική του ‘’όλοι οι καλοί χωράνε’’. Δυστυχώς τα νούμερα είναι αμείλικτα, δεν χωράνε όλοι». Χαρακτηρίζει την τρέχουσα συνταγματική αναθεώρηση ως μια μεγάλη χαμένη ευκαιρία, όσον αφορά το άρθρο 16. «Η αναθεώρηση του άρθρου θα μας επέτρεπε να γίνουμε ένας ισχυρός εκπαιδευτικός πόλος, δυνατότερος και από τον τουρισμό μας. Να φτιάξουμε τα δημόσια πανεπιστήμια, τα οποία θα παραμείνουν ο βασικός πυλώνας. Αυτό δε σημαίνει ότι δεν πρέπει να υπάρχουν και ιδιωτικά» επισημαίνει. Για τη νομική της Πάτρας είναι σαφής. «Εγώ γιατί λέω όχι; Είμαι κατά της πόλης μου; Εξαγγέλθηκε νύχτα για προεκλογικούς λόγους. Κάποιοι από τους ψηφοφόρους μου θύμωσαν, αλλά εγώ οφείλω να είμαι ειλικρινής. Θέλω τα πάντα και τα καλύτερα για την Πάτρα, όμως οφείλουμε να είμαστε ρεαλιστές και αντικειμενικοί» λέει και εξηγεί τους λόγους για τους οποίους ήταν κατά.</p>
      <p>Χαρακτηρίζει την συνταγματική κατοχύρωση του ελάχιστου εγγυημένου εισοδήματος ως πολύ σημαντική μια και «κανένας άνθρωπος δεν θα ζει κάτω από τα όρια της φτώχειας». Για την διαδικασία εκλογής του ΠτΔ σημειώνει πως «εάν εκλέγεται ο ΠτΔ από τον λαό θα έπαιρνε αμιγώς κομματικό χαρακτήρα η διαδικασία. Θα είχαμε ντιμπέιτ, ομιλίες, κλπ. Σκεφτείτε να βγει ΠτΔ ο προτεινόμενος της αντιπολίτευσης, δεν θα ζητήσει η αντιπολίτευση εκλογές την επόμενη μέρα; Aλλοιώνει τη μορφή του πολιτεύματός μας το να εκλέγεται απευθείας από το λαό ο ΠτΔ». «Οι βουλευτές οφείλουμε να μη λέμε πολλά. Η πρωτοβουλία ανήκει στον πρόεδρό μας. Μέχρι να το θίξει ο πρόεδρος, οφείλουμε να μη λέμε πολλά» απαντά σχετικά με την ονοματολογία για τον επόμενο ΠτΔ. Για την πολιτική ασφάλειας που ακολουθείται από τον κ. Χρυσοχοϊδη υπογραμμίζει πως «από την αρχή ο Μητσοτάκης μίλησε για διευρύνσεις. Κι εγώ είμαι προϊόν αυτής της διεύρυνσης. Έτσι και ο Μιχάλης Χρυσοχοϊδης. Δείχνει ότι είναι μια επιτυχημένη επιλογή του Κυριάκου Μητσοτάκη. καθαρίζει ένα τοπίο. Και αυτό το εισπράττουμε όσοι δεν είμαστε με την πλευρά των μπαχαλάκηδων». Αναφορικά με βίντεο που δείχνουν τα ΜΑΤ να χτυπούν κοπέλα στα Εξάρχεια, υπογραμμίζει πως «δεν ξέρω τι έκανε η κοπέλα εκεί ούτε μπορώ να βγάλω απόφαση. Όταν κάνεις επιχειρήσεις και έχεις απέναντί σου έχεις μπαχαλάκηδες, ρουβίκωνες και άλλους τέτοιους, είναι δεδομένο ότι θα υπάρξει και βία. Η βία είτε νόμιμη είτε παράνομη δεν είναι ευχάριστη σε κανέναν. Όμως, μόνο το κράτος σε συγκεκριμένες συνθήκες, υπό συγκεκριμένες προϋποθέσεις, έχει τη δυνατότητα, εάν κρίνει, να ασκήσει βία».</p>
      <p>Τέλος, αναφορικά με την αναστολή λειτουργίας του πρώην κόμματός του, του Ποταμιού, ισχυρίζεται πως «ενώ ανήκω σε μια παλαιά πολιτκή οικογένεια είχα αποφασίσει να μην ασχοληθώ με την πολιτική. Και μέχρι το 2015 δεν είχα ασχοληθεί. Πίστεψα στον αντικομφορισμό που έδειξε αρχικά ο Σταυρος Θεοδωράκης. Είχε εκλεκτά στελέχη, τις καλύτερες προτάσεις και μεταρρυθμιστικές θέσεις το ΠΟΤΑΜΙ. Δυστυχώς ο ίδιος ο Σταύρος Θεοδωράκης δεν χειρίστηκε την κατάσταση σωστά. Δίσταζε να αποφασίσει με ποιον θα πάει και ποιον θα αφήσει. Έκανε για μένα όλες τις λάθος πολιτικές επιλογές».</p>
      <figure>
        <iframe src="https://www.youtube.com/embed/96tACvHT8dg" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/politiki/i-fotilas-sto-one-channel-i-eklogi-ptd-apo-to-lao-alloionei-tin-morfi-tou-politeymatos/"><b>onetv.gr</b></a></p>
      <p>
        <a href="https://www.tovima.gr/2019/11/21/finance/ethniko-sxedio-gia-tin-energeia-ependyseis-34-dis-eyro-se-10-imeres-i-diavouleysi/">Εθνικό σχέδιο για την ενέργεια : Επενδύσεις 34 δισ. ευρώ – Σε 10 ημέρες η διαβούλευση</a>
      </p>
    </article>
  </body>
</html>