<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/economia/snam-6-5-mld-di-investimenti-nel-periodo-2019-2023-14-638512.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T07:06:00+00:00"/>
    <meta property="og:title" content="Snam, 6,5 mld di investimenti nel periodo 2019-2023 (+14%)"/>
    <meta property="og:description" content="Alverà: &quot;Rafforzato il ruolo di Snam nella transizione energetica e proseguiamo il percorso di crescita e di remunerazione degli azionisti&quot;"/>
  </head>
  <body>
    <article>
      <h1>Snam, 6,5 mld di investimenti nel periodo 2019-2023 (+14%)</h1>
      <h2>Alverà: "Rafforzato il ruolo di Snam nella transizione energetica e proseguiamo il percorso di crescita e di remunerazione degli azionisti"</h2>
      <address>
        <time datetime="2019-11-21T07:06:00+00:00">21 Nov 2019, 07:06</time>
      </address>
      <h3>Snam, investimenti in innovazione e green economy per oltre 1,4 miliardi (+65%)</h3>
      <p>Il nuovo piano di Snam incrementa nel periodo 2019-2023 gli investimenti complessivi del +14% a 6,5 miliardi di euro. In questo scenario aumentano gli investimenti di Snamtec per innovazione e green economy a oltre 1,4 miliardi (+65%). Si accelera ulteriormente sugli investimenti nei business della transizione energetica raddoppiati a 400 mln, in virtù anche di due acquisizioni (una perfezionata, l’altra in via di definizione, nelle infrastrutture di biometano; oltre al lancio di una business unit sull'idrogeno). </p>
      <h3>Snam, Alverà: nuovo piano accelera transizione energetica</h3>
      <p>Il nuovo piano al 2023 rafforza "il ruolo di Snam nella transizione energetica e proseguiamo il percorso di crescita e di remunerazione degli azionisti facendo leva sui risultati raggiunti in questi anni, sulla maggiore efficienza operativa e sulla riduzione degli oneri finanziari, sulla totale integrazione dei fattori ambientali, sociali e di governance nella gestione dell’azienda e su uno scenario di mercato nel quale le nostre infrastrutture hanno un ruolo sempre più centrale per la decarbonizzazione". Così l’amministratore delegato di Snam, Marco Alverà, commenta in una nota il nuovo business plan del gruppo.</p>
      <h3>Snam, -40% emissioni metano al 2025: -40% CO2 equivalente al 2030</h3>
      <p>Il piano industriale di Snam al 2023 getta le basi per un'ulteriore forte riduzione delle emissioni: per quanto riguarda il taglio delle emissioni di metano si punta a un -40% entro il 2025; mentre un altro -40% è previsto per la riduzione delle emissioni di CO2 equivalente dirette e indirette al 2030.</p>
      <p> </p>
    </article>
  </body>
</html>