<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/origlia-pietro-piazza-affari-211119/"/>
    <meta property="og:site_name" content="Trend Online"/>
    <meta property="article:published_time" content="2019-11-21T07:00:00+00:00"/>
    <meta property="og:title" content="Ftse Mib: a rischio correzione più decisa. I titoli in watchlist"/>
    <meta property="og:description" content="Il Ftse Mib resta a ridosso di un primo supporto, la cui rottura aprirà le porte ad un ribasso più esteso: una nuova occasione buy?"/>
  </head>
  <body>
    <article>
      <h1>Ftse Mib: a rischio correzione più decisa. I titoli in watchlist</h1>
      <h2>Il Ftse Mib resta a ridosso di un primo supporto, la cui rottura aprirà le porte ad un ribasso più esteso: una nuova occasione buy? La view di Pietro Origlia.</h2>
      <address><time datetime="2019-11-21T07:00:00+00:00">21 Nov 2019, 07:00</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l’intervista realizzata a Pietro Origlia con domande  sull’indice Ftse Mib e su alcune delle blue chips quotate a Piazza Affari.</p>
      <p>
        <b>Il Ftse Mib da alcune sedute ha interrotto il rialzo, mostrando un andamento incerto. Cosa si aspetta per le prossime giornate?</b>
      </p>
      <p>Il ritorno delle incertezze legate ai colloqui tra Usa e Cina in tema di commercio ha portato debolezza nelle ultime sedute sui principali mercati azionari internazionali.</p>
      <p>C'è da dire che le Borse avevano bisogno di un valido motivo per andare incontro a quelle prese di beneficio inevitabili dopo i guadagni degli ultimi due mesi.</p>
      <p>In un contesto generale che rimane comunque ancora favorevole all'equity, anche perche al momento nessun asset riesce a dare ottimi rendimenti, il focus degli investitori è anche rivolto verso alcune incertezze politiche come quella legata alla Brexit.</p>
      <p>Sul mercato delle valute l'Euro, dopo le perdite delle ultime settimane, cerca di rimbalzare nei confronti del Dollaro.</p>
      <p>Per questo cross sarà solo con il superamento di area 1,108 che si potrà assistere ad una prosecuzione di questo movimento di recupero.</p>
      <p>Il via libera con riserva arrivato dalla Commissione Europea alla nostra manovra finanziari ha evitato nella giornata di ieri la quinta seduta negativa nelle ultime sei per il Ftse Mib.</p>
      <p>Le quotazioni dell'indice rimangono sempre vicine ai primi supporti situati in area 23.300, violata ieri nell'intraday per poi essere riconquistata in chiusura di sessione. </p>
      <p>Nel breve la rottura di questa fascia di prezzo potrebbe innescare una correzione più marcata del FTSE Mib in direzione dei 23.000-22.946 punti, dove verrebbe chiuso il gap up lasciato aperto il 4 novembre scorso.</p>
      <footer>
        <a href="https://www.trend-online.com/inte/origlia-pietro-piazza-affari-211119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>