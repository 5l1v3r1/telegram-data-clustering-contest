<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/7.+konkurs+Papaya+Young+Directors%3A+Zosta%C5%84+tw%C3%B3rc%C4%85+filmowym-135562"/>
    <meta property="og:site_name" content="Filmweb"/>
    <meta property="article:published_time" content="2019-11-21T07:20:05+00:00"/>
    <meta property="og:title" content="7. konkurs Papaya Young Directors: Zostań twórcą filmowym"/>
    <meta property="og:description" content="Już 16 grudnia rozpocznie się 7. edycja konkursu dla młodych twórców."/>
  </head>
  <body>
    <article>
      <h1>7. konkurs Papaya Young Directors: Zostań twórcą filmowym</h1>
      <address>
        <time datetime="2019-11-21T07:20:05+00:00">21 Nov 2019, 07:20</time>
      </address>
      <p>
        <b>Marzycie o reżyserskiej karierze? Już 16 grudnia rozpocznie się 7. edycja konkursu dla młodych twórców - Papaya Young Directors. Inicjatywa ma na celu wprowadzenie początkujących reżyserów do branży filmowej. Nie wymagane jest doświadczenie, liczy się siła oryginalnego pomysłu. Tym razem uczestnicy konkursu będą mieli okazję spróbować swoich sił w trzech kategoriach: Branded Stories, Music Stories, Instagram Stories. Filmweb objął patronatem medialnym siódmą odsłonę tej inicjatywy.</b>
      </p>
      <p>Upside down stories – to oficjalne hasło 7. edycji konkursu dla młodych reżyserów, organizowanego przez dom produkcyjny Papaya Films. Nowym hasłem organizator podkreśla, że w tym roku oczekuje wywrotowych i niepokornych scenariuszy. <br/><br/>Pierwszy etap konkursu polega na napisaniu eksplikacji reżyserskiej przedstawiającej pomysł na film reklamowy lub teledysk dla Partnerów Głównych. Autorzy najlepszych prac otrzymają budżet na realizację swoich produkcji - 10 tys. złotych. Premiera filmów oraz wręczenie nagród odbędzie się podczas finału konkursu pod koniec maja 2020 roku. <br/><br/><b>Film: PYD2019 GRAND PRIX JULIA POPŁAWSKA DECATHLON "NIEWAŻNE JAK ZACZĄŁ SIĘ TWÓJ SPORT" - <a href="https://vimeo.com/339106678">https://vimeo.com/339106678</a></b> <br/><br/>Podczas 7. edycji, do dwóch istniejących już kategorii dołączy trzecia – Instagram Stories. Będzie to wyzwanie polegające na stworzeniu pionowego kontentu filmowego dla jednego z Partnerów Głównych konkursu na podstawie briefu. Finaliści w tej kategorii, podobnie jak w kategoriach Branded Stories i Music Stories, otrzymają budżet na stworzenie filmu. <br/><br/>Festiwalowy finał konkursu odbędzie się pod koniec maja. Poza wręczeniem nagród, całodniowy event wzbogacą strefy marek i strat up-ów, showcasey oraz koncerty muzycznych gwiazd i wschodzących talentów. W finale ostatniej edycji konkursu wzięło udział ponad 5 tysięcy osób. <br/><br/><b>Film: PYD2019 II NAGRODA PATRYK KARBOWSKI&amp;MICHAŁ WIŚNIOWSKI McDonalds "POWITANIE" - <a href="https://vimeo.com/339106820">https://vimeo.com/339106820</a></b> <br/><br/><i>Ten konkurs przyspieszył moją karierę o dobre 10 lat </i>– przyznaje <a href="https://www.filmweb.pl/person/Julia+Rogowska-2139286">Julia Rogowska</a>, zwyciężczyni II edycji konkursu, reżyserka reklam i teledysków. Siłę konkursu dostrzegli także profesjonaliści. <a href="https://www.filmweb.pl/person/Krzysztof.Zanussi">Krzysztof Zanussi</a>, <a href="https://www.filmweb.pl/person/Jacek+Borcuch-334">Jacek Borcuch</a>, <a href="https://www.filmweb.pl/person/Agnieszka+Smoczy%C5%84ska-207265">Agnieszka Smoczyńska</a>, <a href="https://www.filmweb.pl/person/Jagoda+Szelc-1628049">Jagoda Szelc</a>, <a href="https://www.filmweb.pl/person/%C5%81ukasz+%C5%BBal-914566">Łukasz Żal</a> – to tylko niektóre z nazwisk wybitnych twórców, którzy w cyklicznych wywiadach wideo wsparli ideę konkursu i podzielili się swoim cennym doświadczeniem i rozważaniami na temat kreatywności w ramach <b>#PYDMASTERTALKS</b>. <br/><br/>Zgłoszenia do 7. edycji konkursu <b>Papaya Young Directors</b> rozpoczną się <b>16 grudnia 2019 roku</b> i potrwają do <b>20 stycznia 2020 roku</b>. Więcej informacji na stronie <a href="http://www.papayayoungdirectors.com/"><b>www.papayayoungdirectors.com</b></a> <br/><br/><b>Film: <br/>Jan Holoubek: Odwróć wszystko do góry nogami - <a href="https://vimeo.com/361815242">https://vimeo.com/361815242</a></b></p>
    </article>
  </body>
</html>