<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/swiat/473966-nie-przyjeli-zakonnicy-bo-nie-chciala-zdjac-habitu"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T09:34:07+00:00"/>
    <meta property="og:title" content="Do domu spokojnej starości nie przyjęli zakonnicy, ponieważ nie chciała zdjąć habitu. Jako przyczynę podali &quot;zasadę laickości&quot;"/>
    <meta property="og:description" content="&quot;To jest bardzo przerażająca oznaka zdziczenia naszej cywilizacji&quot; - ocenił ks. prof. Paweł Bortkiewicz."/>
  </head>
  <body>
    <article>
      <h1>Do domu spokojnej starości nie przyjęli zakonnicy, ponieważ nie chciała zdjąć habitu. Jako przyczynę podali "zasadę laickości"</h1>
      <address><time datetime="2019-11-21T09:34:07+00:00">21 Nov 2019, 09:34</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Ośrodek opiekuńczy dla osób starszych we francuskiej miejscowości Vesoul odmówił przyjęcia ponad siedemdziesięcioletniej zakonnicy, ponieważ ta nie zgodziła się zdjąć habitu oraz kornetu.</b>
      </p>
      <p>Jak poinformował portal pch24.pl, zarządzający placówką oświadczyli, że ze względu na zasadę laickości nie ma akceptacji dla żadnych ostentacyjnych znaków przynależności do wspólnoty religijnej</p>
      <p>W ocenie cytowanego przez Radio Maryja ks. prof. Pawła Bortkiewicza, etyka, odmówienie przyjęcia zakonnicy do ośrodka ze względu na jej habit, świadczy o tym, że mamy obecnie do czynienia ze „zdziczeniem cywilizacji”. Ksiądz prof. Bortkiewicz podkreślał, że odrzucając w imię laicyzacji znaki obecności Boga, odrzuca się tu też człowieka.</p>
      <blockquote>To jest bardzo przerażająca oznaka zdziczenia naszej cywilizacji. Oczywiście, że żyjemy w społeczeństwach, które są zlaicyzowane, przy czym właśnie zarówno laicyzacja, jak i problem autonomii Kościoła i państwa są pojęciami bardzo niejednoznacznymi. Nie wnikając tutaj w szczegóły, na pewno jednak laicyzacja nie może oznaczać dyskryminacji człowieka wierzącego</blockquote>
      <p>— ocenił, zwracając uwagę, że skoro społeczeństwa zachodnie godzą się jednocześnie na okazywanie emblematów innych religii niezwiązanych z naszym dziedzictwem kulturowym, jest to wyrazem jakiegoś nieporozumienia.</p>
      <p>aw/Radio Maryja</p>
    </article>
  </body>
</html>