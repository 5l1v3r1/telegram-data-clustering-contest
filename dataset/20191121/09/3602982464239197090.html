<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/om-bosch-supporter-vrij-geen-hitlergroet/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T09:46:34+00:00"/>
    <meta property="og:title" content="OM pleit FC Den Bosch supporter vrij: ‘Was geen Hitlergroet’"/>
    <meta property="og:description" content="Het Openbaar Ministerie gaat de man die op de tribune bij FC Den Bosch een Hitlergroet zou hebben gebracht, niet vervolgen. Het was een wegwerpgebaar."/>
  </head>
  <body>
    <article>
      <h1>OM pleit FC Den Bosch supporter vrij: ‘Was geen Hitlergroet’</h1>
      <address>
        <time datetime="2019-11-21T09:46:34+00:00">21 Nov 2019, 09:46</time>
      </address>
      <p>
        <b>Het Openbaar Ministerie gaat de man die op de tribune bij FC Den Bosch een Hitlergroet zou hebben gebracht, niet vervolgen. Justitie ziet geen Hitlergroet, maar gaat uit van een wegwerpgebaar, meldt <a href="https://www.ad.nl/binnenland/justitie-man-op-tribune-den-bosch-bracht-geen-hitlergroet~a762da9a/">het AD.</a></b>
      </p>
      <p>"Wij hebben ook niet kunnen vaststellen dat die bewegingen gepaard gingen met uitingen in de richting van de speler van Excelsior", laat de officier van justitie weten. "De betrokken man hebben wij ook gesproken. Hij ontkent met klem dat hiervan sprake zou zijn geweest. De man wordt ten aanzien van de armbeweging dus niet verdacht van discriminatie."<br/><br/><b>Onderzocht door LECD</b><br/>Het incident is onderzocht met behulp van specialisten van het Landelijk Expertise Centrum Discriminatie (LECD) en de politie. In Nederland zorgden de racistische uitingen naar Excelsior-speler Ahmad Mendes Moreira voor veel commotie. Georginio Wijnaldum <a href="https://sportnieuws.nl/voetbal/binnenland/international-georginio-wijnaldum-schrok-racistisch-incident-kwam-hard-aan/">reageerde geschrokken</a> op het voorval: "Dan zie ik een jongen op de tribune een Hitler-groet maken en dan denk ik: 'jouw voorouders hebben gevochten voor jouw vrijheid?' Het is onbegrijpelijk."</p>
      <figure>
        <iframe data-src="https://twitter.com/FOXSportsnl/status/1196068203090329610?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>