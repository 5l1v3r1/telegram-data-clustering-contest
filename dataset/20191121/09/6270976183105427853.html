<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/u-radi-zareyestrovano-vzhe-38-mizhfraktsijnyh-ob-yednan-komitet-vybortsiv/"/>
    <meta property="og:site_name" content="Рубрика"/>
    <meta property="article:published_time" content="2019-11-21T09:34:14+00:00"/>
    <meta property="og:title" content="У Раді зареєстровано вже 38 міжфракційних об’єднань, - Комітет виборців"/>
    <meta property="og:description" content="Станом на листопад у Верховній Раді IX скликання зареєстровано 38 міжфракційних об’єднань, що є високим показником. Такі дані опублікував КВУ. Майже половина об’єднань (42%) створені за регіональним принципом, до складу яких переважно входять депутати-мажоритарники. Зокрема, у ВР діють такі МФО як «Львівщина», «Тернопільщина», «Кіровоградщина», «Чернігівщина», «Друзі Івано-Франківська», «Вінниччина!», «Південь України», «Прикарпаття», «Буковина», «Слобожанщина», «Дніпро!» тощо. […]"/>
  </head>
  <body>
    <article>
      <h1>У Раді зареєстровано вже 38 міжфракційних об’єднань, - Комітет виборців</h1>
      <address><time datetime="2019-11-21T09:34:14+00:00">21 Nov 2019, 09:34</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/2019-08-29T072150Z_641349654_RC1AD258CB30_RTRMADP_3_UKRAINE-PARLIAMENT-860x580-c-1.jpg"/>
      </figure>
      <p>Фото Reuters<br/><b><b>Станом на листопад у Верховній Раді IX скликання зареєстровано 38 міжфракційних об’єднань, що є високим показником.</b></b></p>
      <p>Такі дані опублікував <a href="https://www.facebook.com/cvu.ngo/posts/3211450208896713">КВУ.</a></p>
      <p>Майже половина об’єднань (42%) створені за <b>регіональним принципом,</b> до складу яких переважно входять депутати-мажоритарники. Зокрема, у ВР діють такі МФО як «Львівщина», «Тернопільщина», «Кіровоградщина», «Чернігівщина», «Друзі Івано-Франківська», «Вінниччина!», «Південь України», «Прикарпаття», «Буковина», «Слобожанщина», «Дніпро!» тощо.</p>
      <p>Частина об’єднань відповідають <b>галузевій специфіці:</b> «Платформа з трансформації вугільних регіонів», «Питна вода», «За розвиток реформи місцевого самоврядування та децентралізацію влади», «Турбаза», «Енергетика та довкілля», «Парламентська платформа боротьби з туберкульозом», «Блокчейн фо Юкрейн», «Економіка.Now».</p>
      <p>Деякі об’єднання зосереджені на <b>питаннях бізнесу</b>: «Бізнес-варта», «За ФОПів», «За прискорену євроінтеграцію українського бізнесу».</p>
      <p>«Попри значну кількість МФО про діяльність більшості з них майже нічого не відомо. Часто МФО створюються задля підвищення статусу народного депутата в очах виборців та існують лише формально. Іноді створення МФО є відповіддю на певні політичні події чи демонструє амбіції їх засновників. Так, у ВР створено об’єднання «Новий Київ» на чолі з О. Ткаченком, якого розглядають як претендента на посаду голови КМДА. Деякі МФО фактично дублюють одна одну», – пояснив голова КВУ Олексій Кошель.</p>
      <p>Раніше: <a href="https://rubryka.com/2019/11/20/u-sluzi-narodu-ofitsijno-ne-pratsyuye-zhodna-osoba-komitet-vybortsiv/">у “Слузі Народу” офіційно не працює жодна особа.</a></p>
      <p> </p>
    </article>
  </body>
</html>