<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-16/cseke-la-farmacie-fostul-ministru-oradean-al-sanatatii-acuzat-ca-a-infiintat-sute-de-farmacii-pe-langa-lege-152936.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-21T09:45:00+00:00"/>
    <meta property="og:title" content="Cseke la farmacie: Fostul ministru orădean al Sănătăţii, acuzat că a înfiinţat sute de farmacii pe lângă lege"/>
    <meta property="og:description" content="În vâltoarea campaniei electorale pentru alegerile prezidenţiale, Bihorel a ratat o dezvăluire făcută la finele lunii trecute de jurnaliştii Rise Project avându-l ca 'erou' pe preşedintele UDMR Bihor, Cseke Attila. Potrivit acestora, când a fost ministru al Sănătăţii, Cseke a aprobat înfiinţarea a 370 de farmacii, pe tot cuprinsul ţării, prin rabat de la lege. Conform Legii farmaciilor, o asemenea unitate putea fi înfiinţată la fiecare 3.000 de locuitori, criteriul demografic putând fi fentat însă în mall-uri, unde numărul locuitorilor nu mai contează."/>
  </head>
  <body>
    <article>
      <h1>Cseke la farmacie: Fostul ministru orădean al Sănătăţii, acuzat că a înfiinţat sute de farmacii pe lângă lege</h1>
      <address>
        <time datetime="2019-11-21T09:45:00+00:00">21 Nov 2019, 09:45</time>
      </address>
      <figure>
        <img src="https://cdn.ebihoreanul.ro/static/gallery_big/20_BurtaPremii_981.jpg"/>
      </figure>
      <p>În vâltoarea campaniei electorale pentru alegerile prezidenţiale, Bihorel a ratat o dezvăluire făcută la finele lunii trecute de jurnaliştii Rise Project avându-l ca "erou" pe preşedintele UDMR Bihor, Cseke Attila.</p>
      <p>Potrivit acestora, când a fost ministru al Sănătăţii, Cseke a aprobat înfiinţarea a 370 de farmacii, pe tot cuprinsul ţării, prin rabat de la lege. Conform Legii farmaciilor, o asemenea unitate putea fi înfiinţată la fiecare 3.000 de locuitori, criteriul demografic putând fi fentat însă în mall-uri, unde numărul locuitorilor nu mai contează.</p>
      <p>Profitând de chichiţă, Cseke a dat undă verde la cele aproape 400 de farmacii, iar alte câteva zeci au fost avizate de alţi miniştri ai Sănătăţii din ultimul deceniu. Baiul scos în evidenţă de Rise Project e că multe din aceste farmacii funcţionează, de fapt, la parter de blocuri, şi nu în centre comerciale, aşa cum s-a pretins în acte, motiv pentru care, spun jurnaliştii, procurorii ar trebui să-l ia în vizor pe fostul ministru orădean, care a refuzat să vorbească cu Rise Project pentru a lămuri de ce a călcat pe lângă lege. Pesemne n-a făcut-o pe ochi frumoşi...</p>
    </article>
  </body>
</html>