<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/money/u-minsocpolitiki-zaperechili-zayavu-pro-prizupinennya-viplat-likarnyanih-i-dekretnih-380627"/>
    <meta property="og:site_name" content="Погляд"/>
    <meta property="article:published_time" content="2019-11-21T09:16:00+00:00"/>
    <meta property="og:title" content="У Мінсоцполітики заперечили заяву про призупинення виплат лікарняних і декретних"/>
    <meta property="og:description" content="20 листопада поширили інформацію про призупинення фінансування виплат, зокрема лікарняних, а також у зв’язку з вагітністю та пологами і т. д. Мінсоцполітики повідомляє, що це не відповідає дійсності."/>
  </head>
  <body>
    <article>
      <h1>У Мінсоцполітики заперечили заяву про призупинення виплат лікарняних і декретних</h1>
      <h2>Станом на сьогодні залишки на рахунку фонду становлять 429,4 млн грн</h2>
      <address>
        <time datetime="2019-11-21T09:16:00+00:00">21 Nov 2019, 09:16</time>
      </address>
      <p>20 листопада поширили інформацію про <a href="https://pogliad.ua/news/money/v-ukrayini-prizupinili-viplati-likarnyanih-ta-dopomogu-pri-narodzhenni-ditini-380616">призупинення фінансування виплат, зокрема лікарняних</a>, а також у зв’язку з вагітністю та пологами і т. д. Мінсоцполітики повідомляє, що це не відповідає дійсності. Станом на сьогодні залишки на рахунку Фонду становлять 429,4 млн грн, що є достатнім для здійснення необхідних поточних виплат. Про це йдеться на сайті Чернівецької ОДА.</p>
      <p>Більше того, надходження до фонду формуються щодня із сплати єдиного соціального внеску роботодавцями.</p>
      <p>Проте минулого тижня Печерський суд міста Києва поновив на посаді колишнього керівника Фонду Євгена Баженкова. Він був зареєстрований державним реєстратором навіть без повного тексту рішення. Власне він і призупинив виплати.</p>
      <p>Пан Баженков не був уповноважений приймати такі рішення, тому що не було засідання комісії з його поновлення. Будь-які рішення щодо суттєвих змін по бюджету, зокрема щодо призупинення виплат, приймаються лише правлінням Фонду – не одноосібно.</p>
      <p>Правління Фонду не збиралось, тож жодних рішень по призупиненню виплат не приймалось. Уряд тільки в п’ятницю на своєму засідання прийняв постанову про заміну урядової сторони правління.</p>
      <p>Найближчим часом правління буде зібрано для вирішення ситуації.</p>
      <p>Міністерство соціальної політики вважає цю ситуацію неприйнятною.</p>
      <p>18 листопада Міністерство соціальної політики уже звернулося до Міністерства юстиції із проханням скасувати дії державного реєстратора щодо запису в ЄДРПОУ Баженкова Є. В. як директора Виконавчої дирекції Фонду. Про це інформує Урядовий портал.</p>
      <p>Міністерство соціальної політики розраховує на об’єктивне та справедливе рішення відповідних органів, які повинні встановити правомірність поновлення Євгена Баженкова.</p>
      <p>Мінсоцполітики докладе усіх зусиль для якомога швидшого вирішення ситуації та гарантує поновлення виплат.</p>
      <p>Для цього ще урядом було затверджено склад урядової сторони правління фонду, щоб перевести роботу Фонду в правове поле і уникнути подібних маніпуляцій.</p>
      <related>
        <h4>Схожі записи</h4>
        <a href="https://pogliad.ua/news/chernivtsi/ukrayincyam-zatrimuyut-pensiyi-i-likarnyani-185644"/>
        <a href="https://pogliad.ua/news/money/v-ukrayini-prizupinili-viplati-likarnyanih-ta-dopomogu-pri-narodzhenni-ditini-380616"/>
        <a href="https://pogliad.ua/news/life/science/vcheni-sprostuvali-golovnu-gipotezu-darvina-379977"/>
        <a href="https://pogliad.ua/news/money/dopomoga-pri-narodzhenni-ditini-41-280-griven---proekt-derzhbyudzheta-377443"/>
      </related>
    </article>
  </body>
</html>