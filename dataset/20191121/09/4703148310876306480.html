<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/videoton/a-vidi-500-millioert-hozhatja-haza-a-magyar-valogatott-jatekost-sajtohir"/>
    <meta property="og:site_name" content="csakfoci.hu"/>
    <meta property="article:published_time" content="2019-11-21T09:10:52+00:00"/>
    <meta property="og:title" content="A Vidi 500 millióért hozhatja haza a magyar válogatott játékost – sajtóhír"/>
    <meta property="og:description" content="Lengyelországi hírek szerint a télen távozhat Nagy Dominik Varsóból és nem kizárt, hogy a MOL Fehérvár FC-nél köt ki, amely hajlandó lenne kifizetnie az érte kért összeget."/>
  </head>
  <body>
    <article>
      <h1>A Vidi 500 millióért hozhatja haza a magyar válogatott játékost – sajtóhír</h1>
      <address><time datetime="2019-11-21T09:10:52+00:00">21 Nov 2019, 09:10</time> by <a rel="author">csakfoci.hu</a></address>
      <p>
        <b>
          <b>Lengyelországi hírek szerint a télen távozhat Nagy Dominik Varsóból és nem kizárt, hogy a MOL Fehérvár FC-nél köt ki, amely hajlandó lenne kifizetnie az érte kért összeget.</b>
        </b>
      </p>
      <p>A lengyel <i>sport.tvp.pl</i> híre szerint <b>Nagy Dominik</b> alighanem az utolsó heteit tölti a Legia Varsó együttesénél, hiszen mindkét fél szeretné, ha elválnának az útjaik. A 24 éves támadó középpályás korábban alapembernek számított klubjánál, ám ebben az idényben kevesebb lehetőséget kapott már: 9 bajnoki találkozón, összesen pedig 17 tétmeccsen kapott szerepet, ezeken 1-1 gól és gólpassz volt a mérlege.</p>
      <p>A Legiával bajnoki címet is nyert szélső jelenleg a harmadik-negyedik választásnak számít a posztján a lap cikke szerint. Éppen ezért ő is váltana és a Legia sem gördítene akadályt a távozása elé a télen – ha megkapná az érte kért összeget.</p>
      <blockquote>
        <b>Ez a portál szerint mintegy 1,5 millió euró (hozzávetőlegesen 500 millió forint) lehet.  A lengyelek azt írják, hogy ezt az árat egyelőre csak a MOL Fehérvár FC lenne hajlandó kifizetni Nagyért, az a csapat, amely már hónapok óta szeretné hazacsábítani az egykori pécsi és ferencvárosi futballistát.</b>
      </blockquote>
      <p>Ugyanakkor már kérők is képben lehetnek, a lap szerint ugyanis a Bundesliga 2-ből, Oroszországból, Belgiumból, Görögországból és Portugáliából is figyelik a játékost, akiért konkrét ajánlat egyelőre nem érkezett.</p>
    </article>
  </body>
</html>