<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/lekkoatletyka,128/kamila-licwinko-rozpoczela-przygotowania-do-sezonu-olimpijskiego,987053.html"/>
    <meta property="og:site_name" content="TVN24"/>
    <meta property="article:published_time" content="2019-11-21T09:04:00+00:00"/>
    <meta property="og:title" content="Skoczkini wzwyż ćwiczy nad trasą S8"/>
    <meta property="og:description" content="Kamila Lićwinko rozpoczęła przygotowania do nowego sezonu, w którym celuje w medal igrzysk olimpijskich Tokio 2020. Na razie najwięcej czasu zajmuje jej wbieganie na wiadukt nad drogą ekspresową S8..."/>
  </head>
  <body>
    <article>
      <h1>Skoczkini wzwyż ćwiczy nad trasą S8</h1>
      <address>
        <time datetime="2019-11-21T09:04:00+00:00">21 Nov 2019, 09:04</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/f22e4747da1aa27e363d86d40ff442fe/95a7b5c0-9118-4926-9d94-af5c1b3a540c.jpg?type=1&amp;srcmode=0&amp;srcx=1/1&amp;srcy=57/100&amp;srcw=1/1&amp;srch=4/5&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/85598978-e7ac-4d31-aff4-5852f93bc832-480p.mp4"/>
          <figcaption>Lićwinko piąta w finale skoku wzwyż</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/270edd69788dce200a3b395a6da6fdb7/370510d2-40c1-4f03-90c8-81521259bdfb-480p.mp4"/>
          <figcaption>Kamila Lićwinko o treningach z mężem (sierpień 2017)</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/29c7dc17-33b1-4022-92a6-637ebf4ca800-480p.mp4" autoplay="" loop=""/>
          <figcaption>Lićwinko: czułam, że mogłam skoczyć nawet dwa metry</figcaption>
        </figure>
        <figcaption>Kamila Lićwinko w MŚ 2019 zajęła piątą lokatę Foto: Getty Images |</figcaption>
      </slideshow>
      <h3>Kamila Lićwinko rozpoczęła przygotowania do nowego sezonu, w którym celuje w medal igrzysk olimpijskich Tokio 2020. Na razie najwięcej czasu zajmuje jej wbieganie na wiadukt nad drogą ekspresową S8. - Musi to dziwnie wyglądać, ale efekty są później bardzo fajne - twierdzi piąta zawodniczka świata.</h3>
      <p>Jej trenerem i mężem zarazem jest Michał Lićwinko. Wspólnie zdecydowali, że te pierwsze po przerwie zajęcia odbywać się będą u nich, w Choroszczy. Wykorzystują do tego wiadukt nad drogą ekspresową S8.</p>
      <related>
        <a href="https://eurosport.tvn24.pl/lekkoatletyka,128/wszystko-podporzadkowane-zlotu-wlodarczyk-zaczyna-przygotowania-do-igrzysk,984135.html"/>
      </related>
      <p>- Trenuję trochę mocniej niż przed rokiem, z tygodnia na tydzień jest coraz trudniej - przyznaje Kamila. - Biegam na stadionie i w terenie, zwłaszcza po schodach na wiadukcie. Robię na nim też wieloskoki. Jest dość wysoki, więc tych serii na szczęście nie musi być dużo.</p>
      <h3>Lićwinko: ufam Michałowi bezgranicznie</h3>
      <p>W sezonie 2019 wróciła do sportu po macierzyńskiej przerwie. W Dausze pokonała 1,98 m, co dało jej piąte miejsce mistrzostw świata. <br/><br/>- Zobaczyłam, jak potrafię być waleczna i zacięta - opowiada. - Czuję się naprawdę bardzo dobrze, mam w sobie tyle pozytywnej energii, jak nigdy i wierzę, że nie powiedziałam jeszcze ostatniego słowa. Zrobię wszystko, żeby zdobyć medal olimpijski.</p>
      <p>W grudniu w Spale po raz pierwszy od ponad dwóch lat spróbują ćwiczyć po dwa razy dziennie. - To ważne zwłaszcza do szlifowania techniki, z czym mam największe problemy - zaznacza. - Zdecydowaliśmy się na ten ośrodek, bo są tam najlepsze warunki. Potem wybierzemy się do Belek w Turcji, gdzie byliśmy dwa razy i wracaliśmy zadowoleni.<br/><br/>Sezonu halowego Lićwinko odpuszczać nie zamierza. - Starty zacznę pod koniec stycznia. Zastanawiamy się jeszcze nad mistrzostwami świata w Chinach, bo jeśli polecę tam w połowie marca, to zostanie nam mało czasu do igrzysk. Zobaczymy. Jeśli Michał uzna, że ten start jest zbędny, nie będę się upierać. Ufam mu bezgranicznie - zapewnia.</p>
      <p> </p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/3c880ecc-8a0c-4cb3-9ef5-49a6ea5209e6.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Kamila Lićwinko rozpoczęła przygotowania do sezonu<cite>Źródło: Getty Images</cite></figcaption>
      </figure>
      <p>Autor: rk / Źródło: PAP</p>
    </article>
  </body>
</html>