<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/konstantinidis-apolita-sigkentromeni-apenanti-ston-olimpiako"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T09:45:00+00:00"/>
    <meta property="og:title" content="Κωνσταντινίδης: «Απόλυτα συγκεντρωμένοι απέναντι στον Ολυμπιακό»"/>
    <meta property="og:description" content="Ο λίμπερο του ΠΑΟΚ, Δημήτρης Κωνσταντινίδης, μίλησε αναφορικά με την «μάχη» του Ολυμπιακού και ΠΑΟΚ"/>
  </head>
  <body>
    <article>
      <h1>Κωνσταντινίδης: «Απόλυτα συγκεντρωμένοι απέναντι στον Ολυμπιακό»</h1>
      <h2>Ο λίμπερο του ΠΑΟΚ, Δημήτρης Κωνσταντινίδης, μίλησε αναφορικά με την «μάχη» του Ολυμπιακού και ΠΑΟΚ</h2>
      <address><time datetime="2019-11-21T09:45:00+00:00">21 Nov 2019, 09:45</time> by <a rel="author">Metrosport.gr Team</a></address>
      <p>Η αναμέτρηση ανάμεσα στον Ολυμπιακό και τον ΠΑΟΚ για το League Cup έφτασε με την αναμέτρηση να έχει οριστεί για σήμερα (21/11, 18.30).</p>
      <p>Ο λίμπερο της ομάδας Δημήτρης Κωνσταντινίδης μίλησε στην επίσημη ιστοσελίδα του ΤΑΠ ΠΑΟΚ για την επικείμενη αναμέτρηση με τον Ολυμπιακό.</p>
      <p>
        <b>Αναλυτικά όσα δήλωσε ο παίκτης της ομάδας:</b>
      </p>
      <p>«Προερχόμαστε από δυο σερί νίκες απέναντι στον Παμβοχαικό και την Ελπίδα Αμπελόκηπων, και αυτό είναι κάτι που μας δίνει καλή ψυχολογία. Μπορεί σε κάποια σημεία του παιχνιδιού να μην πιάσαμε πολύ υψηλά στάνταρ απόδοσης όμως, αυτή τη χρονική περίοδο, το θεωρώ λογικό. Για αυτό ακριβώς το λόγο, προπονούμαστε και βελτιωνόμαστε καθημερινά, με σκοπό παιχνίδι με παιχνίδι να παίζουμε καλύτερα, δήλωσε αρχικά ο λίμπερο του Δικεφάλου, για να προσθέσει.</p>
      <p>Σειρά έχει το ματς του League Cup με τον Ολυμπιακό. Μετράμε μια ήττα στο πρωτάθλημα απέναντί τους, αυτό όμως δεν μας πτοεί καθόλου. Είμαστε έτοιμοι να τους αντιμετωπίσουμε στο 100%, διότι το συγκεκριμένο παιχνίδι είναι ένας ημιτελικός που θα δώσει στο νικητή μεγάλο προβάδισμα για τον δεύτερο επαναληπτικό.</p>
      <p>Σκοπός μας, ξεκάθαρα, είναι η πρόκριση στον τελικό της διοργάνωσης, καθώς είναι ένας από τους τρεις εγχώριους στόχους της ομάδας. Πλέον, γνωρίζουμε καλύτερα τους αντιπάλους μας και καθημερινά στη προπόνηση δουλεύουμε πάνω σε κομμάτια του παιχνιδιού τους, έτσι ώστε να είμαστε καλά διαβασμένοι και να μπορέσουμε να πετύχουμε μια πολύ σημαντική νίκη!».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/protathike-kai-van-ntaik-ston-paok"/>
        <a href="http://www.metrosport.gr/article/cherome-gia-tin-apofasi-mou-na-ertho-stin-ellada"/>
        <a href="http://www.metrosport.gr/article/apologithikan-kouvani-ston-katsari-menoun-ektos-proponiseon"/>
        <a href="http://www.metrosport.gr/article/triti-niki-gia-ta-koritsia-tou-paok"/>
        <a href="http://www.metrosport.gr/article/margaritis-gia-filipof-oudis-pio-acharistos-tou-evergetithentos"/>
        <a href="http://www.metrosport.gr/article/triponto-korifis-gia-ton-irakli"/>
      </related>
    </article>
  </body>
</html>