<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/tech-sciences_articles/259993/internet-of-things-to-thayma-poy-erxetai-periexei-megales-antifaseis"/>
    <meta property="og:site_name" content="LiFO"/>
    <meta property="article:published_time" content="2019-11-21T09:52:00+00:00"/>
    <meta property="og:title" content="Internet of Things: το «θαύμα» που έρχεται περιέχει μεγάλες αντιφάσεις"/>
    <meta property="og:description" content="Στο μέλλον τα «έξυπνα» αντικείμενα θα επικοινωνούν μεταξύ τους συλλέγοντας παράλληλα τα προσωπικά μας δεδομένα. Υπάρχουν, όμως, κανονισμοί που να μας προστατεύουν;"/>
  </head>
  <body>
    <article>
      <h1>Internet of Things: το «θαύμα» που έρχεται περιέχει μεγάλες αντιφάσεις</h1>
      <h2>Στο μέλλον τα «έξυπνα» αντικείμενα θα επικοινωνούν μεταξύ τους συλλέγοντας παράλληλα τα προσωπικά μας δεδομένα. Υπάρχουν, όμως, κανονισμοί που να μας προστατεύουν;</h2>
      <address><time datetime="2019-11-21T09:52:00+00:00">21 Nov 2019, 09:52</time> by <a rel="author">LIFOTEAM</a></address>
      <p>
        <b>Το κοινό χαρακτηριστικό που έχουν οι «έξυπνες» συσκευές, όπως μια smart TV, ένα βραχιόλι γυμναστικής και άλλες υπηρεσίες φωνητικής βοήθειας τύπου Alexa, είναι ότι όλες περιλαμβάνονται στην έννοια του Internet of Things.</b>
      </p>
      <p>
        <b>Το IoT επί της ουσίας αποτελείται από μια πληθώρα αντικειμένων, υλικών, εργαλείων και εξοπλισμών, τα οποία μέσα από τη σύνδεσή τους σε δίκτυα «ανοίγουν ένα διάλογο» μεταξύ τους και αλληλεπιδρούν με ανταλλαγές σημάτων και δεδομένων. Μεταξύ, όμως, αυτών των δεδομένων περιλαμβάνονται και τα λεγόμενα προσωπικά δεδομένα.</b>
      </p>
      <h3>Πεδία εφαρμογής του Internet of Things</h3>
      <p>Το Internet of Things, δηλαδή, βρίσκει εφαρμογή σε διάφορα πεδία της ζωής, όπως είναι η υγεία χάρη σε «έξυπνες» συσκευές για πρόβλεψη και διάγνωση, η κινητικότητα (κυρίως μέσω της έννοιας του smart city), το σπίτι (με τις ενέργειες οικιακού αυτοματισμού), η βιομηχανία, η γεωργία, οι οικονομικές συναλλαγές κ.λπ. Χάρη στους πολλούς τομείς εφαρμογής του, το Διαδίκτυο των πραγμάτων παρουσιάζει αρκετά πλεονεκτήματα.</p>
      <p>Ωστόσο, δεν είναι λίγοι αυτοί που εκφράζουν παράλληλα και τις <b>ανησυχίες τους σχετικά με την ασφάλεια και την προστασία των προσωπικών δεδομένων.</b> Μάλιστα, η συγκεκριμένη συζήτηση ήρθε ακόμη περισσότερο στην επιφάνεια, πριν από περίπου ένα χρόνο, λόγω του Γενικού Κανονισμού Προστασίας Δεδομένων, το λεγόμενο GDPR, που ψήφισε το Ευρωπαϊκό Κοινοβούλιο.</p>
      <p>Επομένως, η έννοια της διαφάνειας και της ιδιωτικότητας είναι οι δύο κεντρικοί προβληματισμοί των περισσότερων χρηστών του Διαδικτύου, Με άλλα λόγια, προκειμένου να αισθανόμαστε ασφαλείς όσον αφορά την αξιοποίηση των προσωπικών μας δεδομένων, θα πρέπει τελευταία να επεξεργάζονται με τρόπο νόμιμο και διαφανή, πράγμα που προϋποθέτει ότι το πρόσωπο που τα επεξεργάζεται πρέπει να εφαρμόζει εξίσου διαφανείς και εύκολα προσβάσιμες πολιτικές.</p>
      <p>
        <i>Με πληροφορίες από Wired</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/videos/lifo_picks_planetearth/259005/internet-of-things-mporei-na-yparksei-isorropia-anamesa-stin-anesi-kai-tin-prostasia-tis-idiotikotitas"/>
        <a href="https://www.lifo.gr/articles/tech-sciences_articles/256824/mipos-exei-ftasei-i-ora-na-milisoyme-gia-tin-texnologia-toy-6g"/>
      </related>
    </article>
  </body>
</html>