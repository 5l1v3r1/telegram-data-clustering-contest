<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520791-ranni-prehled-index-px-v-odpolednich-hodinach-odmazal-ztraty-a-zakoncil-v-cervene-nule/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T09:19:51+00:00"/>
    <meta property="og:title" content="Ranní přehled: Index PX v odpoledních hodinách odmazal ztráty a zakončil v červené nule"/>
    <meta property="og:description" content="Komentář k akciovému trhuPražská burza - Index PX: 1,078 bodů (-0.1% d/d); objem: 326 mil. KčEvropské trhy měly včera nakročeno k nejslabší seanci za poslední tři týdny. Důvodem se stala nejistota ohledně uzavření první fáze čínsko-americké obchodní dohody. V druhé polovině dne se však nálada zlepšila. K nejslabším sektorům se řadily banky. Z jednotlivých titulů lze zmínit Lufthansu, kde hrozí stávka v nejexponovanějším vánočním období."/>
  </head>
  <body>
    <article>
      <h1>Ranní přehled: Index PX v odpoledních hodinách odmazal ztráty a zakončil v červené nule</h1>
      <address><time datetime="2019-11-21T09:19:51+00:00">21 Nov 2019, 09:19</time> by <a rel="author">Research</a></address>
      <p><b><u><i>Komentář k akciovému trhu</i><br/><a href="https://akcie-cz.kurzy.cz/burza/">Pražská burza</a> - <a href="https://akcie-cz.kurzy.cz/burza/index-px/">Index PX</a>: 1,078 bodů (-0.1% d/d); objem: 326 mil. <a href="https://www.kurzy.cz/kurzy-men/">Kč</a></u></b><br/><a href="https://www.kurzy.cz/akcie-eu/eurostoxx50-12/">Evropské trhy</a> měly včera nakročeno k nejslabší seanci za poslední tři týdny. Důvodem se stala nejistota ohledně uzavření první fáze <b>čínsko-americké obchodní dohody</b>. V druhé polovině dne se však nálada zlepšila. K nejslabším sektorům se řadily <b>banky</b>. Z jednotlivých titulů lze zmínit <b>Lufthansu</b>, kde hrozí stávka v nejexponovanějším vánočním období.</p>
      <p><a href="https://akcie-cz.kurzy.cz/burza/index-px/">Index PX</a> taktéž v odpoledních hodinách odmazal ztráty a uzavřel níže jen o 0,13 %. Aktivita investorů byla slabá. Obchodování se téměř zastavilo na <b><a href="https://www.kurzy.cz/tarify/o2/">O2</a></b> <b>ČR</b> (-0,22 %, 225 <a href="https://www.kurzy.cz/kurzy-men/">Kč</a>), kde zřejmě polevil zpětný odkup <a href="https://akcie-cz.kurzy.cz/">akcií</a>. <b>Philip</b> <b>Morris</b> lehce odevzdal zisky z posledních dní (-0,97 %, 14 260 <a href="https://www.kurzy.cz/kurzy-men/">Kč</a>). <b>Moneta</b> uzavřela beze změny na 79,55 <a href="https://www.kurzy.cz/kurzy-men/">Kč</a>, stejně jako <b><a href="https://akcie-cz.kurzy.cz/akcie/cez-183/">ČEZ</a></b> (517 <a href="https://www.kurzy.cz/kurzy-men/">Kč</a>), zde byl však zobchodovaný objem vzhledem k Monetě poloviční.</p>
      <p><b><u>USA - <a href="https://www.kurzy.cz/akcie-svet/">Dow Jones</a>: 27,821 (-0.4%); S&amp;P500: 3,108 (-0.4%); <a href="https://www.kurzy.cz/akcie-svet/">Nasdaq</a>: 8,527 (-0.5%)</u></b><br/><a href="https://akcie-cz.kurzy.cz/">Akcie</a> na Wall Street si nakonec připsaly jen mírné ztráty (<a href="https://www.kurzy.cz/akcie-usa/s-and-p-500-7/">S&amp;P 500</a> -0,38 %; 3 108,46 b.), i když v průběhu dne indexy oslabovaly okolo procenta. Sentiment negativně ovlivnila zpráva agentury Reuters, podle které by se mohla <b>obchodní</b> <b>jednání</b> mezi USA a Čínou přehoupnout do <a href="https://www.kurzy.cz/finance/2020/">roku 2020</a> kvůli stále rozdílným názorům na jednotlivé body dohody. Vzápětí však přišla reakce od zástupce Bílého domu J. Deera, že vyjednávání pokračují a ohledně fáze 1 byl učiněn další progres. Kupci tak propad téměř skoupili.</p>
      <p><a href="https://www.kurzy.cz/komodity/ropa/">Ropa</a> si po předchozích propadech připsala zisky (<a href="https://www.kurzy.cz/komodity/ropa-wti-crude-oil-graf-vyvoje-ceny/">WTI</a> +3,44 %; 57,11 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>) díky nižšímu týdennímu nárůstu zásob a stoupajícímu napětí na Blízkém východu. Proti trhu se pak díky lepší číslům obchodovaly <a href="https://akcie-cz.kurzy.cz/">akcie</a> spol. <b>Target</b> (+14,06 %; 126,43 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>) a <b>Lowe´s </b>(+3,91 %; 117,83 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>). Zveřejněný záznam z předchozího zasedání <a href="https://www.kurzy.cz/tema/fed/">Fedu</a> trhy nijak nepřekvapil.</p>
      <p><b><u><i>Komentář k devizovému trhu</i></u></b><br/><a href="https://www.kurzy.cz/koruna/">Koruna</a> k <a href="https://www.kurzy.cz/kurzy-men/nejlepsi-kurzy/EUR-euro/">euru</a> ve středu mírně posílila z úrovně 25,57 na týdenní maximum 25,53 <a href="https://www.kurzy.cz/kurzy-men/aktualni/CZK-EUR/">CZK/EUR</a>. Ostatní měny v regionu měly smíšený vývoj, polský zloty (-0,2 % d/d; 4,30 <a href="https://www.kurzy.cz/kurzy-men/grafy/EUR-PLN/">PLN/EUR</a>) oslabil na měsíční minimum. <a href="https://www.kurzy.cz/kurzy-men/nejlepsi-kurzy/USD-americky-dolar/">Dolar</a> k <a href="https://www.kurzy.cz/kurzy-men/nejlepsi-kurzy/EUR-euro/">euru</a> kolísal kolem 1,107 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>/<a href="https://www.kurzy.cz/kurzy-men/nejlepsi-kurzy/EUR-euro/">EUR</a>, ale nakonec k žádné výraznější změně nedošlo. <a href="https://www.kurzy.cz/koruna/">Koruna</a> k <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> se následně obchodovala poblíž 23,1 <a href="https://www.kurzy.cz/kurzy-men/">CZK</a>/<a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>.</p>
      <p><b><u><i>Kalendář – významné události</i></u></b><br/>před trhem – <b><a href="https://www.kurzy.cz/akcie-nemecko/thyssenkrupp-7045/">Thyssenkrupp</a></b>: výsledky za FY 2019<br/>před trhem – <b>Macy’s</b>: výsledky za 3Q/20<br/>14:30 – USA: index <a href="https://www.kurzy.cz/tema/fed/">Fed</a> Philadelphia (listopad)<br/>14:30 – USA: týdenní data z <a href="https://www.kurzy.cz/cnb/ekonomika/prace-a-mzdy/">trhu práce</a><br/>16:00 – USA: prodeje domů (říjen)</p>
      <related>
        <h4>Příbuzné stránky</h4>
        <a href="https://zpravy.kurzy.cz/115789-burza-zavede-novy-index-px-ktery-nahradi-px-50-a-px-d/"/>
        <a href="https://www.kurzy.cz/zpravy/158107-index-px-posilil-o-vice-nez-6-diky-odpolednimu-optimismu/"/>
        <a href="https://www.kurzy.cz/zpravy/495214-ranni-prehled-evropske-trhy-odpoledne-zamirily-do-kladneho-teritoria/"/>
        <a href="https://www.kurzy.cz/zpravy/507870-ranni-prehled-hlavni-americke-indexy-uzavrely-vcera-na-svych-dennich-minimech/"/>
        <a href="https://www.kurzy.cz/zpravy/496682-ranni-prehled-hlavni-americke-indexy-zakoncily-patecni-obchodovani-s-vyraznymi-ztratami/"/>
        <a href="https://www.kurzy.cz/zpravy/497475-ranni-prehled-vetsina-evropskych-indexu-v-cele-s-bankami-uzavrela-v-zapornem-teritoriu/"/>
        <a href="https://www.kurzy.cz/tema/4919902.html"/>
        <a href="https://www.kurzy.cz/zpravy/488994-ranni-prehled-evropske-indexy-si-pripsaly-slusne-zisky/"/>
        <a href="https://www.kurzy.cz/tema/4818209.html"/>
        <a href="https://www.kurzy.cz/zpravy/467683-ranni-prehled-cez-ustal-vyrazeni-z-indexu-kb-po-vyrazeni-ztratila-avast-je/"/>
        <a href="https://www.kurzy.cz/zpravy/457305-ranni-prehled-cece-indexy-vig-cme-makro-tesla/"/>
        <a href="https://akcie-cz.kurzy.cz/emise/CZ0150000607/"/>
      </related>
    </article>
  </body>
</html>