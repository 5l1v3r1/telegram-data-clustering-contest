<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/3JKkWe/branntilloep-i-kongsgata-stoppet-varhaug-saken-i-tinghuset"/>
    <meta property="og:site_name" content="Aftenbladet"/>
    <meta property="article:published_time" content="2019-11-21T09:09:38+00:00"/>
    <meta property="og:title" content="Branntilløp i Kongsgata stoppet Varhaug-saken i tinghuset"/>
    <meta property="og:description" content="Retten måtte torsdag morgen ta pause på grunn av røyklukt i tinghuset. Årsaken skal være brann i et søppelspann i nærheten av rettslokalet."/>
  </head>
  <body>
    <article>
      <h1>Branntilløp i Kongsgata stoppet Varhaug-saken i tinghuset</h1>
      <h2>Retten måtte torsdag morgen ta pause på grunn av røyklukt i tinghuset. Årsaken skal være brann i et søppelspann i nærheten av rettslokalet.</h2>
      <address><time datetime="2019-11-21T09:09:38+00:00">21 Nov 2019, 09:09</time> by <a rel="author">Stavanger Aftenblad</a></address>
      <p>– Retten tar pause. Det lukter svidd i rettslokalet, kunne Aftenbladets reporter melde fra rettssalen i Stavanger.</p>
      <p>Politiet bekrefter at de rykket ut på et branntilløp i Stavanger sentrum torsdag morgen.</p>
      <p>– Vi rykket ut på melding om brann i et søppelspann i Kongsgata 24. Det skal også være skader på et tregjerde i nærheten. Sånn jeg forstår det var branntilløpet slukket da vår patrulje kom til stedet, opplyser operasjonsleder Rune Tollaksen i Sør-Vest Politidistrikt til Aftenbladet.</p>
      <p>Den tiltalte etter Varhaug-drapet ble fraktet ut av rettslokalet mens retten hadde pause. Etter en drøy halvtime var rettslokalet luktfritt og ankeforhandlingene kunne gjenopptas.</p>
    </article>
  </body>
</html>