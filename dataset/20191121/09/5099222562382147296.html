<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23504678-casele-pariuri-considera-mare-favorit-iohannis-turul-doi-cota-are-dancila.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T09:46:00+00:00"/>
    <meta property="og:title" content="Casele de pariuri îl consideră mare favorit pe Iohannis în turul doi / Ce cotă are Dancilă"/>
    <meta property="og:description" content="Cotele oferite de o casă de pariuri pentru turul doi al alegerilor prezidențiale îl prezintă pe Klaus Iohannis drept mare favorit, Viorica Dăncilă fiind la mare distanță de acesta."/>
  </head>
  <body>
    <article>
      <h1>Casele de pariuri îl consideră mare favorit pe Iohannis în turul doi / Ce cotă are Dancilă</h1>
      <address><time datetime="2019-11-21T09:46:00+00:00">21 Nov 2019, 09:46</time> by <a rel="author">G.S.</a></address>
      <p><b>Cotele oferite de o casă de pariuri pentru turul doi al alegerilor prezidențiale îl prezintă pe Klaus Iohannis drept mare favorit, Viorica Dăncilă fiind la mare distanță de acesta. <br/></b><br/>Astfel, Klaus Iohannis are o cotă de 1,06 pentru a câștiga la un bookmaker ce are în ofertă și <a href="https://efortuna.ro/pariuri-online/politica">pariuri pe politică</a>, ceea ce înseamnă că, de exemplu cine mizează 100 de lei realegerea președintelui va primi înapoi doar 106 lei. De cealaltă parte, candidatul PSD are cotă 8.00, ceea ce înseamnă că, în cazul în care se produce surpriza, pariorul primește de opt ori mai mulți bani înapoi. <br/><br/>Potrivit cotelor, Iohannis este favorit nu numai să câștige, ci și să o facă la o distanță mare de contracandidata sa. Astfel, cei care mizează că șeful statului va obține peste 60,5% dintre voturi primesc o cotă de doar 1,35. <br/><br/>În ce privește mobilizarea electoratului, cei care pariază pe o prezență la vot mai mică de 50,5% primesc o cotă de 1,90, iar cei care cred că se va depăși acest prag - 1,75.</p>
    </article>
  </body>
</html>