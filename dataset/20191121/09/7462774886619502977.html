<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/hokejs/musejie-khl/balceram-kartejais-rezultativitates-punkts-ahl-komanda-piedzivo-minimalu-zaudejumu/"/>
    <meta property="og:site_name" content="skaties.lv"/>
    <meta property="article:published_time" content="2019-11-21T09:33:00+00:00"/>
    <meta property="og:title" content="VIDEO: Balceram kārtējais rezultativitātes punkts AHL, komanda piedzīvo minimālu zaudējumu"/>
    <meta property="og:description" content="Lielisku sniegumu Amerikas hokeja līgā (AHL) kopš atgriešanās laukumā turpina rādīt Rūdolfs Balcers, izceļoties ar rezultatīvu piespēli Belevilas “Senators” zaudējumā pret Manitobas “Moose” (2:1)."/>
  </head>
  <body>
    <article>
      <h1>VIDEO: Balceram kārtējais rezultativitātes punkts AHL, komanda piedzīvo minimālu zaudējumu</h1>
      <address><time datetime="2019-11-21T09:33:00+00:00">21 Nov 2019, 09:33</time> by <a rel="author">Skaties.lv</a></address>
      <p>Lielisku sniegumu Amerikas hokeja līgā (AHL) kopš atgriešanās laukumā turpina rādīt Rūdolfs Balcers, izceļoties ar rezultatīvu piespēli Belevilas “Senators” zaudējumā pret Manitobas “Moose” (2:1).</p>
      <p>Latviešu uzbrucējs asistēja komandas vienīgajā vārtu guvumā trešā perioda ievadā, kas samazināja rezultāta starpību līdz minimumam, tomēr izraut neizšķirtu “Senators” nespēja. Tāpat Balcers izdarīja arī divus metienus pa vārtiem un saglabāja neitrālu liederības koeficientu.</p>
      <figure>
        <iframe data-src="https://twitter.com/SensProspects/status/1197332817233010688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hokejists Otavas “Senators” fārmkluba rindās aizvadījis jau trīs spēles, kurās iekrājis četrus punktus (3+1).</p>
      <p>Kā zināms,  pārbaudes spēlē septembrī Balcers guva traumu un pēc atkopšanās spēļu prakses nolūkos tika nosūtīts uz AHL fārmklubu.</p>
      <p>Citā mačā aizsargs Kristiāns Rubīns saņēma divu minūšu noraidījumu Toronto “Marlies” panākumā pret Lavalas “Rocket” ar 2:1. “Rocket” pieteikumā netika iekļauts cits latviešu hokejists Ņikita Jevpalovs.</p>
    </article>
  </body>
</html>