<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/olympiakos-paok-epese-to-systima-xamos-gia-ta-eisitiria/2920326/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T09:01:30+00:00"/>
    <meta property="og:title" content="Ολυμπιακός – ΠΑΟΚ: “Έπεσε” το σύστημα! “Χαμός” για τα εισιτήρια"/>
    <meta property="og:description" content="Τεράστια ζήτηση παρουσίασαν τα εισιτήρια του Ολυμπιακός – ΠΑΟΚ, από την πρώτη στιγμή της διάθεσης τους στους φίλους των &quot;ερυθρόλευκων&quot;."/>
  </head>
  <body>
    <article>
      <h1>Ολυμπιακός – ΠΑΟΚ: “Έπεσε” το σύστημα! “Χαμός” για τα εισιτήρια</h1>
      <h2>Τεράστια ζήτηση παρουσίασαν τα εισιτήρια του Ολυμπιακός – ΠΑΟΚ, από την πρώτη στιγμή της διάθεσης τους στους φίλους των "ερυθρόλευκων".</h2>
      <address><time datetime="2019-11-21T09:01:30+00:00">21 Nov 2019, 09:01</time> by <a rel="author">Newsit Newsroom</a></address>
      <p>Όλα δείχνουν πως το ντέρμπι κορυφής της <a href="https://www.newsit.gr/tags/superleague/">Superleague </a>θα γίνει σε ένα κατάμεστο “Γ. Καραϊσκάκης”! Ο <a href="https://www.newsit.gr/tags/olympiakos/">Ολυμπιακός</a> έθεσε την Πέμπτη (21.11.2019) προς διάθεση -μέσω internet– τα εισιτήρια του “μεγάλου” αγώνα της 12ης αγωνιστικής (01.12.2019 / 19:30) με τον <a href="https://www.newsit.gr/tags/paok/">ΠΑΟΚ</a> και ο κόσμος του… έσπευσε να τα προμηθευθεί!</p>
      <p>Όπως έγινε γνωστό, από τη ζήτηση που υπήρξε “έπεσε” το σύστημα διάθεσης εισιτηρίων, με τους ανθρώπους της “ερυθρόλευκης” ΠΑΕ να καταβάλουν προσπάθειες για την επίλυση του προβλήματος.</p>
      <h3>Η ενημέρωση των Πειραιωτών για τα εισιτήρια του Ολυμπιακός – ΠΑΟΚ</h3>
      <p>«H ΠΑΕ ΟΛΥΜΠΙΑΚΟΣ, για τον αγώνα της 12ης Αγωνιστικής της Super League Ελλάδος απέναντι στον ΠΑΟΚ που θα διεξαχθεί στο στάδιο «Γ. ΚΑΡΑΪΣΚΑΚΗΣ» την Κυριακή 1/12 και ώρα 19:30, ενημερώνει τους φίλους της ομάδας για τα εξής:</p>
      <p>Τα εισιτήρια του αγώνα θα διατίθενται από τα εκδοτήρια του σταδίου «Γ. ΚΑΡΑΪΣΚΑΚΗΣ», που βρίσκονται έξω από τη Θύρα 25, από Δευτέρα 25/11 και καθημερινά έως Παρασκευή 29/11 (10:00 – 18:00) ή έως την εξάντλησή τους.</p>
      <p>Εισιτήρια θα διατεθούν και μέσω Internet (www.olympiacos.org) από Πέμπτη 21/11 από τις 10:00 έως την εξάντλησή τους.</p>
      <p>
        <b>Η παραλαβή των εισιτηρίων θα πραγματοποιείται με τους εξής τρόπους:</b>
      </p>
      <p>α) την λειτουργία Print@home (παραλαβή των εισιτηρίων στο email)</p>
      <p>β) από τα εκδοτήρια του σταδίου «Γ. ΚΑΡΑΪΣΚΑΚΗΣ», με την επίδειξη Α.Δ.Τ. και του επιβεβαιωτικού email συναλλαγής, με τις ανωτέρω ώρες λειτουργίας</p>
      <p>γ) με την εφαρμογή Ticket Mobile κατά την οποία το εισιτήριο εμφανίζεται σε Smartphone.</p>
      <p>Κάθε φίλαθλος θα μπορεί να προμηθευτεί εισιτήρια εφόσον προσκομίσει ισάριθμες ταυτότητες και κάρτες φιλάθλου και να έχει υποχρεωτικά και το ΑΜΚΑ.</p>
      <p>Οι τιμές των εισιτηρίων είναι οι ακόλουθες: 20€, 25€, 30€, 40€, 50€, 60€, 150€ (VIP) &amp; 200€ (VVIP)</p>
      <p>
        <b>Κάρτα Φιλάθλου Ολυμπιακού</b>
      </p>
      <p>Η ΠΑΕ ΟΛΥΜΠΙΑΚΟΣ υπενθυμίζει στους φιλάθλους ότι για να προμηθευτούν εισιτήριο για τους αγώνες της ομάδας μας θα πρέπει να έχουν την «κάρτα φιλάθλου Ολυμπιακού» που ο φίλαθλος θα προμηθεύεται καταβάλλοντας 10€ ετησίως, ποσό που θα πηγαίνει εξ ολοκλήρου στο ταμείο του Ερασιτέχνη, ώστε να συνεχίσουν οι ομάδες μας να πρωταγωνιστούν σε όλα τα αθλήματα.</p>
      <p>Οι φίλαθλοι θα μπορούν να προμηθεύονται την «κάρτα φιλάθλου Ολυμπιακού» από το γραφείο το τμήματος μελών/φιλάθλων του Ερασιτέχνη Ολυμπιακού που βρίσκεται στο στάδιο Γ. Καραϊσκάκης (κάτω από θύρα 19 – Εμπορική Στοά).</p>
      <p>Επίσης θα μπορούν να προμηθεύονται την «κάρτα φιλάθλου Ολυμπιακού» και από το Internet (www.olympiacossfp.gr )</p>
      <p>Για πληροφορίες σχετικά με την «κάρτα φιλάθλου Ολυμπιακού» μπορείτε να καλείτε στον Ερασιτέχνη Ο.Σ.Φ.Π στο 2111007060.</p>
      <p>Φίλαθλοι, παρακαλούμε για την προστασία σας, να προμηθεύεστε εισιτήρια ΜΟΝΟ από τα επίσημα σημεία πώλησης της ΠΑΕ ΟΛΥΜΠΙΑΚΟΣ».</p>
    </article>
  </body>
</html>