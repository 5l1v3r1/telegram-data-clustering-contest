<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/Land_Israel/%D7%A4%D7%A0%D7%99%D7%AA_%D7%AA%D7%95%D7%A9%D7%91%D7%99%D7%9D_%D7%9C%D7%A9%D7%A8_%D7%94%D7%91%D7%98%D7%97%D7%95%D7%9F___%D7%91%D7%9C%D7%95%D7%9D_%D7%90%D7%AA_%D7%94%D7%91%D7%A0%D7%99%D7%99%D7%94_%D7%94%D7%A2%D7%A8%D7%91%D7%99%D7%AA_"/>
    <meta property="og:site_name" content="הקול היהודי"/>
    <meta property="article:published_time" content="2019-11-21T09:18:00+00:00"/>
    <meta property="og:title" content="פנית תושבים לשר הבטחון: &quot;בלום את הבנייה הערבית&quot;"/>
    <meta property="og:description" content="משפחות מגוש שילה פנו לשר בנט בבקשה שימנע את המשך בנייתה של העיר הערבית בגוש שילה. התושבים הזכירו את דבריו של בנט לפיהם תכנית המאה הינה סכנה קיומית להתיישבות"/>
  </head>
  <body>
    <article>
      <h1>פנית תושבים לשר הבטחון: "בלום את הבנייה הערבית"</h1>
      <h2>משפחות מגוש שילה פנו לשר בנט בבקשה שימנע את המשך בנייתה של העיר הערבית בגוש שילה. התושבים הזכירו את דבריו של בנט לפיהם תכנית המאה הינה סכנה קיומית להתיישבות</h2>
      <address>
        <time datetime="2019-11-21T09:18:00+00:00">21 Nov 2019, 09:18</time>
      </address>
      <p>מכתב עליו חתומים כ-100 משפחות מישובי <a href="https://www.hakolhayehudi.co.il/tags/%D7%92%D7%95%D7%A9%20%D7%A9%D7%99%D7%9C%D7%94">גוש שילה</a> נשלח <a href="https://www.hakolhayehudi.co.il/tags/%D7%A9%D7%A8%20%D7%94%D7%91%D7%98%D7%97%D7%95%D7%9F">לשר הבטחון</a> הנכנס <a href="https://www.hakolhayehudi.co.il/tags/%D7%A0%D7%A4%D7%AA%D7%9C%D7%99%20%D7%91%D7%A0%D7%98">נפתלי בנט</a> בו ביקשו התושבים מהשר שיפעל לעצירתה של הבניה בעיר הערבית המוקמת בימים אלו בצמוד <a href="https://www.hakolhayehudi.co.il/tags/%D7%A2%D7%9E%D7%99%D7%97%D7%99">ליישוב עמיחי</a>. </p>
      <p>התושבים, מהיישובים עמיחי, אחיה, גאולת ציון, אש קודש, <a href="https://www.hakolhayehudi.co.il/tags/%D7%A2%D7%93%D7%99%20%D7%A2%D7%93">עדי עד</a> וקידה הזכירו לשר בנט את הצהרותיו האחרונות בנושא הסכנה הנשקפת מתכנית המאה של טראמפ ואת השלכותיה על גורל ההתיישבות.</p>
      <ul>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%AA%D7%A4%D7%95%D7%A6%D7%AA-%D7%95%D7%95%D7%A6%D7%90%D7%A4">הירשמו לתפוצת הווצאפ של הקול היהודי &gt;&gt;</a>
        </li>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%A0%D7%99%D7%95%D7%96%D7%9C%D7%98%D7%A8">הירשמו לניוזלטר שלנו &gt;&gt;</a>
        </li>
        <li>
          <a href="https://play.google.com/store/apps/details?id=web2application.a43561554994955.com.myapplication">הורד את האפליקציה של הקול היהודי &gt;&gt;</a>
        </li>
      </ul>
      <p>"כזכור, ממש כפי שכבודו פרסם אך  לפני חודשיים, תכנית המאה של טראמפ, כפי שמסתמנת עתה, עלולה להוות איום כבד להתיישבות בכל מרחבי ארץ ישראל. בין היתר בכך שהיא מכניסה את ההתיישבות היהודית לתוך 'תחום מושב' ומקימה הלכה למעשה מדינה פלסטינית על כ-%90 משטחי יו"ש", כתבו התושבים לבנט.</p>
      <figure>
        <img src="https://hakolhayehudi.co.il/Uploads/2019/11/Lr49wE1LUaXLve.jpg"/>
        <figcaption>שטח עליו נבנית העיר הערבית (צילום מסך מאתר היזם)</figcaption>
      </figure>
      <p>"אנו כאן במרחב היישוב שילה מתמודדים עם בניית עיר ערבית חדשה ברכס הנמצא מדרום לנו, מאות מטרים ספורים מהיישוב עמיחי. העיר מוקמת בנסיון למנוע את הרצף ההתיישבותי במרחב שילה.  בבניית העיר הזו, רואים אנו למול עיננו את 'תכנית המאה' יורדת אל קרקע המציאות וקורמת עור וגידים. זהו נסיון ערבי מובהק להצר את טבעת החנק סביב היישובים היהודיים, ולהכריז קבל עם ועולם על מדינה פלסטינית בכל רחבי יו''ש על הגדרותיהם השונות". </p>
      <p>עוד כתבו התושבים לשר כי "אין מתאים ממך כבוד השר, לפעול ולמנוע את בניית אותה עיר ערבית חדשה כחלק מאותה תכנית שהתרעת מפניה. בתפקידך יכול וחייב אתה למנוע את ההשתלטות הערבית על שטחי מולדת ללא דין וללא חשבון".</p>
      <p>התושבים סיימו את מכתבם לשר בנט וכתבו כי "אנו מאמינים שתעשה ותצליח לשמור על ארץ ישראל ממש כפי שהבטחת לבוחריך ולכלל עם ישראל".</p>
      <figure>
        <img src="https://hakolhayehudi.co.il/Uploads/2019/09/Fi4FseoX9KkHIa.jpg"/>
        <figcaption>תושבים מפגינים בשטח נגד בניית העיר הערבית בבנימין (גאולת ציון בחזון ובמעש)</figcaption>
      </figure>
      <p>עמישב מלט, אחד ממארגני המכתב מסר "אנו מצפים שבנט ירתם לעניין הקריטי הזה. מדובר בתקדים ובשיטה חדשה ומסוכנת. הערבים משתלטים בצורה מסודרת על כ90% משטחי יו"ש ולמעשה מקימים "מדינה פלסטינית". אנו צריכים להתעשת ולפעול מיידית לעצירת ההשתלטות הזרה ולחיזוק ההתיישבות היהודית בכל המרחבים."</p>
    </article>
  </body>
</html>