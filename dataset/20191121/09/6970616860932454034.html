<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/solheim-kommer-att-sakna-bajen-varit-pa-en-del-pl-matcher---stamningen-battre-/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-21T09:47:00+00:00"/>
    <meta property="og:title" content="Solheim kommer att sakna Bajen: &quot;Varit på en del PL-matcher - stämningen bättre på en Hammarby-match&quot;"/>
    <meta property="og:description" content="Mats Solheim är på jakt efter en ny klubb.Samtidigt kommer han att sakna Hammarbys supportrar.- Jag har varit på en del Premier League-matcher och jag kan säga att stämningen är bättre på en Hammarby-match, säger han till VG. "/>
  </head>
  <body>
    <article>
      <h1>Solheim kommer att sakna Bajen: "Varit på en del PL-matcher - stämningen bättre på en Hammarby-match"</h1>
      <address><time datetime="2019-11-21T09:47:00+00:00">21 Nov 2019, 09:47</time> by <a rel="author">Sebastian Pearson</a></address>
      <p>
        <b>Mats Solheim är på jakt efter en ny klubb.<br/>Samtidigt kommer han att sakna Hammarbys supportrar.<br/>- Jag har varit på en del Premier League-matcher och jag kan säga att stämningen är bättre på en Hammarby-match, säger han till <a href="https://www.vg.no/sport/fotball/i/opxd6m/norsk-hammarby-helt-aapner-for-eliteserien">VG</a>. </b>
      </p>
      <p>Mats Solheim meddelade efter sista matchen med Hammarby mot Häcken att han kommer att lämna Bajen för flytt tillbaka till Norge. Solheim fick dessutom göra mål i sitt sista framträdande och var efter matchen känslosam när han blev avtackad av supportrarna. </p>
      <p>- Jag trodde inte att jag skulle börja gråta innan matchen, men när du stod i det var det väldigt emotionellt och det var väldigt fint av supportrarna. Det var ett väldigt speciellt ögonblick för mig, <a href="https://www.fotbollskanalen.se/allsvenskan/solheim-kanslosam-efter-sista-matchen-trodde-inte-att-jag-skulle-borja-grata-i/">sa han då.</a> </p>
      <p>Nu berättar norrmannen att han kommer att sakna att spela på Tele2 Arena.</p>
      <p>- Jag har väldigt många kompisar som är fotbollsintresserade och en del har varit där. Att få komma dit och känna på atmosfären på Nya Söderstadion... Det är extremt. Supportrarna står upp hela matchen. Jag har varit på en del Premier League-matcher och jag kan säga att stämningen är bättre på en Hammarby-match, säger han till norska tidningen VG. </p>
      <p>Solheim berättar vidare att inget ännu är klart med en ny klubb, men att det finns intresse från bland annat Norge och Asien. </p>
      <p>- Det har börjat att ticka in lite från olika städer. Det har bland annat varit intresse från Asien och Turkiet, men det är inget som jag fokuserar på nu. Det är också en del klubbar i Norge som har kommit in i racet. Vi får se vad det blir. </p>
      <p>Solheim lämnade under 2011 Sogndal för spel i Kalmar FF och tillhörde därefter Hammarby från 2015 och över den här säsongen. </p>
    </article>
  </body>
</html>