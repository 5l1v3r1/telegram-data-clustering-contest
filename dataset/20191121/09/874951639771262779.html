<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d0%b8%d0%b3%d1%80%d0%b8/%d1%83%d0%b4%d1%8a%d0%bb%d0%b6%d0%b8%d1%85%d0%b0-%d0%bf%d1%80%d0%be%d0%b4%d1%8a%d0%bb%d0%b6%d0%b8%d1%82%d0%b5%d0%bb%d0%bd%d0%be%d1%81%d1%82%d1%82%d0%b0-%d0%bd%d0%b0-fortnite-chapter-2-season-1-323248.html"/>
    <meta property="og:site_name" content="kaldata.com"/>
    <meta property="article:published_time" content="2019-11-21T09:33:53+00:00"/>
    <meta property="og:title" content="Удължиха продължителността на Fortnite Chapter 2 Season 1 - kaldata.com"/>
    <meta property="og:description" content="Epic Games обявиха, че живота на Fortnite Season 2 Chapter 1 ще бъде удължен до февруари следващата година. Мотивът за това, според студиото е"/>
  </head>
  <body>
    <article>
      <h1>Удължиха продължителността на Fortnite Chapter 2 Season 1 - kaldata.com</h1>
      <address><time datetime="2019-11-21T09:33:53+00:00">21 Nov 2019, 09:33</time> by <a rel="author" href="https://www.kaldata.com/author/metodi-damyanov-2" target="_blank">Методи Дамянов</a></address>
      <p>Epic Games обявиха, че живота на Fortnite Season 2 Chapter 1 ще бъде удължен до февруари следващата година. Мотивът за това, според студиото е възможността да се подготви за изцяло новите обновления, свързани с коледните и новогодишните празници, които компанията подготвя за общността на играта.</p>
      <p>„Миналата година ние празнувахме 14 Days of Fortnite по време на празниците. Тази година ние сме подготвили даже по-голям пакет със съдържание, което да ви забавлява, което включва нови игрови характеристики, безплатни награди и лайв събитие, което не бихте искали да пропуснете. За да се подготвим за всичките нови обновления, свързани с празниците, ние ще удължим първия сезон на Chapter 2 до началото на февруари. Пригответе се за зимата“, написаха вчера в сайта си Epic Games. Заедно с това беше публикуван и нов ъпдейт за Fortnite, който включва дневни предизвикателства, добавена поддръжка на DirectX 12 за PC, възможност за допълнителна настройка на контраста на потребителския интерфейс и др. Заедно с това, Epic публикуват и решения за докладвани от геймърите грешки и бъгове, открити в играта.</p>
      <p>От Kotaku отбелязват <a href="https://www.epicgames.com/fortnite/en-US/news/battle-royale-update-whats-new-in-11-20">завръщането</a> на бележките, придружаващи обновленията. Epic нерядко търпи критика, заради непрозрачността си, именно в тази посока. Даже и голямото събитие с черната дупка и старта на Chapter 2 бях придружени с твърде оскъдни пояснения от страна на студиото, което не се хареса на някои стриймъри в Мрежата, но пък изненадите остават за геймърите, чието преживяване не се разваля от хора, искащи да получат своите пет минути слава.</p>
    </article>
  </body>
</html>