<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/61718a3a0d33e8be/americanul-floyd-mayweather-a-facut-marele-anunt-pugilistul-confirma-ultimele-zvonuri.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T09:17:36+00:00"/>
    <meta property="og:title" content="Americanul Floyd Mayweather a făcut marele anunţ: Pugilistul confirmă ultimele zvonuri"/>
    <meta property="og:description" content="Considerat unul dintre cei mai mari pugilişti din toate timpurile, americanul Floyd Mayweather a anunţat că nu se va mai întoarce niciodată în ring şi că se concentrează pe alte proiecte, precum ar fi dezvoltarea lanţului său de săli de fitness şi box, anunţă presa internaţională."/>
  </head>
  <body>
    <article>
      <h1>Americanul Floyd Mayweather a făcut marele anunţ: Pugilistul confirmă ultimele zvonuri</h1>
      <address><time datetime="2019-11-21T09:17:36+00:00">21 Nov 2019, 09:17</time> by <a rel="author">Jurnal.md</a></address>
      <p>
        <b>Considerat unul dintre cei mai mari pugilişti din toate timpurile, americanul Floyd Mayweather a anunţat că nu se va mai întoarce niciodată în ring şi că se concentrează pe alte proiecte, precum ar fi dezvoltarea lanţului său de săli de fitness şi box, anunţă presa internaţională.</b>
      </p>
      <p>Floyd Mayweather (42 de ani), este neînvins în 50 de meciuri, s-a retras de mai multe ori, dar a revenit pentru câteva meciuri care i-au rotunjit considerabil conturile, precum cele cu Victor Ortiz, Miguel Cotto, Saul Alvarez sau Manny Pacquiao. Acesta a recunoscut că a fost contactat de numeroase persoane, însă nu are de gând să se revină în ring.</p>
      <p>''Am primit oferte să revin în ring, dar sănătatea mea e mai presus. Boxul este un sport foarte, foarte brutal. În ultimii ani, mulţi boxeri au murit în ring. Trebuie să ştii când să te retragi. Am avut o carieră grozavă'', a declarat Mayweather, care a pus capăt speculaţiilor unui nou supermeci cu Manny Pacquiao sau Canelo Alvarez în 2020.</p>
      <p>Floyd a câştigat primul din cele 12 titluri mondiale în 1998, iar în 2007 şi-a anunţat prima retragere, dar a revenit rapid în ring. S-a retras din nou în 2015, pentru a reveni contra luptătorului de arte marţiale Conor McGregor în 2017. După acea luptă, americanul a declarat că a pus capăt definitiv carierei de pugilist profesionist.</p>
      <p>Mayweather este încă deschis unor meciuri demonstrative, aşa cum a făcut-o în ianuarie, când l-a demolat pe japonezul Tenshin Nasukawa, luptător de kickbox, în mai puţin de trei minute.</p>
    </article>
  </body>
</html>