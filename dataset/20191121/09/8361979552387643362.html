<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/elektronni-dovirenosti-kabmin-proponuye-shche-odne-novovvedennya-novini-ukrajini-50054825.html"/>
    <meta property="og:site_name" content="НВ"/>
    <meta property="article:published_time" content="2019-11-21T09:36:00+00:00"/>
    <meta property="og:title" content="Уряд запропонує Раді впровадити електронні довіреності"/>
    <meta property="og:description" content="В уряді хочуть подати в парламент законопроект, який запустить електронні довіреності. Про це написав в Facebook міністр Кабміну Дмитро Дубілет."/>
  </head>
  <body>
    <article>
      <h1>Уряд запропонує Раді впровадити електронні довіреності</h1>
      <h2>В уряді хочуть подати в парламент законопроект, який запустить електронні довіреності. Про це написав в Facebook міністр Кабміну Дмитро Дубілет.</h2>
      <address>
        <time datetime="2019-11-21T09:36:00+00:00">21 Nov 2019, 09:36</time>
      </address>
      <p>«Отже, уявіть собі, що ви оформлюєте у нотаріуса довіреність. І ось, крім того, що він вам дає її на стандартному паперовому бланку, він також вам надсилає pdf-файл (поштою, у мессенджер, на флешці - не важливо) із своїм накладеним електронним підписом», — розповів він.</p>
      <p>Дубілет додав, що це зручно, оскільки можна швидко передати довіреність. Крім того, файли з електронними підписами більш безпечні.</p>
      <p>«Можливо, в якийсь момент Мін'юст ухвалить, що для ризикових операцій паперові довіреності не підходять, а система прийматиме лише електронні. Це буде ще один крок у боротьбі з рейдерством», — додав міністр.</p>
      <p>Він підкреслив, що на першому етапі електронні довіренності будуть лише у додаток до паперових.</p>
      <p>«Я сподіваюся, що ми зможемо подати закон у парламент у найближчі тижні. Як тільки закон буде прийнято, електронні довіреності мають запрацювати вже наступного дня», — написав він.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/tech/dubilet-reforma-kabmin-zminiti-robotu-uryadovih-koll-centriv-novini-ukrajini-50054570.html">Уряд розпочав реформу державних колл-центрів — Дубілет</a>
        </li>
      </ul>
    </article>
  </body>
</html>