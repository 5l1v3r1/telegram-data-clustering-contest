<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/carnegie-forvaltarnas-tio-favoritaktier-6979258"/>
    <meta property="og:site_name" content="Affärsvärlden"/>
    <meta property="article:published_time" content="2019-11-21T09:32:00+00:00"/>
    <meta property="og:title" content="Carnegie-förvaltarnas tio favoritaktier"/>
    <meta property="og:description" content="Essity, AQ Group, SKF och Ryanair - det är några av favoriterna när Carnegie Fonders förvaltare uppmanats välja varsin favoritaktie inför vintern, enligt ett utskick från fondbolaget."/>
  </head>
  <body>
    <article>
      <h1>Carnegie-förvaltarnas tio favoritaktier</h1>
      <address>
        <time datetime="2019-11-21T09:32:00+00:00">21 Nov 2019, 09:32</time>
      </address>
      <p>
        <b>Essity, AQ Group, SKF och Ryanair - det är några av favoriterna när Carnegie Fonders förvaltare uppmanats välja varsin favoritaktie inför vintern, enligt ett utskick från fondbolaget.</b>
      </p>
      <p>Simon Blecher, som förvaltare Carnegies Sverigefond, bryter mot instruktionen genom att välja tre bolag. Har tror på cykliskt och väljer Sandvik, SKF och Volvo, som enligt Simon Blecher handlas till samma kurser som 2007 trots att skuldsättning vänts till kassa i två av bolagen.</p>
      <p>John Strömgren, förvaltare av Carnegie Strategifond, väljer Essity och Holmen som båda kommit med bra rapporter. "Det är lite ovanligt, eftersom de oftast brukar stå i kontrast till varandra", konstaterar han.</p>
      <p>Carnegie Micro Caps förvaltare Viktor Henriksson väljer AQ Group, som enligt honom har en fin historik och under 2018 vidtog kraftfulla åtgärder inom områden som då hade problem.</p>
      <p>Mikael Tarnawski-Berlin, förvaltare av Carnegie Global, väljer irländska Ryanair, som har Europas yngsta flygplansflotta och dessutom är bäst på att fylla sina plan med passagerare.</p>
      <p>Karin Fries och Fredrik Colliander, förvaltare av Rysslandsfonden, väljer internetbolagen Yandex samt Mail.</p>
      <p>Gunnar Påhlson, som förvaltar Carnegies Asienfond och Indienfonden, väljer den vietnamesiska fastighetsutvecklaren Vinhomes samt det indiska finansbolaget Bajaj Finance.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fcarnegie-forvaltarnas-tio-favoritaktier-6979258&amp;title=Carnegie-f%C3%B6rvaltarnas%20tio%20favoritaktier&amp;description=Detta%20%C3%A4r%20n%C3%A5gra%20av%20favoriterna%20n%C3%A4r%20Carnegie%20Fonders%20f%C3%B6rvaltare%20uppmanats%20v%C3%A4lja%20varsin%20favoritaktie%20inf%C3%B6r%20vintern.">Facebook</a>
        </li>
        <li>
          <a href="http://twitter.com/share?text=Carnegie-f%C3%B6rvaltarnas%20tio%20favoritaktier&amp;url=https%3A%2F%2Fwww.affarsvarlden.se%2Fbors-ekonominyheter%2Fcarnegie-forvaltarnas-tio-favoritaktier-6979258">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fcarnegie-forvaltarnas-tio-favoritaktier-6979258&amp;title=Carnegie-f%C3%B6rvaltarnas%20tio%20favoritaktier">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fcarnegie-forvaltarnas-tio-favoritaktier-6979258&amp;title=Carnegie-f%C3%B6rvaltarnas%20tio%20favoritaktier">Reddit</a>
        </li>
        <li>Mail</li>
      </ul>
    </article>
  </body>
</html>