<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188798/Inspectie-bekijkt-steekpartij-met-dodelijke-afloop-in-Hoogvliet"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-21T09:21:19+00:00"/>
    <meta property="og:title" content="Inspectie bekijkt steekpartij met dodelijke afloop in Hoogvliet"/>
    <meta property="og:description" content="De Inspectie Gezondheidszorg en Jeugd gaat mogelijk extra onderzoek doen naar de fatale steekpartij in serviceflat De Kulk in Hoogvliet.Â Maandag werd in de flat een 62-jarige man doodgestoken."/>
  </head>
  <body>
    <article>
      <h1>Inspectie bekijkt steekpartij met dodelijke afloop in Hoogvliet</h1>
      <address>
        <time datetime="2019-11-21T09:21:19+00:00">21 Nov 2019, 09:21</time>
      </address>
      <h4>De Inspectie Gezondheidszorg en Jeugd gaat mogelijk extra onderzoek doen naar de fatale steekpartij in serviceflat De Kulk in Hoogvliet. Maandag werd in de flat een 62-jarige man doodgestoken.</h4>
      <p>De verdachte, een 50-jarige man, stond onder intensieve behandeling door zorgorganisatie Pameijer.</p>
      <p>Pameijer heeft een melding gedaan bij de inspectiedienst. Op basis van die melding neemt de inspectie een besluit of er aanvullend onderzoek nodig is.</p>
      <related>
        <a href="http://www.rijnmond.nl/nieuws/188667/Man-doodgestoken-in-ouderencomplex-Hoogvliet"/>
      </related>
      <h3>Onrust</h3>
      <p>In de flat wonen ouderen en mensen die in behandeling zijn. Dat zou al vaker tot spanningen hebben geleid in de flat.</p>
      <p>Woensdagavond is er een bewonersbijeenkomst geweest in de Kulk. Daar waren slachtofferhulp, de gemeente Rotterdam, woningcorporatie Woonbron, Pameijer en de politie aanwezig.</p>
      <p>Alle betrokken partijen komen volgende week nog een keer bij elkaar om verdere maatregelen te bespreken.</p>
      <related>
        <a href="http://www.rijnmond.nl/nieuws/188689/Bewoner-na-dodelijke-steekpartij-Deze-flat-is-verdoemd"/>
      </related>
    </article>
  </body>
</html>