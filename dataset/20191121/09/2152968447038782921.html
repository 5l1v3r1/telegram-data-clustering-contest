<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/pr/2019/11/21/85-godini-ideal-standart-vidima-syzdavame-zaedno.430254"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T09:32:00+00:00"/>
    <meta property="og:title" content="85-години &quot;Идеал Стандарт – Видима&quot; - създаваме заедно"/>
    <meta property="og:description" content="Обновяването на завода ще увели капацитета на продукцията | Dnes.bg"/>
  </head>
  <body>
    <article>
      <h1>85-години "Идеал Стандарт – Видима" - създаваме заедно</h1>
      <h2>Обновяването на завода ще увели капацитета на продукцията</h2>
      <address><time datetime="2019-11-21T09:32:00+00:00">21 Nov 2019, 09:32</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>"Идеал Стандарт – Видима" отбеляза 85 години от своето създаване с официално откриване на модернизирания завод за санитарна арматура, резултат на тригодишна инвестиционна програма на компанията за над 62 милиона лева. Гости на откриването бяха г-н Бойко Борисов, министър-председател, Томислав Дончев, заместник министър-председател, Иван Иванов, кмет на Община Севлиево, и Невена Петкова, областен управител.</p>
      <p>Събитието бе открито от Емил Гатев, директор на завода за санитарна арматура на „Идеал Стандарт – Видима“, с думите: "Много съм щастлив, че ще имаме шанса да покажем това, което сме направили. Знам, че това беше едно трудно приключение за вас, но също така знам, че ние сме готови да вървим напред, да градим нашето бъдеще и да осигурим на този град, на тази компания, поне още 85 години живот“.</p>
      <p>"Това откриване е важна страница в 85-годишната история на "Идеал Стандарт – Видима“. Този завод е единствен по рода си в България и е най-големият в Европа. Инвестициите ще гарантират дълго и успешно бъдеще и това е една от най-важните стъпки да станем най-добрият завод в света. Компанията създаде 3200 работни места и инвестира над 300 млн. лева. Благодарни сме на нашите служители и местната общност, местната власт и централната администрация за годините, които работим в България“, с тези думи Торстен Тюрлинг, главен изпълнителен директор на групата „Идеал Стандарт“, се обърна към официалните гости, работници и служители, медии.</p>
      <p>"85 години е достойна възраст, ако говорим за човек. Ако говорим за фирма, ако говорим за фабрика, това в някаква степен е още по-предизвикателно, защото това означава, че е производство, което е оцеляло през три различни системи. И това е повод за гордост!“, така Томислав Дончев, заместник министър-председател се обърна към работещите в „Идеал Стандарт – Видима“ и гостите, и продължи: "Последните години в развитието на "Видима“, са златните години! И от гледна точка на обем на производството и от гледна точка на качество, и от гледна точка на експортни дестинации.</p>
      <p>Това, което излиза изпод ръцете Ви, отива при потребителите в повече от 100 страни. Много искам да доведа тук, всички които понякога ме спират и ме питат „защо в България нищо не се произвежда“, да им покажа, че в България се произвежда, още повече, че се произвежда с качество на световно ниво.</p>
      <p>Щом успяваме да оцеляваме, щом успяваме да се преборим на световните пазари, това означава, че сме не добри, че сме по-добри от другите. Горд съм, аз съм от този край, не само от броя на заетите, не само от финансовите показатели. Горд съм, че се внедряват авангардни технологии, роботизация. Това, за което искам да благодаря, че освен добрите показатели в производството, те си личат, ако погледнете данните, „Видима“ е еталон за корпоративна социална отговорност – спорт, култура, здравеопазване – всичко, което прави живота на хората по-добър, не само отвъд стените на фабриката, а и навън. Това е еталон, модел, което означава, че "Видима“ е част от общността. Честит празник! Да се присъединя към призива на Гатев следващите 85 години да са още по-добри. Бъдете здрави!“</p>
      <p>Преди да разреже лентата и да направят обиколка в модернизирания завод Бойко Борисов, министър-председател, също се обърна към присъстващите с думите: „Горд съм с такива работници – над 3000 души в Севлиево. Искам да благодаря на Директорите, на собствениците и инвеститорите за поредната американска инвестиция в България. Това е най-големият завод в Европа. Какво се иска от мен? От Севлиево до Германия да се стига по магистрала. Желая да сте живи и здрави, защото ако не работехте така добре, ако не се вдигаше брутния вътрешен продукт, това не можеше да го направим. Това струва пари. А благодарение на икономиката и индустрията, ние имаме тази възможност. Успех!“</p>
      <p>По време на обиколката в завода за арматура на официалните гости им бяха представени някои от основните инвестиции за последните три години. Модернизацията е свързана с автомазация на производствените процеси и подобряване на условията на труд с цел намаляване на ръчния труд, увеличаване на капацитета и конкурентоспобността. Някои от нововъдеденията са: високопроизводителни машини в процес леярен; последно поколение CNC машини за обработване; 22 робота за шлайфане и релокация на 270 машини по Лийн методология.</p>
      <p>Премиерът Борисов показа лично отношение към работещите в производството, като поздрави, ръкува се и лично разговаря с някои от тях. След като излязоха от завода Торстен Тюрлинг подари на премиера позлатен смесител, уникат от първата серия нови смесители. Премиерът благодари на работниците за техния труд и високо качество и пожела да продължават да се разширяват заводите с нови инвестиции и нови работни места.</p>
      <p>Обновяването на завода ще доведе до увеличаване на капацитета на 6,5 млн. бр. Инвестициите на „Идеал Стандарт“ (линк:https://celebrate85.idealstandard.bg/s/mission/) в българската компания са за над 300 милиона лева от 1992 година насам. В българската компания работят близо 3200 души.<br/> </p>
      <p> </p>
      <figure>
        <iframe src="https://www.youtube.com/embed/diLJ1QLnd54" width="560" height="315" data-service="Youtube" scrolling="no"/>
      </figure>
    </article>
  </body>
</html>