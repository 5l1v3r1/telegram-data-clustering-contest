<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/chi-lha-visto-claudia-stabile-marito-3119787/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T09:51:29+00:00"/>
    <meta property="og:title" content="Chi l’ha Visto, Claudia Stabile: “Sono scappata per colpa di mio marito”. Lui telefona in diretta e…"/>
    <meta property="og:description" content="ROMA – Claudia Stabile, la mamma di Campofiorito (Palermo) scappata in Germania, ha rilasciato una lunga intervista a Chi l’ha Visto per spiegare le ragioni della sua fuga. “Mi immaginavo da giorni la fuga – ha ammesso – mi sono messa in macchina e sono partita. Quando sono arrivata in aeroporto già mi sentivo libera. ‘Ce l’ho fatta’, ho detto”.Tina Cipollari e il fidanzato Vincenzo Ferrara: “Così mi sono innamorata di lui”X Factor, sorpresa in diretta: Venditti e De Gregori annunciano concerto all’Olimpico La 35enne dice che ora sta cercando un lavoro. Nella lunga intervista la donna ha raccontato i motivi del suo gesto. “Intanto – dice adesso Claudia Stabile – io non sono scappata dai miei figli, perché li amo. Sono andata via da lui, questo è il motivo della fuga. Non mi sono portata i bimbi per una vecchia questione giudiziaria risalente a tre anni fa. Sono andata via per sentirmi più sicura e da là combatterò per i miei tre figli. Loro hanno la possibilità di scegliere se stare con me o col papà. Staranno…"/>
  </head>
  <body>
    <article>
      <h1>Chi l’ha Visto, Claudia Stabile: “Sono scappata per colpa di mio marito”. Lui telefona in diretta e…</h1>
      <address><time datetime="2019-11-21T09:51:29+00:00">21 Nov 2019, 09:51</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/claudia_stabile_chi_lha_visto.jpg"/>
        <figcaption>Claudia Stabile intervistata durante l’ultima puntata di Chi l’ha Visto</figcaption>
      </figure>
      <p>ROMA – <a href="https://www.blitzquotidiano.it/cronaca-italia/claudia-stabile-scomparsa-campofiorito-chi-lha-visto-sta-bene-3114536/">Claudia Stabile</a>, la mamma di Campofiorito (Palermo) scappata in Germania, ha rilasciato una lunga intervista a Chi l’ha Visto per spiegare le ragioni della sua fuga.</p>
      <p>“Mi immaginavo da giorni la fuga – ha ammesso – mi sono messa in macchina e sono partita. Quando sono arrivata in aeroporto già mi sentivo libera. ‘Ce l’ho fatta’, ho detto”.</p>
      <figure>
        <a href="https://www.blitzquotidiano.it/tv/tina-cipollari-vincenzo-ferrara-innamorata-3120169/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/tina-cipollari-vincenzo-ferrara-innamorata-3120169/">
          <img src="https://static.blitzquotidiano.it/wp/wp-content/uploads/2019/11/tina-cipollari-vincenzo-ferrara-instagram-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/tina-cipollari-vincenzo-ferrara-innamorata-3120169/">Tina Cipollari e il fidanzato Vincenzo Ferrara: “Così mi sono innamorata di lui”</a>
      </h3>
      <figure>
        <a href="https://www.blitzquotidiano.it/tv/x-factor-antonello-venditti-francesco-de-gregori-concerto-olimpico-3120164/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/x-factor-antonello-venditti-francesco-de-gregori-concerto-olimpico-3120164/">
          <img src="https://static.blitzquotidiano.it/wp/wp-content/uploads/2019/11/de-gregori-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/x-factor-antonello-venditti-francesco-de-gregori-concerto-olimpico-3120164/">X Factor, sorpresa in diretta: Venditti e De Gregori annunciano concerto all’Olimpico</a>
      </h3>
      <p>La 35enne dice che ora sta cercando un lavoro.</p>
      <p>Nella lunga intervista la donna ha raccontato i motivi del suo gesto. “Intanto – dice adesso Claudia Stabile – io non sono scappata dai miei figli, perché li amo. Sono andata via da lui, questo è il motivo della fuga. Non mi sono portata i bimbi per una vecchia questione giudiziaria risalente a tre anni fa. Sono andata via per sentirmi più sicura e da là combatterò per i miei tre figli. Loro hanno la possibilità di scegliere se stare con me o col papà. Staranno dove si sentiranno più protetti.<b> Quando ho visto il disegno di mia figlia </b>non ho dormito per tutta la notte”.</p>
      <p>“Non vedevo l’ora di arrivare in aeroporto, vedevo solo il mare – ha rivelato -. Dicevo: ‘Io ci arriverò’ e ci sono arrivata. Poi ho messo la musica e sono andata via. Ho fatto quella famosa telefonata a mio marito dicendo che andavo a fare la spesa perché sapevo che lui avrebbe controllato la mia auto davanti casa per vedere se era posteggiata. Ho pensato di chiamarlo prima e avvertirlo per dire che ero a Corleone per stare una-due ore, il tempo cioè che mi serviva per arrivare in aeroporto. Lui mi controllava il telefono, mi controllava su tutto. Nemmeno potevo prendere i miei figli per andare al mare oppure per andare al cinema a Corleone. Ma come si fa? Ero tentata di portare la figlia più piccola con me, ma ho evitato. Quando sono salita sull’aereo ho pianto tantissimo, un signore accanto a me mi ha dato dei fazzolettini”. Accanto a lei – nel corso dell’intervista (registrata) – c’è il suo avvocato. “Mio marito? Non voglio più avere a che fare con lui – dice Claudia Stabile -. Ho chiuso. Se potevo chiedere il divorzio? Non potevo farlo, sarebbe successo il finimondo. Avrebbe chiamato tutta la famiglia, parenti e paesi. Dopo non avrei saputo dove rifugiarmi. Ai miei figli dico che sto bene e spero di vederli presto”.</p>
      <p>Piero Bono, il marito, ha poi replicato alle parole della moglie telefonando in diretta a “Chi l’ha visto?”: “Le cose saranno chiarite nelle sedi opportune, ma tutto quello che dice la signora non è per niente vero. Sono tutte calunnie perché era lei che non faceva niente a casa, era sempre in giro con la macchina, non era mai controllata, tanto è vero che aveva un profilo falso su Facebook. Il nostro matrimonio l’ha rotto lei”. E ancora: “Chattava dalla mattina alla sera e io non l’ho mai controllata, aveva una password che non conoscevo e aveva un altro numero di telefono ma sono cose che ho scoperto solo dopo la sua fuga, dopo che lei ha abbandonato i miei figli. Neanche io voglio parlare con lei e non ho bisogno di soldi. Non ho voluto che andasse a lavorare proprio per lasciarla libera. Ha tre bambini piccoli, li ha abbandonati per stare felice in Germania. Come si affidano i figli a una mamma come questa?”.</p>
      <p>Fonte: Palermo Today.</p>
    </article>
  </body>
</html>