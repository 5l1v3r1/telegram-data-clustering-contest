<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/dzive--stils/tehnologijas-un-zinatne/dzelzs-vira-terpa-izgudrotajs-sasniedz-jaunu-rekordu.a339131/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T09:20:00+00:00"/>
    <meta property="og:title" content="«Dzelzs vīra» tērpa izgudrotājs sasniedz jaunu rekordu"/>
    <meta property="og:description" content="Britu izgudrotājs pārspējis pats savu uzstādīto rekordu lidojumam ar speciālu kostīmu, kas aprīkots ar motoru. Ričards Braunings attīstījis 135 kilometru stundā lielu ātrumu, traucoties pāri Braitonas molam.    "/>
  </head>
  <body>
    <article>
      <h1>«Dzelzs vīra» tērpa izgudrotājs sasniedz jaunu rekordu</h1>
      <address><time datetime="2019-11-21T09:20:00+00:00">21 Nov 2019, 09:20</time> by <a rel="author" href="https://www.lsm.lv/autors/toms-pastors/" target="_blank">Toms Pastors</a></address>
      <p>
        <b>Britu izgudrotājs pārspējis pats savu uzstādīto rekordu lidojumam ar speciālu kostīmu, kas aprīkots ar motoru. Ričards Braunings attīstījis 135 kilometru stundā lielu ātrumu, traucoties pāri Braitonas molam.    </b>
      </p>
      <p>Izgudrotāju un reizē arī testa pilotu Ričardu Brauningu mēdz dēvēt par “Dzelzs vīru”, tā ir atsauce uz komisku supervaroni, kurš ar īpašo “Dzelzs vīra” tehnoloģisko tērpu spēja veikt neticamus manevrus debesīs. Un tieši tāds ir arī Brauninga reaktīvais tērps, kurš palīdzējis viņam sasniegt kārtējo rekordu.</p>
      <p>“Pēdējo divu gadu laikā esmu piedalījies aptuveni 90 dažādos lidojumos 30 valstīs, dažos no tiem lidoju ar ātrumu, kas pārsniedz 80 kilometrus stundā. Testos izdevās sasniegt 120 kilometrus stundā un tagad – 135. Esmu par to ļoti priecīgs!” medijiem atzina Braunings.</p>
      <p>Šis ātrums ir vairāk nekā divas reizes lielāks par to, kuru viņš uzstādīja pirmoreiz - tikai pirms diviem gadiem. Tik liels šajā laikā bijis tehnoloģiskais lēciens. </p>
      <p>“Sākumā galvenais mērķis bija gūt prieku, darot kaut ko, kam it kā nevajadzētu būt iespējamam. Es pirms tam ikdienā Londonas biznesa kvartālā tirgojos ar naftu, diezgan garlaicīgi, lai gan iepriekš biju arī dienējis Lielbritānijas jūras kājniekos. Gribēju atkal sevi pārbaudīt un domāju, ka tas būs jautri. Tagad šī nozare kļūst arvien lielāka, un es jau trenēju lidot savus klientus, kā arī piedalos pasākumos visā pasaulē.</p>
      <p>Domāju, ka nākotnē mēs rīkosim arī šādas sacensības, jo tas droši vien ir labākais veids, kā attīstīt šo tehnoloģiju,” sprieda Braunings.</p>
      <p>Jaunais rekords ierakstīts arī Ginesa pasaules rekordu grāmatā. Taču tas, cik ilgi tur rekords  noturēsies – tas droši vien būs atkarīgs no paša Ričarda Brauninga.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/dzonsona-un-korbina-debates-domine-brexit-un-lielbritanijas-veselibas-aprupes-sistema.a339002/"/>
        <a href="https://www.lsm.lv/raksts/zinas/arzemes/refrizeratora-konteinera-uz-niderlandes-lielbritanijas-pramja-atrasti-25-migranti.a338967/"/>
        <a href="https://www.lsm.lv/raksts/dzive--stils/vesture/arheologi-noskaidrojusi-cik-seni-ir-latvija-atrastie-mamuta-zobi-un-unikala-koka-laivina.a338680/"/>
        <a href="https://www.lsm.lv/raksts/zinas/arzemes/londonas-latviesu-skola-atzime-latvijas-valsts-svetkus.a338734/"/>
        <a href="https://www.lsm.lv/raksts/dzive--stils/tehnologijas-un-zinatne/jau-piekto-gadu-riga-notiek-digital-freedom-festival.a338600/"/>
        <a href="https://www.lsm.lv/raksts/zinas/arzemes/briti-nevirzis-savu-kandidatu-ek-komisara-amatam.a338414/"/>
        <a href="https://www.lsm.lv/raksts/zinas/arzemes/brexit-pagarinajums-izglabj-ziemassvetkus.a338131/"/>
        <a href="https://www.lsm.lv/raksts/zinas/arzemes/londona-atzime-lacplesa-kara-ordena-dibinasanas-dienu.a338057/"/>
      </related>
    </article>
  </body>
</html>