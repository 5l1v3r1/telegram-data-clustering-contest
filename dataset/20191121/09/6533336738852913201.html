<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/casa-natale-hitler-diventera-commissariato-polizia-219624.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T09:36:00+00:00"/>
    <meta property="og:title" content="La casa natale di hitler diventer"/>
    <meta property="og:description" content="LA CASA NATALE DI HITLER DIVENTERÀ UN COMMISSARIATO DI POLIZIA: COSÌ IL GOVERNO AUSTRIACO VUOLE EVITARE I PELLEGRINAGGI NEONAZI - DI FRONTE ALL'EDIFICIO A BRAUNAU AM INN E’ STATO COLLOCATA UNA LAPIDE IN MEMORIA DELLE VITTIME DEL NAZISMO - L'ESPROPRIAZIONE È AVVENUTA AL TERMINE DI UNA LUNGA CONTROVERSIA LEGALE TRA LA PRECEDENTE PROPRIETARIA E LO STATO CIRCA L'ENTITÀ DEL RISARCIMENTO. FINORA LA REPUBBLICA D'AUSTRIA HA VERSATO CIRCA 812 MILA EURO…"/>
  </head>
  <body>
    <article>
      <h1>La casa natale di hitler diventer</h1>
      <address>
        <time datetime="2019-11-21T09:36:00+00:00">21 Nov 2019, 09:36</time>
      </address>
      <p>
        <b>
          <b>LA CASA NATALE DI HITLER DIVENTERÀ UN COMMISSARIATO DI POLIZIA: COSÌ IL GOVERNO AUSTRIACO VUOLE EVITARE I PELLEGRINAGGI NEONAZI - DI FRONTE ALL'EDIFICIO A BRAUNAU AM INN E’ STATO COLLOCATA UNA LAPIDE IN MEMORIA DELLE VITTIME DEL NAZISMO - L'ESPROPRIAZIONE È AVVENUTA AL TERMINE DI UNA LUNGA CONTROVERSIA LEGALE TRA LA PRECEDENTE PROPRIETARIA E LO STATO CIRCA L'ENTITÀ DEL RISARCIMENTO. FINORA LA REPUBBLICA D'AUSTRIA HA VERSATO CIRCA 812 MILA EURO…</b>
        </b>
      </p>
      <hr/>
      <p>Da <a href="http://www.repubblica.it/">www.repubblica.it</a></p>
      <figure>
        <a href="https://www.dagospia.com/mediagallery/Dago_fotogallery-256049/785073.htm">
          <img src="https://cdn-static.dagospia.com/img/foto/04-2016/la-casa-in-cui-e-nato-hitler-785073.jpg"/>
        </a>
        <figcaption>LA CASA IN CUI E NATO HITLER</figcaption>
      </figure>
      <p>La casa natale di Adolf Hitler a Braunau am Inn, in Austria, ospiterà presto un commissariato di polizia. Come riferito dal ministero dell'Interno di Vienna, dopo una serie di lavori di ristrutturazione, sarà il comando distrettuale delle forze dell'ordine ad occupare i locali della casa nella quale nacque nel 1889 e passò i primi anni della sua vita il futuro Fuehrer, morto suicida nel suo bunker a Berlino il 30 aprile 1945 con l'ingresso dei soldati sovietici nella capitale tedesca.</p>
      <figure>
        <a href="https://www.dagospia.com/mediagallery/Dago_fotogallery-256049/1219936.htm">
          <img src="https://cdn-static.dagospia.com/img/foto/10-2019/adolf-hitler-1219936.jpg"/>
        </a>
        <figcaption>adolf hitler</figcaption>
      </figure>
      <p>"Attraverso l'utilizzo di questa casa da parte della polizia intendiamo dare un segnale non fraintendibile del fatto che questo edificio verrà per sempre sottratto alla memoria del nazionalsocialismo", ha dichiarato il ministro dell'Interno, Wolfgang Peschorn. Dopo esser stato espropriata all'inizio del 2017, la casa è di proprietà dello Stato austriaco: lo scopo dichiarato è quello di evitare che si trasformi in una meta di pellegrinaggio per neonazisti di ogni sorta.</p>
      <figure>
        <a href="https://www.dagospia.com/mediagallery/Dago_fotogallery-256049/1241217.htm">
          <img src="https://cdn-static.dagospia.com/img/foto/11-2019/la-lapide-di-memoria-per-le-vittime-del-nazismo-di-fronte-alla-casa-natale-di-hi-1241217.jpg"/>
        </a>
        <figcaption>LA LAPIDE DI MEMORIA PER LE VITTIME DEL NAZISMO DI FRONTE ALLA CASA NATALE DI HITLER</figcaption>
      </figure>
      <p>L'espropriazione è avvenuta al termine di una lunga controversia legale tra la precedente proprietaria e lo Stato circa l'entità del risarcimento. Finora la Repubblica d'Austria ha versato a tal scopo circa 812 mila euro. Per i lavori di ristrutturazione verrà emesso un bando apposito entro il mese di novembre, i risultati si avranno probabilmente entro i primi sei mesi del 2020.</p>
    </article>
  </body>
</html>