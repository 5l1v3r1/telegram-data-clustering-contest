<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/la-juve-si-muove-per-olmo-primi-sondaggi-e-concorrenza-dall-este-27227"/>
    <meta property="og:site_name" content="il BiancoNero"/>
    <meta property="article:published_time" content="2019-11-21T09:30:00+00:00"/>
    <meta property="og:title" content="La Juve si muove per Olmo: primi sondaggi e concorrenza dall'estero"/>
    <meta property="og:description" content="La Juve infiamma il mercato. I bianconeri sono a caccia dei migliori giovani in circolazione: Tonali, Chiesa, Haaland ma non solo. L'ultima idea della dirigenza è lo spagnolo Dani Olmo, 21 anni,"/>
  </head>
  <body>
    <article>
      <h1>La Juve si muove per Olmo: primi sondaggi e concorrenza dall'estero</h1>
      <address>
        <time datetime="2019-11-21T09:30:00+00:00">21 Nov 2019, 09:30</time>
      </address>
      <p>La Juve infiamma il mercato. I bianconeri sono a caccia dei migliori giovani in circolazione: Tonali, Chiesa, Haaland ma non solo. L'ultima idea della dirigenza è lo spagnolo <b>Dani Olmo</b>, 21 anni, trequartista della Dinamo Zagabria e prodotto della Masìa, il settore giovanile del Barcellona che sforna un talento dietro l'altro.</p>
      <p><b>LA SCELTA</b> - Il giocatore è tra gli appunti di Paratici già da un paio d'anni, secondo <i>Tuttosport</i>, e in Croazia si parla già di primi sondaggi col club croato. <b>Cinque anni fa ha lasciato il Barça per andare alla Dinamo Zagabria e conquistarsi un posto da protagonista</b>: era considerato un pazzo a lasciare uno dei migliori vivai d'Europa, ma Olmo è andato avanti a testa bassa verso il suo traguardo. E ce l'ha fatta, vincendo anche l'ultimo Europeo Under 21 con la Spagna da protagonista.</p>
      <p><b>CONCORRENZA  </b>- Quest'anno sta facendo bene anche in Champions League e la settimana scorsa ha debuttato con la Spagna andando subito in gol. Predestinato. Il prezzo lo fa il mercato, <b>su Olmo ci sono anche il Manchester City e proprio quel Barcellona dal quale è andato via giovanissimo</b>. La Juve lo segue da vicino e valuta la situazione, Dani Olmo è l'ultima idea dei bianconeri.</p>
      <p>
        <a href="https://www.ilbianconero.com/a/manchester-city-guardiola-pronto-a-follie-per-olmo-97769">Manchester City, Guardiola pronto a follie per Olmo</a>
      </p>
    </article>
  </body>
</html>