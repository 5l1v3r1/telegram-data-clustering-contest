<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33147/iphone-11-smart-battery-case"/>
    <meta property="og:site_name" content="DDay.it"/>
    <meta property="article:published_time" content="2019-11-21T09:40:00+00:00"/>
    <meta property="og:title" content="Arrivano le Smart Battery Case per iPhone 11. C'è anche il tasto per la fotocamera"/>
    <meta property="og:description" content="Apple ha lanciato le nuove custodie Smart Battery Case (con batteria integrata) per iPhone 11. Quest’anno c’è anche una piccola novità: un tasto laterale dedicato per la fotocamera."/>
  </head>
  <body>
    <article>
      <h1>Arrivano le Smart Battery Case per iPhone 11. C'è anche il tasto per la fotocamera</h1>
      <h2>Apple ha lanciato le nuove custodie Smart Battery Case (con batteria integrata) per iPhone 11. Quest’anno c’è anche una piccola novità: un tasto laterale dedicato per la fotocamera.</h2>
      <address><time datetime="2019-11-21T09:40:00+00:00">21 Nov 2019, 09:40</time> by <a rel="author">Riccardo Danzo</a></address>
      <p>Apple ha rilasciato sul mercato la nuova gamma di custodie con batteria integrata per iPhone 11, iPhone 11 Pro e iPhone 11 Pro Max. Anche se l’autonomia dei nuovi iPhone è davvero ottima, infatti, c’è sempre qualcuno che preferisce avere una batteria “di scorta” e Apple ogni anno accontenta i suoi clienti con queste cover dal design davvero particolare.</p>
      <p>Esteticamente l’azienda californiana non ha cambiato nulla: <b>le custodie sono sostanzialmente uguali a quelle delle scorso anno</b>. L’unica differenza è, ovviamente, il foro della fotocamera quadrato e più grande per far spazio alle nuove fotocamere di iPhone 11. Anche i colori disponibili, tra l’altro, sono rimasti gli stessi: nero, bianco e rosa.</p>
      <p>Rispetto a quelle dedicate a iPhone XS e XR, però, quest’anno Apple ha introdotto anche una nuova funzionalità: <b>un tasto laterale dedicato per accedere alla fotocamera, scattare foto e registrare video</b>.</p>
      <figure>
        <img src="https://cdn.dday.it/system/uploads/picture/image/58882/content_small_E8261CDC-1E08-4996-88FA-249E34E553C0.jpeg"/>
      </figure>
      <p><b>Il prezzo di 149 euro</b> non è di certo tra i più economici ma Apple assicura una durata della <b>batteria maggiorata del 50%</b> che, con i nuovi iPhone, corrisponde a parecchie ore di utilizzo senza la necessità di collegarsi al caricabatterie. Presente, infine, esattamente come quelle dell’anno scorso, la ricarica wireless.</p>
    </article>
  </body>
</html>