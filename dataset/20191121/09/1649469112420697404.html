<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/festivaliai/laukiamiausias-renginys-sausi-vilniuje-vyks-antrasis-sviesu-festivalis/"/>
    <meta property="og:site_name" content="Made in vilnius"/>
    <meta property="article:published_time" content="2019-11-21T09:15:00+00:00"/>
    <meta property="og:title" content="Laukiamiausias renginys: sausį Vilniuje vyks antrasis šviesų festivalis"/>
    <meta property="og:description" content="Sostinės gimtadienio proga rengiamas ir milžiniško gyventojų susidomėjimo šiemet sulaukęs Vilniaus šviesų festivalis ateinantį sausį vyks antrąjį kartą. Šįkart beveik 30 šviesų instaliacijų sausio 24-26 d. koncentruosis Vilniaus senamiesčio kiemuose – nuo Menų spaustuvės iki Valdovų rūmų kiemo. Didžioji dalis šviesų instaliacijų jau atrinkta, būsimo šviesų festivalio išskirtinumas – dėmesys..."/>
  </head>
  <body>
    <article>
      <h1>Laukiamiausias renginys: sausį Vilniuje vyks antrasis šviesų festivalis</h1>
      <address><time datetime="2019-11-21T09:15:00+00:00">21 Nov 2019, 09:15</time> by <a rel="author">Made in Vilnius</a></address>
      <p>Sostinės gimtadienio proga rengiamas ir milžiniško gyventojų susidomėjimo šiemet sulaukęs Vilniaus šviesų festivalis ateinantį sausį vyks antrąjį kartą. Šįkart beveik 30 šviesų instaliacijų sausio 24-26 d. koncentruosis Vilniaus senamiesčio kiemuose – nuo Menų spaustuvės iki Valdovų rūmų kiemo.</p>
      <p>Didžioji dalis šviesų instaliacijų jau atrinkta, būsimo šviesų festivalio išskirtinumas – dėmesys Lietuvos menininkams, todėl absoliučiai didžioji dalis instaliacijų bus sukurta lietuvių.</p>
      <p>Šviesiausiai ir bene masiškiausias tamsiojo metų laiko renginys vėl vyks tris savaitgalio vakarus – nuo sausio 24 iki 26 d. Skaičiuojama, kad pirmajame šviesų festivalyje apsilankė net apie 130 tūkst. žmonių.</p>
      <p>Organizatoriai šiemet vėl žada netikėtų instaliacijų, įtrauksiančių Vilniaus simbolius – praėjusiame festivalyje visus stebino nušvitęs Gedimino paminklo kardas, kitąmet į šviesų festivalio sūkurį bus įtraukti ir dar matomesni Vilniaus objektai.</p>
      <p>Vilniaus šviesų festivalis – vienas pagrindinių sostinės gimtadienio šventimo tradicijos akcentų artėjant 700 metų Vilniaus jubiliejui, kuris bus švenčiamas 2023-iaisiais.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>6 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/festivaliai/valdovu-rumuose-jau-devintasis-edukacinis-sv-cecilijos-senosios-muzikos-festivalis/"/>
        <a href="https://madeinvilnius.lt/pramogos/festivaliai/pojuciu-teatro-ikureja-karolina-zernyte-pojuciai-zmogu-priartina-prie-saves-paties/"/>
        <a href="https://madeinvilnius.lt/pramogos/festivaliai/festivalis-muzikos-ruduo-kviecia-tyrineti-lietuviu-muzikos-zvaigzdyna/"/>
        <a href="https://madeinvilnius.lt/pramogos/festivaliai/sostineje-sels-studentu-festivalis-linksminkimos/"/>
        <a href="https://madeinvilnius.lt/pramogos/festivaliai/knygos-apie-drasias-moteris-kurejos-neabejoja-drasos-nei-pamatuosi-nei-pasversi/"/>
        <a href="https://madeinvilnius.lt/pramogos/renginiai/septynioliktus-metus-skaiciuoja-tarptautinis-dainuojamosios-poezijos-festivalis-tai-as/"/>
      </related>
    </article>
  </body>
</html>