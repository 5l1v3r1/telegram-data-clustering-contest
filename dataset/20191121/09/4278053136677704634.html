<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hokej.cz/treti-ocelarske-derby-sezony-ocelari-hosti-vitkovice-dozenou-spartu/5043996"/>
    <meta property="og:site_name" content="Hokej.cz"/>
    <meta property="article:published_time" content="2019-11-21T09:04:00+00:00"/>
    <meta property="og:title" content="Třetí ocelářské derby sezony: Oceláři hostí Vítkovice, doženou Spartu?"/>
    <meta property="og:description" content="V úterý přehráli brněnskou Kometu, náročný program dnes posílá Ocelářům do cesty regionální rivaly. Třetí ocelářské derby sezony nabídne dramatickou podívanou, pokud Varaďova armáda získá s Vítkovicemi tři body, dostihne v tabulce vedoucí Spartu. Bitva startuje v 18 hodin a my ji budeme sledovat ONLINE."/>
  </head>
  <body>
    <article>
      <h1>Třetí ocelářské derby sezony: Oceláři hostí Vítkovice, doženou Spartu?</h1>
      <address><time datetime="2019-11-21T09:04:00+00:00">21 Nov 2019, 09:04</time> by <a rel="author" href="https://www.hokej.cz/archiv-clanku/autor/67" target="_blank">Václav Jáchim</a></address>
      <p>
        <b>V úterý přehráli brněnskou Kometu, náročný program dnes posílá Ocelářům do cesty regionální rivaly. Třetí ocelářské derby sezony nabídne dramatickou podívanou, pokud Varaďova armáda získá s Vítkovicemi tři body, dostihne v tabulce vedoucí Spartu. Bitva startuje v 18 hodin a my ji budeme sledovat ONLINE.</b>
      </p>
      <figure>
        <a href="https://sazkaticket.enigoo.cz/online/#/hokejkaticket/?utm_source=hokejcz&amp;utm_medium=clanek&amp;utm_campaign=2019004czefin">
          <img src="https://hokej.cz/files/images/84/700x100-czexfin.png"/>
        </a>
      </figure>
      <h3>Dnešní program Tipsport extraligy</h3>
      <p>
        <b>Předehrávka 20. kola:</b>
      </p>
      <p>
        <b>18:00 HC Oceláři Třinec (2.) – HC VÍTKOVICE RIDERA (8.), O2 TV Sport)</b>
      </p>
      <p>Obhájci titulu jsou aktuálně rozjetí, vyhráli čtyři poslední zápasy, aniž by ztratili bod. „Samozřejmě jsme rádi, že vyhráváme. Ale každý zápas je jiný a na každý musíme být stoprocentně nachystaní. Začíná se vždy od stavu 0:0, uvidíme. Ale chceme derby zvládnout," uvedl Varaďův asistent Marek Zadina.</p>
      <p>Vzájemná bilance hovoří pro jeho tým, Třinec zvítězil v šesti z posledních sedmi ocelářských derby. Proti Kometě chyběli v sestavě marodi Krajíček, Roth, Růžička či Marcinko, jarní mistři republiky ovšem nezaváhali a vyhráli 6:3. Vidět byl zejména Matěj Stránský, který si psal čtyři body, v souboji s Vítkovicemi znovu nastoupí proti mladšímu bratrovi Šimovi.</p>
      <p>„Pro mě osobně to bude velice vyhrocený zápas, chceme udržet aktuální fazónu a opět zvítězit. Máme čtyři výhry v řadě, chceme to válet dál a využít domácího prostředí. Na Vítkovice se pořádně nachystáme, oni v poslední době zvládají zápasy v posledních třetinách. Musíme hrát celých šedesát minut," upozornil účastník nedávného turnaje Karjala.</p>
      <figure>
        <img src="https://www.hokej.cz/files/images/206/vitkovice-trinec.jpg"/>
        <figcaption>Foto: Petr Kotala, hc-vitkovice.cz</figcaption>
      </figure>
      <p>Hokejisté Vítkovic jsou v průběžném pořadí osmí, během listopadu hrají šestkrát doma, venku absolvovali jen klání pod Ještědem, pak už pouze dnešní derby. „Hodně se těšíme. V současném programu to bude atraktivní změna, vypadnout z domácího stereotypu a hrát v Třinci. Bude to třaskavé v hledišti a věřím, že i na ledě. Motivace je na obou stranách,“ připomněl na klubových stránkách hlavní kouč Jakub Petr.</p>
      <p>Jeho svěřenci poslední dobou absolvovali poměrně divoká utkání, z posledních sedmi zápasů šestkrát vyhráli v prodloužení či po nájezdech. „Nemůžeme ale neustále spoléhat na to, že budeme donekonečna otáčet zápasy. Jedeme do Třince, na led jasného favorita, který vyhrál z deseti domácích zápasů devět. Takový soupeř nám nepromine žádný výpadek. Musíme se na sebe soustředit a být zarputilejší, především v koncovce," upozornil Jakub Petr.</p>
      <p>Utkání Ocelářů s Vítkovicemi začíná ve WERK aréně od 18 hodin před kamerami O2 TV sport, vy ho můžete sledovat v našem online přenosu.</p>
      <h3>Tabulka Tipsport extraligy</h3>
      <table bordered="">
        <tr>
          <th> </th>
          <th>Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td>HC Sparta Praha</td>
          <td>20</td>
          <td>10</td>
          <td>6</td>
          <td>1</td>
          <td>3</td>
          <td>77:49</td>
          <td>43</td>
        </tr>
        <tr>
          <td>2.</td>
          <td>HC Oceláři Třinec</td>
          <td>21</td>
          <td>12</td>
          <td>1</td>
          <td>2</td>
          <td>6</td>
          <td>76:52</td>
          <td>40</td>
        </tr>
        <tr>
          <td>3.</td>
          <td>HC Škoda Plzeň</td>
          <td>18</td>
          <td>11</td>
          <td>0</td>
          <td>3</td>
          <td>4</td>
          <td>65:49</td>
          <td>36</td>
        </tr>
        <tr>
          <td>4.</td>
          <td>BK Mladá Boleslav</td>
          <td>19</td>
          <td>9</td>
          <td>3</td>
          <td>1</td>
          <td>6</td>
          <td>55:42</td>
          <td>34</td>
        </tr>
        <tr>
          <td>5.</td>
          <td>Bílí Tygři Liberec</td>
          <td>18</td>
          <td>10</td>
          <td>2</td>
          <td>0</td>
          <td>6</td>
          <td>66:59</td>
          <td>34</td>
        </tr>
        <tr>
          <td>6.</td>
          <td>HC Energie Karlovy Vary</td>
          <td>20</td>
          <td>10</td>
          <td>1</td>
          <td>1</td>
          <td>8</td>
          <td>71:53</td>
          <td>33</td>
        </tr>
        <tr>
          <td>7.</td>
          <td>HC Kometa Brno</td>
          <td>20</td>
          <td>9</td>
          <td>2</td>
          <td>2</td>
          <td>7</td>
          <td>58:60</td>
          <td>33</td>
        </tr>
        <tr>
          <td>8.</td>
          <td>HC VÍTKOVICE RIDERA</td>
          <td>20</td>
          <td>4</td>
          <td>6</td>
          <td>3</td>
          <td>7</td>
          <td>53:63</td>
          <td>27</td>
        </tr>
        <tr>
          <td>9.</td>
          <td>Mountfield HK</td>
          <td>20</td>
          <td>7</td>
          <td>2</td>
          <td>1</td>
          <td>10</td>
          <td>50:59</td>
          <td>26</td>
        </tr>
        <tr>
          <td>10.</td>
          <td>Rytíři Kladno</td>
          <td>19</td>
          <td>6</td>
          <td>2</td>
          <td>3</td>
          <td>8</td>
          <td>53:69</td>
          <td>25</td>
        </tr>
        <tr>
          <td>11.</td>
          <td>HC Olomouc</td>
          <td>19</td>
          <td>5</td>
          <td>2</td>
          <td>3</td>
          <td>9</td>
          <td>37:56</td>
          <td>22</td>
        </tr>
        <tr>
          <td>12.</td>
          <td>PSG Berani Zlín</td>
          <td>20</td>
          <td>6</td>
          <td>0</td>
          <td>1</td>
          <td>13</td>
          <td>56:68</td>
          <td>19</td>
        </tr>
        <tr>
          <td>13.</td>
          <td>HC VERVA Litvínov</td>
          <td>19</td>
          <td>4</td>
          <td>1</td>
          <td>4</td>
          <td>10</td>
          <td>46:63</td>
          <td>18</td>
        </tr>
        <tr>
          <td>14.</td>
          <td>HC Dynamo Pardubice</td>
          <td>19</td>
          <td>5</td>
          <td>0</td>
          <td>3</td>
          <td>11</td>
          <td>40:61</td>
          <td>18</td>
        </tr>
      </table>
      <h3>Další program Tipsport extraligy</h3>
      <p><b>Pátek 22. listopadu – 20. kolo:</b><br/>17:30 HC Škoda Plzeň – HC Olomouc<br/>17:30 HC VERVA Litvínov – BK Mladá Boleslav<br/>18:00 HC Kometa Brno – Mountfield HK (O2 TV Sport)<br/>18:00 Bílí Tygři Liberec – Rytíři Kladno<br/>18:00 HC Dynamo Pardubice – PSG Berani Zlín</p>
      <p><b>Neděle 24. listopadu – 21. kolo:</b><br/>14:00 BK Mladá Boleslav – HC Sparta Praha (ČT sport)<br/>15:30 HC Oceláři Třinec – HC Energie Karlovy Vary<br/>16:00 Rytíři Kladno – HC Dynamo Pardubice<br/>16:00 HC VÍTKOVICE RIDERA – HC Škoda Plzeň<br/>16:00 Mountfield HK – HC VERVA Litvínov<br/>17:00 HC Olomouc – Bílí Tygři Liberec</p>
      <related>
        <a href="https://www.hokej.cz/olomouc-oznamila-zmenu-v-kadru-moru-opousti-jedna-z-letnich-posil/5043985"/>
        <a href="https://www.hokej.cz/hokej-v-cislech-senkerik-tahne-energii-v-bodovani-obrancu-je-druhy/5043968"/>
        <a href="https://www.hokej.cz/smolenak-dostal-od-ujcika-pokutu-hradecky-kapitan-proti-trinci-filmoval/5043974"/>
        <a href="https://www.hokej.cz/2-2-tohle-jsem-naposledy-zazil-v-americe-smeje-se-stransky/5043975"/>
      </related>
    </article>
  </body>
</html>