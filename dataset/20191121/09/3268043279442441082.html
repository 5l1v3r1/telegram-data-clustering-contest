<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/snam-nuovo-piano-utile-dividendo/"/>
    <meta property="og:site_name" content="Trend Online"/>
    <meta property="article:published_time" content="2019-11-21T09:06:00+00:00"/>
    <meta property="og:title" content="Snam, nel piano utile +5,5% annuo e conferma politica dividendo"/>
    <meta property="og:description" content="Snam: nel nuovo piano 2019-2023, confermati o migliorati i target precedenti. Confermata la politica del dividendo."/>
  </head>
  <body>
    <article>
      <h1>Snam, nel piano utile +5,5% annuo e conferma politica dividendo</h1>
      <h2>Snam: nel nuovo piano 2019-2023, confermati o migliorati i target precedenti. Confermata la politica del dividendo.</h2>
      <address><time datetime="2019-11-21T09:06:00+00:00">21 Nov 2019, 09:06</time> by <a rel="author" href="https://www.trend-online.com/faro-maltese/" target="_blank">Faro Maltese</a></address>
      <p>L'odierna intonazione negativa di Piazza Affari risparmia questa mattina le azioni di Snam, che alle 10.00 sale di un frazionale +0,24% a quota 4,581 euro mostrando una maggior forza relativa rispetto al Ftse Mib (-0,7%).</p>
      <h3>Snam: i target del nuovo piano strategico</h3>
      <p>A sostenere il titolo della società di distribuzione gas contribuisce quest'0ggi l'approvazione del nuovo piano industriale, che ha confermanto o migliorato per il periodo 2019-2023 i target precedentemente formulati nel piano precedente, con base 2017.</p>
      <p>Nel nuovo piano strategico,  incentrato sulla transizione energetica e sulla remunerazione degli azionisti, Snam prevede una crescita media annua dell'utile netto di oltre il 4%, che conferma il target precedente, un utile netto per azione in aumento di circa il 5,5% medio annuo (meglio del +5% del piano precedente) e un incremento dell'ebitda di oltre il 3%.</p>
      <h3>Snam: confermati i target sul dividendo</h3>
      <p>Inoltre, il gruppo guidato dal ceo Marco Alverà ha ribadito l'impegno al pagamento di un acconto del dividendo, con una cedola prevista in crescita del 5% annuo al 2022, in linea con il target precedente. </p>
      <p>Per quanto l'esercizio 2019, Snam prevede che per l'esercizio 2019 possa essere distribuito nel 2020 un dividendo complessivo pari a 0,2376 euro per azione di cui il 40% a titolo di acconto con pagamento a gennaio 2020 e il restante 60%, a saldo, a giugno.</p>
      <p>La società punta inoltre a riattivare il programma di buyback, con il lancio di una tranche da 150 milioni, nell’ambito dell’autorizzazione ricevuta dall’assemblea lo scorso 2 aprile.</p>
      <footer>
        <a href="https://www.trend-online.com/prp/snam-nuovo-piano-utile-dividendo/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>