<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191121-zan-kawo-farin-ciki-da-walwala-tottenham-mourinho"/>
    <meta property="og:site_name" content="RFI"/>
    <meta property="article:published_time" content="2019-11-21T09:16:18+00:00"/>
    <meta property="og:title" content="Zan kawo farin ciki da walwala Tottenham - Mourinho"/>
    <meta property="og:description" content="Sabon mai horar da Tottenham, Jose Mourinho ya sha alwashin dagiya tare da kawo farin ciki da walwala a kungiyar, biyo bayan nadinsa a matsayin kocin kungiyar a ranar Laraba, sa’o’i bayan sallamar Mauricio Pochettino."/>
  </head>
  <body>
    <article>
      <h1>Zan kawo farin ciki da walwala Tottenham - Mourinho</h1>
      <address><time datetime="2019-11-21T09:16:18+00:00">21 Nov 2019, 09:16</time> by <a rel="author">Michael Kuduson</a></address>
      <p>
        <b>Sabon mai horar da Tottenham, Jose Mourinho ya sha alwashin dagiya tare da kawo farin ciki da walwala a kungiyar, biyo bayan nadinsa a matsayin kocin kungiyar a ranar Laraba, sa’o’i bayan sallamar Mauricio Pochettino.</b>
      </p>
      <p>Mourinho ya bayyana matukar farin ciki da kasancewa sabon kocin Tottenham inda ya ce jajircewar magoya baya da ‘yan wasan kungiyar ce ta birge shi har ya karbi kalubalen.</p>
      <p>Tun a watan Disamban bara dan shekara 56 ya rabu da aikin horar da ‘yan wasan tamaula sakamakon sallamar sa da kungiyar Manchester United ta yi da shi.</p>
      <p>Tottenham ta kai wasan karshe a gasar zakarun nahiyar Turai a kakar wasan bara, amma a yanzu haka tana matsayi na 14 a kusan karshen teburin gasar Firimiyar Ingila, bayan nasarori uku kacal a wasanni 12.</p>
      <p>Maki 11 ne ya raba su da matsayi na 4, inda daga nan ne ake samun gurbin fafatawa a gasar zakarun Turai.</p>
    </article>
  </body>
</html>