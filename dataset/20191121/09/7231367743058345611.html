<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/promozioni-sky-novembre-2019-cinema-al-posto-del-calcio-dazn-non-compreso-e-costo-iniziale-incluso/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T09:05:25+00:00"/>
    <meta property="og:title" content="Promozioni Sky novembre 2019: cinema al posto del calcio, Dazn non compreso e costo iniziale incluso"/>
    <meta property="og:description" content="Grandi novità per chi desidera attivare un abbonamento Sky: ecco le offerte di novembre 2019."/>
  </head>
  <body>
    <article>
      <h1>Promozioni Sky novembre 2019: cinema al posto del calcio, Dazn non compreso e costo iniziale incluso</h1>
      <h2>Grandi novità per chi desidera attivare un abbonamento Sky: ecco le offerte di novembre 2019.</h2>
      <address><time datetime="2019-11-21T09:05:25+00:00">21 Nov 2019, 09:05</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Ci sono delle novità riguardanti le <b>promozioni Sky</b> di oggi 21 novembre 2019. Gli abbonamenti restano tre ovvero <b>Sky Q Fibra</b>, <b>Sky Q Satellite</b> e <b>Digitale Terrestre</b> ma rispetto alla scorsa settimana per il secondo non compare più incluso il pacchetto calcio bensì quello cinema.</p>
      <p>Inoltre non appare più la scritta che comunicava che con l’adesione all’offerta Sky-Dazn quest’ultimo servizio sarebbe stato gratis fino al 31 dicembre per poi costare 7,99 euro al mese dal 1° gennaio 2020. Ecco allora le offerte aggiornate.</p>
      <h3>Le tre promozioni Sky di novembre: costi e caratteristiche</h3>
      <p>La prima promozione <b>Sky è “Q Fibra”</b> il cui costo per i primi dodici mesi sarà di<b> 29,90 euro</b> invece di 44,20 euro. A fronte di tale cifra si riceveranno il pacchetto Sky Tv (con show, serie tv, programmi viaggi-cucina-arte-lifestyle-musica e sport) nonché Sky Cinema che darà la possibilità di visionare tante prime visioni, i film più attesi della stagione e quelli campioni d’incasso. I servizi inclusi saranno poi Sky Hd, On Demand, Sky Q Fibra e Go Plus mentre il costo iniziale (una tantum) per la consegna di Sky Q Fibra e <b>l’attivazione sarà inclusa nel prezzo</b> invece di 148 euro.</p>
      <p><b>Sky Q Satellite</b> costerà come l’altro abbonamento <b>29,90 euro</b> per i primi dodici mesi invece di 44,20 euro. Anche con tale offerta si avranno il pacchetto Sky Cinema e quello Sky Tv. I servizi inclusi saranno invece Sky HD e 4K HDR, On Demand, Sky Q Black e Go Plus. Infine il costo iniziale da sostenere una sola volta per l’installazione e l’attivazione di Sky Q Black sarà di 49 euro invece di 219 euro.</p>
      <p>Infine l’abbonamento <b>Digitale Terrestre</b> costerà <b>29,90 euro</b> per 1 anno invece di 44,90 euro ed i pacchetti inclusi saranno Sky Tv, Sky Valcio e Sky Sport. Con il primo sarà visibile la serie A con sette partite su dieci di ogni giornata ed una partita del calcio femminile della serie A. Con quello Sport, invece, si potranno seguire i match della Champions Legue e dell’Europa League, la Formula 1, la Moto Gp ed il Tennis con una selezione degli eventi ATP Masters. Il servizio incluso sarà Sky Go mentre il <b>costo iniziale</b> da sostenere una volta per l’attivazione della smart card sarà <b>anch’esso incluso nel prezzo</b> invece di 39 euro.</p>
      <p>Leggete anche: <a href="https://www.investireoggi.it/risparmio/offerte-now-tv-sport-da-oggi-ce-anche-dazn-costi-e-abbonamenti/">Offerte Now Tv sport: da oggi c’è anche Dazn, costi e abbonamenti</a></p>
      <p>alessandra.dibartolomeo@investireoggi.it</p>
    </article>
  </body>
</html>