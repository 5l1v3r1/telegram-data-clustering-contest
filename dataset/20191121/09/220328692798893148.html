<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/khampartsumyan-vdigat-se-nyakoi-ot-bankovite-taksi-407234.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T09:10:00+00:00"/>
    <meta property="og:title" content="Банките вдигат такси преди Коледа"/>
    <meta property="og:description" content="Разумният човек винаги държи буфери, каза Левон Хампарцумян"/>
  </head>
  <body>
    <article>
      <h1>Банките вдигат такси преди Коледа</h1>
      <address>
        <time datetime="2019-11-21T09:10:00+00:00">21 Nov 2019, 09:10</time>
      </address>
      <p>Нови европейски регламенти за банковите такси влизат в сила средата на декември, заяви банкерът Левон Хампарцумян. Те са в посока намаляване на трансграничните такси и изравняването им с локалните. Извършването на трансгранични преводи с модерни дигитални средства е относително евтино, но първоначалната инвестиция  има, каза още банкерът и добави, че да имаме банковата си сметка в телефона, да банкираме онлайн струва пари, създава конкуренция и изисква инвестиция. Затова и някои такси ще се вдигнат.</p>
      <p>Живеем в период на много ниски лихви върху нашите пари, категоричен е Хампарцумян. Банките регистрират печалби, но дали те са неимоверни, прекалено големи, или разумни, това решава конкуренцията, каза банкерът и припомни, че икономиката расте вече шеста година. Това е доста дълъг период, ние не можем да предскажем една криза, каза Хампарцумян. Но въпроса кога ще дойде, той отговори : предполага се, че ще има обръщане на икономическия цикъл.</p>
      <p>Никога не трябва да задлъжняваме до ръба на възможностите си, посъветва хората Левон Хампарцумя.  Според него разумният човек винаги трябва да предвижда буфер за доходите си.</p>
    </article>
  </body>
</html>