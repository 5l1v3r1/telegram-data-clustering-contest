<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/travel/yaponskiy-gotel-zaproponuvav-postoyalcyam-pozhiti-u-nih-za-1-dolar-50054820.html"/>
    <meta property="og:site_name" content="НВ"/>
    <meta property="article:published_time" content="2019-11-21T09:16:00+00:00"/>
    <meta property="og:title" content="За умови лайв-трансляцій на YouTube. Японський готель запропонував постояльцям пожити у них за 1 долар"/>
    <meta property="og:description" content="Готель в Японії вирішив знизити ціни на проживання для гостей до 1 долара за ніч. Єдина умова — вони повинні транслювати своє перебування там в YouTube."/>
  </head>
  <body>
    <article>
      <h1>За умови лайв-трансляцій на YouTube. Японський готель запропонував постояльцям пожити у них за 1 долар</h1>
      <h2>Готель в Японії вирішив знизити ціни на проживання для гостей до 1 долара за ніч. Єдина умова — вони повинні транслювати своє перебування там в YouTube.</h2>
      <address>
        <time datetime="2019-11-21T09:16:00+00:00">21 Nov 2019, 09:16</time>
      </address>
      <p>Розташований в місті Фукуока а Asahi Ryokan пропонував житло за 27 доларів за ніч, проте відвідувачів ставало все менше. 27-річний онук власниці готелю Тецуя Іноуе думав, як залучити клієнтів і надихнувся YouTube-блогером, який показує весь свій відпочинок онлайн, збираючи увагу допитливих глядачів, пише <a href="https://hypebeast.com/2019/11/japanese-hotel-asahi-ryokan-1-usd-100-yen-livestream-info">Hypebeast</a>.</p>
      <p>Тецуя запропонував використовувати цю сміливу маркетингову техніку в кімнаті номер вісім. Для своєї ідеї він придумав іншу назву для сімейного готелю — One Dollar Hotel.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/776/big/2ecbd12dbfb6d295368de22a23b2c08b.png?stamp=20191121111202&amp;q=85&amp;output=jpg&amp;bg=white"/>
        <figcaption>Фото: Tetsuya Inoue</figcaption>
      </figure>
      <p>«Наш готель дешевий, тому нам потрібна додаткова цінність, щось особливе, про що говорив би кожен, — розповів Іноуе. — В даний час молодь не особливо піклується про конфіденційність. Дехто каже, що це нормально, що на вас [дивляться] всього один день».</p>
      <p>Відзначимо, що в готелі все ж існують деякі обмеження, які захищають конфіденційність стрімера — на відео немає звуку, гостям дозволено вимикати освітлення в кімнаті, а зона ванної кімнати повністю прихована від об'єктива камери.</p>
      <p>Читайте також:<br/><a href="https://style.nv.ua/ukr/blogs/chotiri-sekreti-zatishnoji-kvartiri-50038362.html">&amp;nbspФормула затишку. Чому нам подобається жити в готелях</a></p>
    </article>
  </body>
</html>