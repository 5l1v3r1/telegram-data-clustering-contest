<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/premjera-dangs-pristato-nauja-daina-ir-vaizdo-klipa.59af15e7-0c3d-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-21T09:03:00+00:00"/>
    <meta property="og:title" content="Premjera: „Dangs“ pristato naują dainą ir vaizdo klipą"/>
    <meta property="og:description" content="Atlikėjas ir muzikos prodiuseris Dangs pristato vaizdo klipą savo naujam kūriniui „Pamiršau kaip Pamiršt“. Su juo duete pasirodo Audrius Petrauskas-Gebrasy."/>
  </head>
  <body>
    <article>
      <h1>Premjera: „Dangs“ pristato naują dainą ir vaizdo klipą</h1>
      <address><time datetime="2019-11-21T09:03:00+00:00">21 Nov 2019, 09:03</time> by <a rel="author">Žmonės.lt</a></address>
      <p>
        <b>Atlikėjas ir muzikos prodiuseris Dangs pristato vaizdo klipą savo naujam kūriniui „Pamiršau kaip Pamiršt“. Su juo duete pasirodo Audrius Petrauskas-Gebrasy.</b>
      </p>
      <p>„Šis kūrinys pasakoja skaudaus susitaikymo su realybe istoriją – visi esame skirtingi, papildome vienas kitą, tačiau norėdami įtikti žmonėms bandome sudaryti klaidingą įspūdį apie save ir taip galiausiai nesugebame pažinti žmonių tokių, kokie jie yra iš tikrųjų. Dainos herojus sutinka artimą sielą, tačiau ji užsideda kaukę ir tampa tuo, kuo iš tikrųjų nėra. Kaip jam pamiršti tikrąją ją?“ – apie naujo kūrinio reikšmę pasakoja autorius.</p>
      <p>Pasak Dangiro Petraičio-Dangs, dainos posmai turi lyrišką skambesį, dėl to jiems įdainuoti puikiai tiko Audrius Petrauskas-Gebrasy, su kuriuo jis taip pat įrašė ir pirmąjį savo debiutinį kūrinį. Na, o griežtesnę dainos pusę Dangs nusprendė perteikti vaizdo klipu, tai jam įgyvendinti padėjo kinematografas Gabrielius Riauba.</p>
      <p>„Klipą filmavome lauke, šaltą rudens naktį, kai termometrai rodė žemiau nulio. Visa komanda šildėsi karšta arbata ir sausainiukais, bet vis tiek stipriai sušalome. Su Audriumi pastebėjome tai, kad visi mūsų bendri filmavimai vyksta šaltyje ir baigiasi peršalimais, net jau juokaujame, kad kitą klipą filmuosime sniege ir apsirengę vasarinius rūbus. O dabar kartu su komanda džiaugiamės galėdami su visais pasidalinti naujausiu savo darbu“, – kalba Dangs.</p>
      <figure>
        <iframe src="https://www.youtube.com/embed/IejTGINqNco" width="1280" height="720" data-service="Youtube" scrolling="no"/>
      </figure>
    </article>
  </body>
</html>