<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/miui-11-prichadza-s-vyznamnou-novinkou-upozorni-na-bliziace-sa-zemetrasenie/264753"/>
    <meta property="og:site_name" content="touchIT"/>
    <meta property="article:published_time" content="2019-11-21T09:44:48+00:00"/>
    <meta property="og:title" content="MIUI 11 prichádza s významnou novinkou: Upozorní na blížiace sa zemetrasenie"/>
    <meta property="og:description" content="Čínsky technologický gigant Xiaomi má už vyše mesiaca funkčnú svoju nadstavbu MIUI 11, avšak až teraz odhalil funkciu varovania pred zemetrasením. Spoločnosť Xiaomi má svoju nadstavbu operačného"/>
  </head>
  <body>
    <article>
      <h1>MIUI 11 prichádza s významnou novinkou: Upozorní na blížiace sa zemetrasenie</h1>
      <address><time datetime="2019-11-21T09:44:48+00:00">21 Nov 2019, 09:44</time> by <a rel="author">Martin Štěpánek</a></address>
      <p>
        <b>Čínsky technologický gigant Xiaomi má už vyše mesiaca funkčnú svoju nadstavbu MIUI 11, avšak až teraz odhalil funkciu varovania pred zemetrasením.</b>
      </p>
      <p>Spoločnosť Xiaomi má svoju nadstavbu operačného systému Androidu, MIUI 11, na svete už viac ako mesiac. V rámci Číny ponúka funkcionalitu, ktorá dokáže zachrániť tisícky životov. So správou prišiel <a href="https://www.androidauthority.com/xiaomi-miui-11-earthquake-detection-1056442/">portál AndroidAuthority</a>.</p>
      <p>Xiaomi na svojom firemnom blogu oznámili, že <b>MIUI 11 a platforma Mi TV poskytnú v Číne upozornenia na zemetrasenia</b>. Spoločnosť na tejto funkcii <b>spolupracovala s čínskym Inštitútom varovania pred katastrofami</b>. Taktiež sme sa dozvedeli, že v septembri už bol spustený aj tichý test v jednej z čínskych provincií. </p>
      <p><b>Informáciu o blížiacom sa zemetrasení dostanú používatelia sekundy až desiatky sekúnd vopred.</b> Práve to môže byť rozhodujúci čas, ktorý bude znamenať rozdiel medzi životom a smrťou. V tomto smere tiež Xiaomi vyzvala viaceré značky a poskytovateľov IoT, aby podobnú funkciu poskytli. Zároveň je Xiaomi pripravené zdieľať svoje skúsenosti a postupy s ostatnými.</p>
      <p>Použitie funkcionality na iných trhoch je zatiaľ predčasné. Je totiž potrebné, aby Xiaomi kooperovala s ostatnými centrami varovania pred zemetrasením v jednotlivých krajinách.</p>
      <p>
        <i>Zdroj náhľadovej fotografie: <a href="https://www.mi.com/global/mi-note-10">Xiaomi</a></i>
      </p>
      <p>
        <i>Zdroj: <a href="https://www.androidauthority.com/xiaomi-miui-11-earthquake-detection-1056442/">AndroidAuthority</a></i>
      </p>
      <related>
        <h4>Súvisiace články</h4>
        <a href="https://touchit.sk/xiaomi-opat-ukazalo-svoje-100-w-ultrarychle-nabijanie-smartfon-nabije-rekordne-rychlo/264645"/>
        <a href="https://touchit.sk/microsoft-outlook-ziskava-na-webe-plnu-integraciu-gmailu-disku-a-google-kalendara/264793"/>
        <a href="https://touchit.sk/vymena-obrazovky-na-smartfone-huawei-mate-x-vyjde-na-takmer-tisic-eur/264751"/>
        <a href="https://touchit.sk/filmove-a-serialove-trhaky-kdekolvek-orange-teraz-dava-k-hbo-aj-pristup-do-hbo-go-ako-darcek/264795"/>
      </related>
    </article>
  </body>
</html>