<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/21/news/brescia_rapina_in_villa_proprietario_ferito_da_coltellata_da_rapinatore-241550523/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T09:12:00+00:00"/>
    <meta property="og:title" content="Brescia, gioielliere scopre ladro in casa e viene accoltellato: caccia al rapinatore"/>
    <meta property="og:description" content="L'uomo ha sentito i rumori e ha scoperto il ladro nel suo appartamento: il malvivente l'ha colpito con un coltello trovato in casa, perforandogli un"/>
  </head>
  <body>
    <article>
      <h1>Brescia, gioielliere scopre ladro in casa e viene accoltellato: caccia al rapinatore</h1>
      <h2>L'uomo ha sentito i rumori e ha scoperto il ladro nel suo appartamento: il malvivente l'ha colpito con un coltello trovato in casa, perforandogli un polmone. La vittima non sarebbe in pericolo di vita</h2>
      <address>
        <time datetime="2019-11-21T09:12:00+00:00">21 Nov 2019, 09:12</time>
      </address>
      <p>Rapina nella notte in casa di un gioielliere in via Cremona a Brescia. Un uomo è entrato nell'appartamento ed è stato sorpreso dal proprietario di casa, che si è svegliato quando ha sentito i rumori. Il malvivente ha prima dato un colpo in testa e poi almeno tre coltellate al gioielliere, perforandogli un polmone, poi è scappato. La vittima è stata trasportata in ospedale e non sarebbe in pericolo di vita.<br/><br/>Il coltello utilizzato, probabilmente trovato nella stessa abitazione, è stato poi abbandonato e ora è nelle mani degli inquirenti. In un'altra stanza della casa dormiva anche la moglie del gioielliere.<br/> </p>
    </article>
  </body>
</html>