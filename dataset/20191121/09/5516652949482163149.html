<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426243/eco-to-aerodromio-diagoras-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T09:20:02+00:00"/>
    <meta property="og:title" content="Eco το αεροδρόμιο “Διαγόρας” της Ρόδου"/>
    <meta property="og:description" content="Τέσσερα ελληνικά αεροδρόμια της Fraport Greece, το «Μακεδονία» στη Θεσσαλονίκη, το «Διαγόρας» στη Ρόδο, το «Άννα Πολλάτου» στην Κεφαλονιά και το «Οδυσσέας Ελύτης» στη Μυτιλήνη, συμμετέχουν στο πρόγραμμα διαχείρισης και μείωσης εκπομπών διοξειδίου του άνθρακα (CO2), το οποίο υλοποιείται από το Διεθνές Συμβούλιο Αεροδρομίων Ευρώπης (ACI Europe)."/>
  </head>
  <body>
    <article>
      <h1>Eco το αεροδρόμιο “Διαγόρας” της Ρόδου</h1>
      <address>
        <time datetime="2019-11-21T09:20:02+00:00">21 Nov 2019, 09:20</time>
      </address>
      <p>
        <b>Τέσσερα ελληνικά αεροδρόμια της Fraport Greece, το «Μακεδονία» στη Θεσσαλονίκη, το «Διαγόρας» στη Ρόδο, το «Άννα Πολλάτου» στην Κεφαλονιά και το «Οδυσσέας Ελύτης» στη Μυτιλήνη, συμμετέχουν στο πρόγραμμα διαχείρισης και μείωσης εκπομπών διοξειδίου του άνθρακα (CO2), το οποίο υλοποιείται από το Διεθνές Συμβούλιο Αεροδρομίων Ευρώπης (ACI Europe).</b>
      </p>
      <p>To «Airport Carbon Accreditation» έχει θεσπίσει ένα παγκόσμιο πρότυπο για την αναφορά και τη διαχείριση του διοξειδίου του άνθρακα, ειδικά για τους αερομεταφορείς.</p>
      <p><b>Διαχείριση CO2</b><br/>Τα 4 αεροδρόμια, όπως αναφέρει το ecozen.gr, έλαβαν το πιστοποιητικό Επιπέδου 1, δηλαδή της «χαρτογράφησης», που ισοδυναμεί με την αναγνώριση των ενεργειών του αερολιμένα για τη διαχείριση των εκπομπών του διοξειδίου του άνθρακα. Μέσα στο 2020 θα ακολουθήσουν άλλα δύο αεροδρόμια τα οποία θα συμμετάσχουν στο πρόγραμμα ώστε να πιστοποιηθούν.</p>
      <p>Να σημειωθεί ότι, το πρόγραμμα προβλέπει 4 επίπεδα πιστοποίησης, μεταξύ των οποίων χαρτογράφηση εκπομπών διοξειδίου του άνθρακα, μείωση των εκπομπών, βέλτιστη διαχείριση των εκπομπών, αλλά και ουδέτερο ισοζύγιο άνθρακα.</p>
      <p><b>Εκσυγχρονισμός και των 14 αεροδρομίων</b><br/>Με την επικείμενη ολοκλήρωση των έργων εκσυγχρονισμού των 14 αεροδρομίων και την ανανέωση του Επιπέδου 1, η διοίκηση της Fraport Greece θα προχωρήσει στην εφαρμογή λύσεων για τη μείωση των εκπομπών CO2, που θα της επιτρέψει να συμμετέχει στο Επίπεδο 2 (Μείωση) του προγράμματος.</p>
    </article>
  </body>
</html>