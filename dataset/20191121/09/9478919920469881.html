<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/radiotileorasi/paidi-radiotileorasi/diavase-to-radiotileorasi/tik-tak-nto-sto-theatro-14/"/>
    <meta property="og:site_name" content="ert.gr"/>
    <meta property="article:published_time" content="2019-11-21T09:00:41+00:00"/>
    <meta property="og:title" content="«Τικ Τακ Ντο» στο Θέατρο 14"/>
    <meta property="og:description" content="Η θεατρική ομάδα «Τικ Τακ Ντο» παρουσιάζει στην Παιδική Σκηνή του Θεάτρου 14 μια σειρά από πρωτότυπες μουσικοθεατρικές παραστάσεις για μικρούς και μεγάλους, με ηθοποιούς και λυρικούς τραγουδιστές, κάθε Κυριακή, στις 13:00."/>
  </head>
  <body>
    <article>
      <h1>«Τικ Τακ Ντο» στο Θέατρο 14</h1>
      <address><time datetime="2019-11-21T09:00:41+00:00">21 Nov 2019, 09:00</time> by <a rel="author">Ραδιοτηλεόραση</a></address>
      <p>Η θεατρική ομάδα <b>«Τικ Τακ Ντο»</b> παρουσιάζει στην Παιδική Σκηνή του<b> Θεάτρου 14</b> μια σειρά από πρωτότυπες μουσικοθεατρικές παραστάσεις για μικρούς και μεγάλους, με ηθοποιούς και λυρικούς τραγουδιστές, <b>κάθε Κυριακή,</b> στις <b>13:00.</b></p>
      <p>Ο <b>Παναγιώτης Αδάμ</b> σκηνοθετεί το πρωτότυπο κείμενο των <b>Αργυρώ Ταμβάκου</b> και <b>Παναγιώτη Λαμπή</b> που, μετά από δύο επιτυχημένες χρονιές, επιστρέφει στο νέο Θέατρο 14.</p>
      <p>Το «Τικ Τακ Ντο» είναι ένα ανατρεπτικό παραμύθι που αντλεί στοιχεία από την παράδοση τεσσάρων διαφορετικών πολιτισμών και με κύριο άξονα την κλασική μουσική, θίγει το ζήτημα του εκφοβισμού, της ελευθερίας της γνώμης, καθώς και τη σημασία της προσπάθειας για την επίτευξη των προσωπικών στόχων.</p>
      <figure>
        <img src="https://www.ert.gr/wp-content/uploads/2019/10/tiktaknto_4.jpg"/>
      </figure>
      <p>Στο «Τικ Τακ Ντο» δίνεται η ευκαιρία σε μικρούς και μεγάλους θεατές να γνωρίσουν, με άφθονο χιούμορ, τον Μπαχ, τον Μότσαρτ και τον Μπετόβεν, τους σπουδαιότερους συνθέτες όλων των εποχών. Οι περιπέτειες και το ταξίδι του Βακάι φέρνουν τα παιδιά σε επαφή με παραδοσιακές μουσικές και χορούς διαφορετικών πολιτισμών της γης, στοχεύοντας στην ευαισθητοποίησή τους.</p>
      <p>
        <b> </b>
      </p>
      <p>
        <b>Συντελεστές:</b>
      </p>
      <p><b>Κείμενο:</b> Αργυρώ Ταμβάκου, Παναγιώτης Λαμπής</p>
      <p><b>Σκηνοθεσία:</b> Παναγιώτης Αδάμ</p>
      <p><b>Πρωτότυπη Μουσική, στίχοι, μουσική διδασκαλία: </b>Ευτέρπη Κατσαμάτσα, Στρατής Στηλ</p>
      <p><b>Χορογραφία:</b> Λουκάς Θεοδοσόπουλος</p>
      <p><b>Κατασκευές:</b> Παναγιώτης Αδάμ</p>
      <p><b>Μάσκες:</b> Μάρθα Φωκά</p>
      <p><b>Φωτισμοί:</b> Παναγιώτης Λαμπής</p>
      <p><b>Κοστούμια:</b> Βάλια Συριοπούλου</p>
      <p><b>Βοηθός σκηνοθέτη:</b> Κωνσταντίνος Ντομουχτσής</p>
      <p><b>Φωτογραφία-video:</b> Φώτης Γαβριλάκης Πλέγας</p>
      <p><b>Ερμηνεύουν:</b> Γεωργία Γρίβα, Σπύρος Δέτσικας, Ευτέρπη Κατσαμάτσα, Έλενα Γεωργίου, Διονύσης Μελογιαννίδης, Αργυρώ Ταμβάκου</p>
      <p><b>Παραστάσεις: </b>Κάθε Κυριακή στις 13:00, έως τις 24 Νοεμβρίου</p>
      <p><b>Διάρκεια παράστασης:</b> 70′</p>
      <p><b>Ηλικίες: </b>3+</p>
      <p>
        <b>Τιμές εισιτηρίων:</b>
      </p>
      <p>Γενική είσοδος: 8€</p>
      <p>Ομαδική κράτηση (άνω των 10 ατόμων): 6€</p>
      <p>
        <b>Θέατρο Δεκατέσσερα</b>
      </p>
      <p>Καλλιρρόης 10, Αθήνα</p>
      <p>
        <a href="https://www.14theater.com/">https://www.14theater.com/</a>
      </p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kalamata/kalamatame-aries-kai-lieder-xekinoyn-oi-moysikes-toy-kosmoy/"/>
        <a href="https://www.ert.gr/xorigies/i-orea-eleni-sto-idryma-michalis-kakogiannis/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/orea-eleni-tou-jacques-offenbach-sto-idryma-michalis-kakogiannis/"/>
        <a href="https://www.ert.gr/eidiseis/politismos/h-orea-eleni-tou-zak-ofenmpach-epistrefi-gia-liges-parastasis/"/>
      </related>
    </article>
  </body>
</html>