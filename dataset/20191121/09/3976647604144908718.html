<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/viktiga-spelare-forlanger-med-saik-kanns-sa-klart-riktigt-skont/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-21T09:41:15+00:00"/>
    <meta property="og:title" content="Viktiga spelare förlänger med SAIK: &quot;Känns så klart riktigt skönt&quot;"/>
    <meta property="og:description" content="Det fortsätter att hända saker i Skövde AIK:s led. Nu har fyra spelare förlängt."/>
  </head>
  <body>
    <article>
      <h1>Viktiga spelare förlänger med SAIK: "Känns så klart riktigt skönt"</h1>
      <address><time datetime="2019-11-21T09:41:15+00:00">21 Nov 2019, 09:41</time> by <a rel="author">Lo Hägerfelth</a></address>
      <p>
        <i>Det fortsätter att hända saker i Skövde AIK:s led.<br/>Nu har fyra spelare förlängt.</i>
      </p>
      <related>
        <h4>Relaterat:</h4>
        <a href="https://www.skovdenyheter.se/article/martensson-lamnar-saik-orqvist-provtranar-med-ois/"/>
      </related>
      <p>Spelare in, spelare ut. Så fungerar den här tiden på året i den lokala fotbollen och så även i Skövde AIK. Sedan tidigare har SAIK plockat in Jesper Lövdahl och Lukas Lilja, medan flera spelare – bland annat Oskar Mårtensson – har lämnat. Samtidigt som spelare provtränar åt olika håll.</p>
      <p>Nu står det dock klart att SAIK kommer att få behålla fyra viktiga spelare. Under onsdagskvällen meddelade klubben via sin hemsida att lagkaptenen Andreas Uusitalo och hans mittbackskollega Hannes Fritzson båda förlänger över nästa säsong, liksom bröderna Villiam och Viktor Granath.</p>
      <p>– Det känns så klart riktigt skönt att ha gjort klart med Hannes och Uusi. Det är två nyckelspelare och trotjänare hos oss vilket inte är så vanligt i dagens fotboll. Vi är väldigt nöjda med att ha kanske Ettans bästa mittbackspar i föreningen, säger sportchef Per Åstemo <a href="http://www.skovdeaik.se/Arbetsrum/Seniortruppen/Seniortruppsnyheter/UusitaloochFritzsonsignarnyttavtal">till klubbens hemsida</a>.</p>
      <p>Bland bröderna Granath blev inte minst Viktor delad intern skyttekung, jämsides Mikael Mörk, denna säsong. Totalt har han gjort 31 seriemål för SAIK på 112 matcher.</p>
      <figure>
        <img src="https://imengine.hall.infomaker.io/imengine/image.php?uuid=5129584e-8cb1-500b-919e-51bad9d0c9aa&amp;type=preview&amp;source=false&amp;function=hardcrop&amp;width=980&amp;height=653&amp;q=80"/>
        <figcaption>Viktor Granath stannar i Skövde AIK.<cite>Foto: Lo Hägerfelth</cite></figcaption>
      </figure>
      <p>– Viktor är en viktig spelare för oss. Han har varit klubben trogen under en längre tid och spelat över 100 matcher sedan han anslöt 2015 från Tibro AIK. Med sin längd och storlek är han en anfallare som stör många försvar i serien så självklart känns det helt rätt att vi fått möjligheten att ha honom hos oss minst ett år till, det är också en glädjespridare i truppen som man inte ska förglömma, säger sportchef Per Åstemo <a href="http://www.skovdeaik.se/Arbetsrum/Seniortruppen/Seniortruppsnyheter/brodernafortsatteriskovdeaik">till klubbens hemsida</a>.</p>
      <p>– Att vi förlänger med Villiam känns väldigt bra, han startade 27 matcher under 2019 och är viktig för vårt framtida lagbygge när vi ska gå in i en ny säsong</p>
      <p>I samma veva meddelar SAIK att de plockar upp två spelare från akademin till A-truppen. Spelarna är David Frisk (innermittfältare) och Simon Gustavsson (vänsterback).</p>
      <related>
        <h4>Relaterat:</h4>
        <a href="https://www.skovdenyheter.se/article/bilos-yonakhir-om-sin-skadefyllda-sasong-och-framtiden/"/>
      </related>
      <related>
        <h4>Relaterat:</h4>
        <a href="https://www.skovdenyheter.se/article/tgif-varvar-fran-saik-kande-inte-riktigt-det-dar-suget/"/>
      </related>
      <related>
        <h4>Relaterat:</h4>
        <a href="https://www.skovdenyheter.se/article/saik-ett-av-flera-alternativ-for-arvidsson-klart-att-det-ar-lockande/"/>
      </related>
      <details>
        <summary><b>Nuvarande truppläge, Skövde AIK:<br/></b><b>Målvakter:</b> Markus Fröjd, David Engelbrektsson.<br/><b>Försvarare:</b> Samuel Sörman, Hannes Fritz..</summary>
        <h4>Nuvarande truppläge, Skövde AIK:</h4>
        <p><b>Målvakter:</b> Markus Fröjd, David Engelbrektsson.</p>
        <p><b>Försvarare:</b> Samuel Sörman, Hannes Fritzson, Andreas Uusitalo, Jesper Lövdahl, Simon Gustafsson.</p>
        <p><b>Mittfältare:</b> Villiam Granath, Oscar Lennerskog, Nattnael Zerai, Oscar Haglund, Lukas Lilja, David Frisk.</p>
        <p><b>Anfallare:</b> Viktor Granath, Amer Ibrahimovic.</p>
      </details>
    </article>
  </body>
</html>