<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/hommeles-bij-de-politie-opheffen-gespecialiseerd-misdaadteam-stuit-op-woede/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T09:00:57+00:00"/>
    <meta property="og:title" content="Hommeles bij de politie! Opheffen ‘misdaadteam’ stuit op woede"/>
    <meta property="og:description" content="Het was al langer bekend dat de politie met een personeelstekort te kampen heeft. Maar de situatie dreigt nu volledig uit de hand te lopen. Zo wordt er een gespecialiseerd rechercheteam opgeheven, vanwege een tekort aan politiemensen. Dit team heeft de taak georganiseerde misdaad in Amsterdam aan te pakken, maar wordt per eind december opgeheven. Via AD.  Het moge duidelijk zijn dat het Team Bestrijding Ondermijning van de Dienst Infrastructuur een zeer belangrijke taak heeft. Het voornemen over de opheffing kan dan ook rekenen op woede vanuit het desbetreffende team. “,,Op dit moment is er heel veel te doen over ondermijning, drugsproblemen en liquidaties in de stad’’, zegt een betrokken politieman. ,,En juist dan moeten we stoppen. Het onbegrip hierover is ontzettend groot. Een paar grote en beloftevolle onderzoeken moeten we noodgedwongen stopzetten. Daardoor gaat een aantal criminelen de dans ontspringen.’’” ‘De bedoeling is dat de politiemensen doorschuiven naar de recherchetak van de zogeheten basisteams…"/>
  </head>
  <body>
    <article>
      <h1>Hommeles bij de politie! Opheffen ‘misdaadteam’ stuit op woede</h1>
      <address><time datetime="2019-11-21T09:00:57+00:00">21 Nov 2019, 09:00</time> by <a rel="author">Olivier Smits</a></address>
      <p>
        <b>Het was al langer bekend dat de politie met een personeelstekort te kampen heeft. Maar de situatie dreigt nu volledig uit de hand te lopen. Zo wordt er een gespecialiseerd rechercheteam opgeheven, vanwege een tekort aan politiemensen. Dit team heeft de taak georganiseerde misdaad in Amsterdam aan te pakken, maar wordt per eind december opgeheven. <a href="https://www.ad.nl/binnenland/woede-bij-politie-om-opheffen-misdaadteam~ac7d83a1/">Via AD</a>. </b>
      </p>
      <p>Het moge duidelijk zijn dat het Team Bestrijding Ondermijning van de Dienst Infrastructuur een zeer belangrijke taak heeft. Het voornemen over de opheffing kan dan ook rekenen op woede vanuit het desbetreffende team.</p>
      <blockquote>“,,Op dit moment is er heel veel te doen over ondermijning, drugsproblemen en liquidaties in de stad’’, zegt een betrokken politieman. ,,En juist dan moeten we stoppen. Het onbegrip hierover is ontzettend groot. Een paar grote en beloftevolle onderzoeken moeten we noodgedwongen stopzetten. Daardoor gaat een aantal criminelen de dans ontspringen.’’”</blockquote>
      <p>‘De bedoeling is dat de politiemensen doorschuiven naar de recherchetak van de zogeheten basisteams in de stad, zodat de mensen die daar nu werken de straat op kunnen’, zo meldt het Algemeen Dagblad. Een woordvoerder van de Amsterdamse politie erkent de problemen en geeft zelfs aan dat het water tot ‘boven de lippen staat’.</p>
      <blockquote>“,,We zijn bezig met een paar voorstellen. Dit is daar één van. We moeten pijnlijke keuzes maken. Het water staat ons tot boven de lippen. Maar een definitieve beslissing is nog niet genomen.’’”</blockquote>
      <p>De noodgedwongen keuzes zetten niet alleen kwaad bloed bij de mensen van politie, maar ook bij de vakbonden. Zo zegt Jan Struijs, voorzitter van de politiebond NPB, dat het niet meer langer zo kan doorgaan.</p>
      <blockquote>“Dit kan echt niet langer zo. Dit is een heel belangrijk rechercheteam in Amsterdam, dat goed werk levert om ondermijning tegen te gaan. Dit is heel onwenselijk, en voor de veiligheid van de stad absoluut niet goed. Maar het kan kennelijk niet anders, want als de politie niet meer op 112-meldingen kan afgaan komt de acute veiligheid van de burger pas echt in gevaar.’”</blockquote>
      <p>Volgend jaar dreigt zelfs een ‘organisatorische ramp’ te worden. Dan staan er namelijk grote evenementen op het programma, zoals het Songfestival, de Formule 1 in Zandvoort en de bekerfinale (voetbal). Bij deze gebeurtenissen is veel politie-inzet nodig, maar of dit allemaal haalbaar is? Inderdaad Mark Rutte. Als het zo doorgaat <a href="https://www.volkskrant.nl/nieuws-achtergrond/premier-rutte-dit-is-niet-het-land-waarin-ik-wil-wonen~b5cc22f7/"><b>is Nederland niet meer het land waar je in wil wonen</b></a>.</p>
    </article>
  </body>
</html>