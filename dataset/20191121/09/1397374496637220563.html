<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/zavrseno-ibra-odabrao-jos-dvojica-za-ligu-sampiona-393326.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T09:54:00+00:00"/>
    <meta property="og:title" content="Završeno? Ibra odabrao, još dvojica za Ligu šampiona?"/>
    <meta property="og:description" content="Hoće li biti dovoljno, čeka se konačni odgovor, ali se odluka nazire..."/>
  </head>
  <body>
    <article>
      <h1>Završeno? Ibra odabrao, još dvojica za Ligu šampiona?</h1>
      <h2>Hoće li biti dovoljno, čeka se konačni odgovor, ali se odluka nazire...</h2>
      <address><time datetime="2019-11-21T09:54:00+00:00">21 Nov 2019, 09:54</time> by <a rel="author">Vladimir Stojanović</a></address>
      <p>Mino Rajola je stigao na pregovore u Milano. Prethodno se Zvonimir Boban čuo sa Ibrahimovićem koji mu je obećao da će brzo doneti odluku.<br/><br/>Ibrahimović je prvobitno tražio milion evra mesečno, ali to ne može da dobije nigde u Evropi. Bolonja nema toliki novac, Napoli i ne pomišlja da to plati.<br/><br/>Neće ni Milan, oni nude šest miliona za 18 meseci, znači trećinu od Zlatanovog zahteva. Prvo su nudili ugovor na šest meseci, sada bi ga produžili za godinu, kako bi omogućili Ibrahimoviću da završi karijeru u velikom stilu, u "Rosonerima", a zatim možda preuzme neku poziciju u klubu, ostaće, izvesno je da živi u Italiji.<br/><br/>Milan želi brzi odgovor, u tom slučaju odustaće od namere da dovede Kina iz Evertona, bivšeg igrača Juventusa. Postoji mogućnost da stignu obojica, jer Pjontek se ne može prepoznati.<br/><br/>To neće biti jedino pojačanje koje će odobriti Eliot, vlasnik kluba. Gazidis radi na dovođenju Džake iz Arsenala. Ostaje i pitanje štopera, prva meta je Demiral iz Juventusa, ali on košta 40 miliona evra, Turčin ne igra, a cena mu je duplo porasla.<br/><br/>Videćemo šta će se desiti, plan je da se ekipa pojača jednim igračem u svakoj liniji tima i da proba da se domogne top 4, mada su sada bliži dnu tabele. Potrebna je serija pobeda kako bi došli u poziciju da se bore na proleće, videćemo, ovaj Milan ne izgleda kao tim koji može da okrene sezonu.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/milan-se-uzda-u-bosmanovo-pravilo-jure-tri-potpisa-medju-zeljama-i-srbin-393308.html"/>
        <a href="https://www.sportske.net/vest/transferi/rajola-seo-za-sto-sa-rosonerima-393289.html"/>
        <a href="https://www.sportske.net/vest/transferi/milanezi-u-problemu-calhanoglu-cilja-povratak-u-bundesligu-393268.html"/>
        <a href="https://www.sportske.net/vest/medjunarodni-fudbal/suso-se-zamerio-najvecem-fanu-milana-393254.html"/>
        <a href="https://www.sportske.net/vest/medjunarodni-fudbal/roma-se-pokajala-ali-ne-vredi-tadicev-saigrac-na-meti-velikana-393219.html"/>
      </related>
    </article>
  </body>
</html>