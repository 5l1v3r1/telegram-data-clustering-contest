<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/21/molochnyj-tandem-na-vinnychyni-dva-gospodarstva-ob-yednavshys-zbuduvaly-molokozavod/"/>
    <meta property="og:site_name" content="AgroDay"/>
    <meta property="article:published_time" content="2019-11-21T09:00:37+00:00"/>
    <meta property="og:title" content="Молочний тандем: на Вінничині два господарства, об’єднавшись, збудували молокозавод"/>
    <meta property="og:description" content="Два вінницьких агропідприємства – «Ольгопіль» та «Україна О» – об'єднали кошти й зусилля і збудували з нуля невеликий молокозавод. Він перероблятиме продукцію з розташованої поруч ферми, яку реконструювали після багатьох років простою. Новий завод у селі Каташин Чечельницького району (Вінницька обл.) звели на відстані 60 метрів від ферми, тож щойно видоєне молоко одразу надходить на переробку. На молочній фермі «Ольгопіль» утримують близько 500 голів ВРХ, з яких половина – дійне стадо. «У нас все своє – пасовище, корми, стадо, а тепер ще й переробка. Навіть на доставці економимо: автомобіль з цистерною переїхав через дорогу – і вже на заводі», – розповідає керівник господарства «Ольгопіль» Павло Каленич. Основний акцент при виготовленні продукції компанія робить на якості, наголошуючи на перевагах доставки молока на переробку в дуже короткі терміни. Також на підприємстві запроваджують агротуризм. Зараз «Ольгопіль» реконструює ще одну ферму в цьому ж селі і планує на ній максимальну"/>
  </head>
  <body>
    <article>
      <h1>Молочний тандем: на Вінничині два господарства, об’єднавшись, збудували молокозавод</h1>
      <address>
        <time datetime="2019-11-21T09:00:37+00:00">21 Nov 2019, 09:00</time>
      </address>
      <p>Два вінницьких агропідприємства – «Ольгопіль» та «Україна О» – об’єднали кошти й зусилля і збудували з нуля невеликий молокозавод. Він перероблятиме продукцію з розташованої поруч ферми, яку реконструювали після багатьох років простою.</p>
      <p>Новий завод у селі Каташин Чечельницького району (Вінницька обл.) звели на відстані 60 метрів від ферми, тож щойно видоєне молоко одразу надходить на переробку. На молочній фермі «Ольгопіль» утримують близько 500 голів ВРХ, з яких половина – дійне стадо.</p>
      <p>«У нас все своє – пасовище, корми, стадо, а тепер ще й переробка. Навіть на доставці економимо: автомобіль з цистерною переїхав через дорогу – і вже на заводі», – розповідає керівник господарства «Ольгопіль» Павло Каленич.</p>
      <p>Основний акцент при виготовленні продукції компанія робить на якості, наголошуючи на перевагах доставки молока на переробку в дуже короткі терміни. Також на підприємстві запроваджують агротуризм.</p>
      <p>Зараз «Ольгопіль» реконструює ще одну ферму в цьому ж селі і планує на ній максимальну автоматизацію процесів. Наразі вже придбали роботокомплекс для доїння.</p>
      <p>Повідомляє <a href="https://landlord.ua/news/keis-iak-dva-hospodarstva-na-vinnychchyni-ob-iednavshys-pobuduvaly-molochnu-fermu/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/18/stajnya-majbutnogo-v-nimechchyni-zbuduyut-innovatsijnyj-sad-korivnyk/"/>
        <a href="https://agroday.com.ua/2019/11/08/banany-kosmonavty-na-lvivshhyni-fermery-vyroshhuyut-ekzotychni-frukty-za-kosmichnymy-tehnologiyamy/"/>
        <a href="https://agroday.com.ua/2019/11/04/za-yevrostandartom-na-luganshhyni-zbuduyut-suchasnyj-zavod-z-vyrobnytstva-molochnoyi-produktsiyi/"/>
        <a href="https://agroday.com.ua/2019/11/04/u-ternopilskij-oblasti-vidkrylysya-simejni-molochni-fermy/"/>
        <a href="https://agroday.com.ua/2019/10/31/shef-kuhar-vlashtuvav-vertykalnu-fermu-v-tsentri-mista-na-filippinah/"/>
        <a href="https://agroday.com.ua/2019/10/28/vzayemopidtrymka-yak-na-odeshhyni-fermer-opikuyetsya-problemamy-sela/"/>
      </related>
    </article>
  </body>
</html>