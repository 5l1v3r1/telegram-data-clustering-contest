<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%b5%ce%af%cf%84%ce%b5-%cf%83%ce%b5-%cf%87%ce%ac%cf%81%cf%84%ce%b5%cf%82-%cf%80%ce%bf%cf%8d-%ce%b8%ce%b1-%cf%87%cf%84%cf%85%cf%80%ce%ae%cf%83%ce%b5%ce%b9-%ce%b7-%ce%ba%ce%b1%ce%ba%ce%bf%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T09:00:21+00:00"/>
    <meta property="og:title" content="Δείτε σε χάρτες πού θα χτυπήσει η κακοκαιρία"/>
    <meta property="og:description" content="Επιδείνωση του καιρού αναμένεται από το μεσημέρι της Πέμπτης 20 Νοεμβρίου με τοπικά ισχυρές βροχές και καταιγίδες."/>
  </head>
  <body>
    <article>
      <h1>Δείτε σε χάρτες πού θα χτυπήσει η κακοκαιρία</h1>
      <address>
        <time datetime="2019-11-21T09:00:21+00:00">21 Nov 2019, 09:00</time>
      </address>
      <p>
        <b>Επιδείνωση του καιρού αναμένεται από το μεσημέρι της Πέμπτης 20 Νοεμβρίου με τοπικά ισχυρές βροχές και καταιγίδες.</b>
      </p>
      <p>Το πρωί της Πέμπτης εκδηλώνονται βροχές και σποραδικές καταιγίδες τοπικού χαρακτήρα σε περιοχές της νοτιοδυτικής και βορειοανατολικής χώρας με τα φαινόμενα να είναι κατά κανόνα ασθενή.</p>
      <p>Μετά το μεσημέρι ωστόσο και από τα νότια ο καιρός θα παρουσιάσει επιδείνωση με βροχές και καταιγίδες που τοπικά θα είναι ισχυρές. Από τις βραδινές ώρες τα ισχυρά φαινόμενα θα επεκταθούν στα νησιά του Ανατολικού Αιγαίου και στα Δωδεκάνησα. Στην Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου και στα Δωδεκάνησα τα φαινόμενα θα συνεχιστούν έως και τις μεσημεριανές ώρες της Παρασκευής 22/11.</p>
      <p>Βροχές και καταιγίδες πιθανόν κατά περιόδους έντονες θα εκδηλωθούν μετά το μεσημέρι της Πέμπτης στο νομό Αττικής και στην πόλη της Αθήνας.</p>
      <p>Στους χάρτες που ακολουθούν αποτυπώνεται η γεωγραφική κατανομή των αθροιστικών βροχοπτώσεων έως και τις μεσημεριανές ώρες της Παρασκευής, όπως προβλέπονται από το περιοχικό προγνωστικό μοντέλο BOLAM, και η ένταση της ηλεκτρικής δραστηριότητας τις μεσημεριανές ώρες της Πέμπτης σύμφωνα με το προγνωστικό σύστημα TALOS-ΕΡΜΗΣ.</p>
      <figure>
        <img src="https://www.newsbeast.gr/files/1/2019/11/p4l88jpa.jpg"/>
      </figure>
      <figure>
        <img src="https://www.newsbeast.gr/files/1/2019/11/39fmisku.jpg"/>
      </figure>
    </article>
  </body>
</html>