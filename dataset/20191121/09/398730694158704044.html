<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/stor-nick-cave-utstallning-i-kopenhamn/"/>
    <meta property="og:site_name" content="DN.SE"/>
    <meta property="article:published_time" content="2019-11-21T09:43:45+00:00"/>
    <meta property="og:title" content="Stor Nick Cave-utställning i Köpenhamn"/>
    <meta property="og:description" content="En stor utställning om Nick Cave invigs i Köpenhamn, våren 2020."/>
  </head>
  <body>
    <article>
      <h1>Stor Nick Cave-utställning i Köpenhamn</h1>
      <address><time datetime="2019-11-21T09:43:45+00:00">21 Nov 2019, 09:43</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>En stor utställning om Nick Cave invigs i Köpenhamn, våren 2020. Den ger inblickar i över 50 år av artistens liv. Bland annat utlovas ett ”multisensoriskt” utforskande av ”hans många universum” och det blir både storskaliga installationer och ljudlandskap. Dessutom visas konst, handskrivna sångtexter, foton och en rad privata föremål från Caves liv. Han har själv lånat ut 300 av föremålen.</b>
      </p>
      <p>Utställningen har tagits fram av Danmarks kungliga bibliotek, i samarbete med Arts Centre Melbourne och Nick Cave själv. Cave och Warren Ellis har komponerat det särskilda ”ljudlandskap” som ingår.</p>
      <p>
        <a href="https://www.dn.se/kultur-noje/skivrecensioner/skivrecension-nick-cave-hittar-ljuset-i-sorgen-pa-ghosteen/">Skivrecension: Nick Cave hittar ljuset i sorgen på ”Ghosteen”</a>
      </p>
      <p>Utställningen pågår på Det Kongelige Bibliotek i Köpenhamn, i tillbyggnaden ”Den svarta diamanten”, mellan 23 mars och 3 oktober 2020.</p>
      <p>Cave är just nu aktuell med albumet ”Ghosteen” och kommer dessutom till Sverige i vår, den 23 maj spelar han i Globen, Stockholm.</p>
    </article>
  </body>
</html>