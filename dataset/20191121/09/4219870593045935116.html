<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831492-Mobilnim-telefonom-snimao-seksualni-odnos-sa-sedmogodisnjom-devojcicom-U-okviru-akcije-Armagedon-policija-uhapsila-tri-osobe"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T09:39:00+00:00"/>
    <meta property="og:title" content="Mobilnim telefonom snimao seksualni odnos sa sedmogodišnjom devojčicom: U okviru akcije &quot;Armagedon&quot; policija uhapsila tri osobe"/>
    <meta property="og:description" content="Osumnjičenima je određeno zadržavanje do 48 sati"/>
  </head>
  <body>
    <article>
      <h1>Mobilnim telefonom snimao seksualni odnos sa sedmogodišnjom devojčicom: U okviru akcije "Armagedon" policija uhapsila tri osobe</h1>
      <address><time datetime="2019-11-21T09:39:00+00:00">21 Nov 2019, 09:39</time> by <a rel="author">Novosti online</a></address>
      <p>
        <b>Osumnjičenima je određeno zadržavanje do 48 sati</b>
      </p>
      <p>Pripadnici Ministarstva unutrašnjih poslova, Odeljenja za suzbijanje visokotehnološkog kriminala, u saradnji sa Posebnim odeljenjem za borbu protiv visokotehnološkog kriminala Višeg javnog tužilaštva u Beogradu, u nastavku akcije "Armagedon" u odvojenim akcijama uhapsili su tri osobe zbog sumnje da su počinile krivično delo prikazivanje, pribavljanje i posedovanje pornografskog materijala i iskorišćavanje maloletnog lica za pornografiju, dok se jedna od njih tereti i za krivično delo obljuba nad detetom.</p>
      <p>Policija je uhapsila N. B. (18) iz okoline Velikog Gradišta jer je, kako se sumnja, mobilnim telefonom<b> </b>snimao seksualni odnos sa sedmogodišnjom devojčicom i taj snimak potom razmenjivao putem različitih aplikacija za dopisivanje sa drugim korisnicima.</p>
      <related>
        <a href="https://www.novosti.rs/vesti/naslovna/hronika/aktuelno.291.html:831368-Monstruozne-pretnje-Alzirca-Srbima-Treba-vas-sve-pobiti-i-svima-iseci-glave-a-od-Srbije-napraviti-islamsku-drzavu-VIDEO"/>
      </related>
      <p>U drugoj akciji uhapšen je I. B. (22) iz Niša koji je, kako se sumnja,<b> </b>preko društvene mreže Instagram, od jedanaestogodišnje devojčice tražio i dobijao njene fotografije na kojima je naga, a nakon toga zahtevao da komuniciraju i putem video-poziva.</p>
      <p>Takođe, policija je uhapsila D. B. (25) iz Beograda, koji se tereti da je, u dužem vremenskom periodu, preko lažnih naloga na Instagramu, od većeg broja maloletnih osoba starosti od 12 do 14 godina, tražio i dobijao njihove fotografije na kojima su nagi.</p>
      <p>Osumnjičenima je određeno zadržavanje do 48 sati i oni će, uz krivične prijave, biti privedeni nadležnom tužilaštvu.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/republika_srpska/aktuelno.655.html:830247-Irnes-je-imao-seksualni-odnos-sa-devojcicom-13-Za-obljubu-dobio-osam-godina-zatvora"/>
        <a href="http://www.novosti.rs/vesti/naslovna/hronika/aktuelno.291.html:825139-UZAS-KOD-BABUSNICE-Pronadjeno-telo-mladica-Danijela-S-22-obesenog-o-gredu-Majka-ga-prijavila-da-je-obljubio-sestricinu"/>
        <a href="http://www.novosti.rs/vesti/naslovna/republika_srpska/aktuelno.655.html:809102-Radnicima-ringispila-16-godina-zatvora-zbog-obljube-13-godisnjakinje"/>
        <a href="http://www.novosti.rs/vesti/naslovna/hronika/aktuelno.291.html:806694-PRESUDA-U-JAGODINI-Za-obljubu-sestricine-cetiri-i-po-godine"/>
      </related>
    </article>
  </body>
</html>