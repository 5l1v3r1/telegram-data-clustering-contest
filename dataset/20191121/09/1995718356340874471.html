<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152687-koly-zasvitiat-golovni-ialynky-lucka"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T09:37:00+00:00"/>
    <meta property="og:title" content="Коли засвітять головні ялинки Луцька"/>
    <meta property="og:description" content="Стало відомо, коли засвітять головні ялинки Луцька, що на Театральному майдані."/>
  </head>
  <body>
    <article>
      <h1>Коли засвітять головні ялинки Луцька</h1>
      <address>
        <time datetime="2019-11-21T09:37:00+00:00">21 Nov 2019, 09:37</time>
      </address>
      <p>Стало відомо, коли засвітять головні ялинки Луцька, що на Театральному майдані.<br/><br/>Про це директорка департаменту культури <b>Тетяна Гнатів</b> говорила 21 листопада під час засідання постійної комісії міської ради з питань планування соціально-економічного розвитку, бюджету та фінансів.<br/><br/>Спочатку програма фінансування передбачала засвічення ялинок лише в центрі міста та проведення основних заходів саме там, однак члени комісії вирішили висунути пропозицію додати до програми фінансування суму ще 100 тисяч гривень, яка піде на засвічення ялинок у мікрорайонах Луцька. Питання підтримали одноголосно. <br/><br/>Тож загалом на святкування Нового року у місті витратять 400 тисяч гривень, які спрямують на концертні програми, декорації міста і ялинок та інші подарунки для містян.<br/><br/>Помилуватися прикрашеними красунями із яскравими вогниками можна буде вже 19 грудня після урочистого засвічення.</p>
    </article>
  </body>
</html>