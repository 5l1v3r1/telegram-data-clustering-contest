<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000111895"/>
    <meta property="og:site_name" content="MGR Online"/>
    <meta property="article:published_time" content="2019-11-21T09:33:00+00:00"/>
    <meta property="og:title" content="&quot;เอ็มมี่&quot; หน้าแหก ขอความช่วยเหลือจาก &quot;ธีร์&quot; แต่ได้ความเงิบกลับมา เพื่อนลงขันช่วย 6 หมื่นประกันตัว"/>
    <meta property="og:description" content="เอ็มมี่ แม็กซิม รอดนอนคุก เพื่อนลงขันช่วย 6 หมื่นประกันตัว รับอย่างไม่อาย บากหน้าขอเงินประกันตัวจาก ธีร์ แต่ได้ความเงิบกลับมา หลังอีกฝ่ายบอกตนก็ลำบากเหมือนกัน งัดแชต์ไลน์แฉ อีกฝ่ายอ่านแต่ไม่ตอบกลับมาอีกเลย เพื่อนบ้านเผยหนุ่มธี"/>
  </head>
  <body>
    <article>
      <h1>"เอ็มมี่" หน้าแหก ขอความช่วยเหลือจาก "ธีร์" แต่ได้ความเงิบกลับมา เพื่อนลงขันช่วย 6 หมื่นประกันตัว</h1>
      <address><time datetime="2019-11-21T09:33:00+00:00">21 Nov 2019, 09:33</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011576901.JPEG"/>
      </figure>
      <p><b>"เอ็มมี่ แม็กซิม" รอดนอนคุก เพื่อนลงขันช่วย 6 หมื่นประกันตัว รับอย่างไม่อาย บากหน้าขอเงินประกันตัวจาก "ธีร์" แต่ได้ความเงิบกลับมา หลังอีกฝ่ายบอกตนก็ลำบากเหมือนกัน งัดแชต์ไลน์แฉ อีกฝ่ายอ่านแต่ไม่ตอบกลับมาอีกเลย เพื่อนบ้านเผยหนุ่มธีร์ขนข้าวของย้ายออกจากบ้านไป 1 เดือนแล้ว <br/></b><br/>หลังถูกผู้เสียหายคดีโกงแชร์แจ้งความเอาผิด <b>"เอ็มมี่ อมลวรรณ"</b> หรือ <b>"เอ็มมี่ แม็กซิม"</b> ในคดีฉ้อโกง มูลค่าความเสียหายกว่า 28 ล้านบาท สาวเอ็มมี่ต้องนำเงินไปประกันตัวต่อศาลตามนัด โดยครั้งก่อนได้ร่ำไห้ร้องขอให้<b> "เสี่ยโป้ อานนท์" </b>ช่วยเหลือ ซึ่งล่าสุดสาวเอ็มมี่ก็โพสต์ขอความช่วยเหลือเรื่องเงินประกันตัว คราวนี้ขอความช่วยเหลือจาก<b> "ธีร์ ภูมิธนะวัชร์"</b> ดาราหนุ่มที่ป่วยเป็นวัณโรคทับตับและต่อมน้ำเหลือง และสาวเอ็มมี่เป็นคนออกมาโพสต์ขอความช่วยเหลือเป็นคนแรกจนหนุ่มธีร์ได้ยอดบริจาคสูงถึง 8 ล้าน โดยเจ้าตัวเผยว่า <b>"ถ้าวันนี้เอ็มมี่อยากขอความช่วยเหลือจากพี่ธีร์บ้างจะได้ไหมคะ ถึงวันประกันตัวอีกแล้ว ขอตรงนี้ ขอแบบไม่อาย พรุ่งนี้ 21 พฤศจิกายน ต้องประกันตัวก่อนขึ้นศาลเพื่อเข้ารับปฏิเสธข้อกล่าวหา วันนี้เอ็มมี่คนนี้ จะขอความช่วยเหลือจากคนที่เคยช่วยเหลือ จะได้ไหมคะ"<br/></b><br/>ซึ่งสาวเอ็มมี่ก็ได้รับความผิดหวังกลับมา หลังจากที่หนุ่มธีร์ปฏิเสธให้ความช่วยเหลือ โดยอ้างว่าตนเองก็ลำบาก มีเจ้าหนี้บุกทวงถึงในบ้าน ไม่รู้จะเอาเงินที่ไหนไปช่วย อีกทั้งยังเผยแชตไลน์กับอมรินทร์ทีวี ที่แสดงให้เห็นว่าหนุ่มธีร์อ่านข้อความแต่ไม่ตอบกลับมา<br/><br/>อย่างไรก็ตาม อมรินทร์ทีวี ได้รายงานต่อว่า เอ็มมี่ได้รับเงินจากเพื่อนๆ 6 หมื่นที่ช่วยกันลงขันเพื่อนำเงินไปช่วยประกันตัวจนรอดนอนคุก และหลังจากนี้เจ้าตัวขอไม่พูดถึงหนุ่มธีร์อีก ขอให้มีความสุขกับกองเงิน 8 ล้าน ขณะที่ธีร์นั้น บ้านปิดเงียบ เพื่อนบ้านเผยว่า 1 เดือนที่ผ่านมามีการย้ายข้าวของออกไป เชื่อว่าน่าจะย้ายไปอยู่ที่อื่นแล้ว</p>
      <figure>
        <img src="https://mpics.mgronline.com/pics/Images/562000011576902.JPEG"/>
      </figure>
      <figure>
        <img src="https://mpics.mgronline.com/pics/Images/562000011576903.JPEG"/>
      </figure>
      <figure>
        <img src="https://mpics.mgronline.com/pics/Images/562000011576904.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000111895"/>
      </related>
    </article>
  </body>
</html>