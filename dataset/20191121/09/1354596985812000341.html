<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/google-assistent-zakelijke-markt"/>
    <meta property="og:site_name" content="Emerce"/>
    <meta property="article:published_time" content="2019-11-21T09:01:00+00:00"/>
    <meta property="og:title" content="Google Assistent naar zakelijke markt"/>
    <meta property="og:description" content="Spreekbutler Google Assistent wordt beschikbaar gemaakt voor zakelijke gebruikers van het G Suite."/>
  </head>
  <body>
    <article>
      <h1>Google Assistent naar zakelijke markt</h1>
      <address><time datetime="2019-11-21T09:01:00+00:00">21 Nov 2019, 09:01</time> by <a rel="author">Erwin Boogert</a></address>
      <p>
        <b>Spreekbutler Google Assistent wordt beschikbaar gemaakt voor zakelijke gebruikers van het G Suite.</b>
      </p>
      <p>Vooralsnog gaat het om een besloten beta-programma waar binnen de nieuwe zakelijke functies worden getest. Het zal echter niet lang duren voordat deze worden uitgerold naar de vijf miljoen betalende klanten van G Suite.</p>
      <p>Gebruikers ervan kunnen, zo legt Google uit, gaan <a href="https://services.google.com/fb/forms/googleassistantforgsuite-betatestapplication/">praten tegen hun agenda</a> of even snel handsfree sms of een WhatsApp-bericht naar collega’s of relaties sturen. Vergadertelefoons met Google-koppelingen kunnen ook zonder handen worden bediend.</p>
      <p>De niet verrassende noviteit bestaat al langer op de particuliere markt. Iedere kwartaal worden er tientallen miljoenen smartspeakers en honderden miljoenen telefoons verkocht die met Assistent overweg kunnen. Het is niet duidelijk of Google in deze context zakelijke en privé accounts wil kunnen laten combineren.</p>
      <related>
        <h4>Gerelateerde items</h4>
        <a href="https://www.emerce.nl/nieuws/google-zet-aihulpje-duplex-buiten-vs"/>
        <a href="https://www.emerce.nl/nieuws/google-home-mini-assistent-spreken-twee-tongen"/>
      </related>
    </article>
  </body>
</html>