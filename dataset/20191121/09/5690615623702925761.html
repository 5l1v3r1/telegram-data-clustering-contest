<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836984-lukashenko-proponuvav-zelenskomu-prikordonnikiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T09:55:00+00:00"/>
    <meta property="og:title" content="Лукашенко пропонував Зеленському прикордонників"/>
    <meta property="og:description" content="КИЇВ. 21 листопада. УНН. Білоруський лідер Олександр Лукашенко пропонував Президенту Володимиру Зеленському допомогу з приводу кількості прикордонників на …"/>
  </head>
  <body>
    <article>
      <h1>Лукашенко пропонував Зеленському прикордонників</h1>
      <address><time datetime="2019-11-21T09:55:00+00:00">21 Nov 2019, 09:55</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Білоруський лідер Олександр Лукашенко пропонував Президенту Володимиру Зеленському допомогу з приводу кількості прикордонників на кордоні України з Росією. Про це Зеленський заявив журналістам під час візиту на базу ВМС України в Очакові, передає кореспондент <b>УНН</b>.</p>
      <p>"Олександр Григорович Лукашенко, він мені сказав: "я не в перший раз говорю, якщо вам потрібно буде потім допомога з приводу кількості прикордонників на кордоні України з Росією, коли вам потрібно буде брати під контроль "наш кордон", будь ласка, звертайтесь, ми обов’язково допоможемо". Ця теза була, я знаю, що вона звучала не вперше, я йому подякував, але я ж думаю, що ми – незалежна країна, у нас вистачить прикордонників", - сказав Зеленський, відповідаючи на запитання про те, чи пропонував Лукашенко свої миротворчі сили для Донбасу.</p>
      <p>Нагадаємо, раніше ЗМІ повідомляли, що <a href="https://www.unn.com.ua/uk/news/1826591-lukashenko-bilorus-gotova-napraviti-mirotvortsiv-na-donbas?fbclid=IwAR3sdih0QwUce7ILl4qIK35iExevWNOJVJNMVWpFaebruoUR2cYeGJ3VG6Y">Лукашенко підтвердив готовність</a> своєї країни взяти участь у врегулюванні на Донбасі, в тому числі шляхом направлення туди білоруського миротворчого контингенту.</p>
    </article>
  </body>
</html>