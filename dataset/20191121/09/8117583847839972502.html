<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-smutne-wiesci-od-olafa-lubaszenki-nie-jest-dobrze,nId,3346842"/>
    <meta property="og:site_name" content="Pomponik.pl"/>
    <meta property="article:published_time" content="2019-11-21T09:28:40+00:00"/>
    <meta property="og:title" content="Smutne wieści od Olafa Lubaszenki! Nie jest dobrze!"/>
    <meta property="og:description" content="Olaf Lubaszenko (50 l.) wyjawił, że bardzo cierpi. Lata życia ze sporą otyłością zrobiły swoje..."/>
  </head>
  <body>
    <article>
      <h1>Smutne wieści od Olafa Lubaszenki! Nie jest dobrze!</h1>
      <address>
        <time datetime="2019-11-21T09:28:40+00:00">21 Nov 2019, 09:28</time>
      </address>
      <h4>Olaf Lubaszenko (50 l.) wyjawił, że bardzo cierpi. Lata życia ze sporą otyłością zrobiły swoje...</h4>
      <figure>
        <img src="https://i.iplsc.com/olaf-lubaszenko/0009EHSVYMAHNS44-C122-F4.jpg"/>
        <figcaption>Olaf Lubaszenko<cite>/Tricolors /East News</cite></figcaption>
      </figure>
      <p>Życie aktora to ciągła walka z nadmiarem kilogramów. Jednak parę lat temu Olaf postanowił wziąć się za siebie i mocno schudł. <br/><br/>Udało się i zrzucił kilkadziesiąt kilogramów. Przy okazji wyznał, że jego spora waga nie była efektem lenistwa, a głębokiej depresji, która okazała się mocnym przeciwnikiem. <br/><br/>Utrzymanie formy stanowi dziś dla niego nie lada wyzwanie. Aktorowi przyszło walczyć nie tylko z otyłością czy wspomnianą depresja, ale i cukrzycą. <br/><br/>"W moim przypadku nie dałoby się oddzielić cukrzycy od dwóch poważnych problemów, czyli od otyłości i od towarzyszącej jej depresji. Moja otyłość stała się początkiem problemów z cukrzycą. </p>
      <p>Mam cukrzycę typu II. Została ona zdiagnozowana przy okazji mojej wizyty u lekarza w sprawie leków na nadciśnienie i żołądek. </p>
      <p>Kiedy stanąłem w drzwiach, ważąc już ponad 160 kg, pani doktor przywitała mnie słowami 'pan przychodzi na pewno z cukrzycą'. Zaprzeczyłem, ale zlecono mi badania, które niestety ją potwierdziły" – przytacza jego wspomnienia "Super Express".  </p>
      <figure>
        <img src="https://i.iplsc.com/olaf-lubaszenko-zrzucil-kilkadziesiat-kilogramow/0009EGPNG0JTFO7V-C122-F4.png"/>
        <figcaption>Olaf Lubaszenko zrzucił kilkadziesiąt kilogramów!<cite>/AKPA /AKPA</cite></figcaption>
      </figure>
      <p>Aktor wyznał, że najtrudniej było mu zmienić nawyki żywieniowe. Ponoć katorgą było odstawienie słodkich napojów i zastąpienie ich zwykłą wodą. <br/><br/>Lubaszenko stara się nie jeść białego pieczywa i unika też soków owocowych, które również mają dużo cukrów.<br/><br/>Dzięki temu udaje mu się utrzymać wagę w ryzach. Niestety, sam przyznał, że coraz częściej zdarza mu się sięgać po słodycze, do których ma słabość. <br/><br/>Mógłby ten nadmiar kalorii zniwelować chociażby na siłowni, ale tutaj pojawił się poważny problem. Lata z otyłością zrobiły swoje...<br/><br/>"Ostatnio wyznał, że wysiadły mu stawy w wyniku sporej nadwagi. Co gorsza, aby zrzucić nadmiar kilogramów, nie wystarczy sama dieta, potrzebne są ćwiczenia. A te sprawiają mu zbyt duży ból i koło się zamyka" - czytamy w "Super Expressie". </p>
      <related>
        <a href="http://www.pomponik.pl/plotki/news-olaf-lubaszenko-sporo-schudl-pomogla-mu-w-tym-ukochana,nId,2402962?parametr=embed_linki"/>
      </related>
      <figure>
        <img src="https://i.iplsc.com/olaf-lubaszenko-przez-problemy-ze-stawami-nie-moze-cwiczyc/0009EGPQS8Q0SYIO-C122-F4.png"/>
        <figcaption>Olaf Lubaszenko przez problemy ze stawami nie może ćwiczyć<cite>/Podlewski /AKPA</cite></figcaption>
      </figure>
      <figure>
        <img src="https://i.iplsc.com/olaf-lubaszenko-walczy-z-nadwaga-od-lat/0009EGPYHVVSEKPU-C122-F4.png"/>
        <figcaption>Olaf Lubaszenko walczy z nadwagą od lat<cite>/Tricolors /East News</cite></figcaption>
      </figure>
      <figure>
        <img src="https://i.iplsc.com/olaf-lubaszenko/0009EGQ1EBBNF4CD-C122-F4.png"/>
        <figcaption>Olaf Lubaszenko<cite>/ Mieszko Piętka /AKPA</cite></figcaption>
      </figure>
      <figure>
        <video src="https://v.iplsc.com/dominika-gwit-uwielbiam-chodzic-do-kosmetyczki/00098ZTUQ8ULHOWI-V2.mp4"/>
        <figcaption>Dominika Gwit: Uwielbiam chodzić do kosmetyczki<cite>Newseria Lifestyle</cite></figcaption>
      </figure>
    </article>
  </body>
</html>