<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598396/vartholomaios-kai-imamoglou-se-deipno-kata-tis-misallodoksias-stin-tourkia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T09:15:00+00:00"/>
    <meta property="og:title" content="Βαρθολομαίος και Ιμάμογλου σε δείπνο κατά της μισαλλοδοξίας στην Τουρκία"/>
    <meta property="og:description" content="Δείπνο προς τιμήν όλων των θρησκευτικών ηγετών στην Τουρκία αλλά και καλεσμένους από το χώρο της τέχνης, του αθλητισμού, της πολιτικής και του επιχειρήσεων..."/>
  </head>
  <body>
    <article>
      <h1>Βαρθολομαίος και Ιμάμογλου σε δείπνο κατά της μισαλλοδοξίας στην Τουρκία</h1>
      <address><time datetime="2019-11-21T09:15:00+00:00">21 Nov 2019, 09:15</time> by <a rel="author">SigmaLive</a></address>
      <p>Δείπνο προς τιμήν όλων των θρησκευτικών ηγετών στην Τουρκία αλλά και καλεσμένους από το χώρο της τέχνης, του αθλητισμού, της πολιτικής και του επιχειρήσεων παρατέθηκε χθες το βράδυ από το δήμο Σαρίγερ της Κωνσταντινούπολης, στο οποίο επίτιμος προσκεκλημένος ήταν και ο Οικουμενικός Πατριάρχης Βαρθολομαίος.</p>
      <p>Οικοδεσπότης στο δείπνο, που στόχο είχε να τονιστεί η πολυ-πολυτισμικότητα της Κωνσταντινούπολης, ήταν ο νέο-εκλεγείς δήμαρχος Εκρέμ Ιμάμογλου,  ο οποίος έστειλε ένα μήνυμα ενάντια στη μισαλλοδοξία και τις διακρίσεις. «Ίσως δεν μπορούμε να διαμορφώσουμε το μέλλον αυτής της χώρας ο καθένας μόνος του, αλλά αν είμαστε όλοι μαζί τότε μπορούμε να οικοδομήσουμε ένα μέλλον που επιθυμούμε και ονειρευόμαστε», τόνισε.</p>
      <p>Από την πλευρά του ο Οικουμενικός Πατριάρχης Βαρθολομαίος υπογράμμισε ότι «ακόμη κι αν είμαστε από διαφορετικές θρησκείες, πρέπει να γνωρίζουμε ότι κοινός στόχος όλων των θρησκειών είναι να γίνουμε αποδεκτοί στο ουράνιο περιβόλι του Θεού και αυτό θα το επιτύχουμε μόνο δείχνοντας σεβασμό σε όλα τα πλάσματα του Δημιουργού».</p>
    </article>
  </body>
</html>