<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2579982/komu-prizupinat-viplatu-socialnoi-dopomogi-perelik"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T09:37:00+00:00"/>
    <meta property="og:title" content="Кому призупинять виплату соціальної допомоги, - ПЕРЕЛІК"/>
    <meta property="og:description" content="Виплату пільг українцям призупинять. Соціальну допомогу не будуть отримувати застраховані особи."/>
  </head>
  <body>
    <article>
      <h1>Кому призупинять виплату соціальної допомоги, - ПЕРЕЛІК</h1>
      <address><time datetime="2019-11-21T09:37:00+00:00">21 Nov 2019, 09:37</time> by <a rel="author">Катерина Тополюк</a></address>
      <p>
        <i>Від середи, 20 листопада, Фонд соціального страхування України призупинив перерахування коштів для виплати матеріального забезпечення безробітним українцям, породіллям та не будуть виплачувати допомогу по поховання. </i>
      </p>
      <p>Фінансування тимчасово не буде відбуватися у зв’язку із закінченням кошторисних призначень за зазначеним напрямом. Про це повідомили на Facebook-сторінці Фонду соціального страхування України. </p>
      <p>Як зазначив директор виконавчої дирекції Фонду Євген Баженков, за напрямом матеріального забезпечення заплановані на рік видатки було вичерпано 19 листопада. Наразі загальна сума по заявам-розрахункам, наданим до фінансування у 2019 році становить 13,573 млрд гривень, що перевищує кошторисні призначення на рік на 1,038 млрд грн.</p>
      <p>Відтак, призупинили перерахування коштів для виплати матеріального забезпечення застрахованим особам: у зв'язку з тимчасовою  непрацездатності, також включаючи догляд за хворою дитиною, допомога по вагітності та пологах, а також допомога на поховання.</p>
      <p>Також Євген Баженов наголосив, що ситуація недопустима, зараз ведуть перемовини із Міністерством соціальної політики, яке, як орган державного нагляду за Фондом, може за погодженням із Міністерством фінансів подати проєкт внесення відповідних змін щодо матеріального забезпечення на затвердження Кабміну. </p>
      <p>Зазначимо, здійснення страхових виплат, фінансування медичних і соціальних послуг для потерпілих на виробництві та реабілітаційного лікування застрахованих осіб здійснюється Фондом у штатному режимі.</p>
      <p>Нагадаємо, 16 листопада закінчилося голосування за проєкти громадського бюджету Львова, які незабаром, з початком нового року, будуть реалізовувати. За які проєкти громадського бюджету голосували 103 тисячі львів'ян можна дізнатися <a href="https://www.032.ua/news/2575889/osvita-diti-medicina-marimbu-za-aki-proekti-gromadskogo-budzetu-golosuvali-103-tisaci-lvivan">ТУТ</a>. </p>
      <p>Джерело: Facebook-сторінка <a href="https://www.facebook.com/VDFSSU/photos/a.857869967637130/2532134580210652/?type=3&amp;theater">Фонду соціального страхування України</a></p>
    </article>
  </body>
</html>