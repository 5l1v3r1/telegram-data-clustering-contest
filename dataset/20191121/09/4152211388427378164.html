<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/entertainment/news/592545/%E0%A6%B9%E0%A7%87%E0%A6%B2%E0%A6%BF%E0%A6%95%E0%A6%AA%E0%A7%8D%E0%A6%9F%E0%A6%BE%E0%A6%B0%E0%A7%87-%E0%A6%95%E0%A6%B0%E0%A7%87-%E0%A6%B6%E0%A7%81%E0%A6%9F%E0%A6%BF%E0%A6%82-%E0%A6%B8%E0%A7%8D%E0%A6%AA%E0%A6%9F%E0%A7%87-%E0%A6%AA%E0%A7%82%E0%A6%B0%E0%A7%8D%E0%A6%A3%E0%A6%BF%E0%A6%AE%E0%A6%BE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T09:16:00+00:00"/>
    <meta property="og:title" content="হেলিকপ্টারে করে শুটিংস্পটে পূর্ণিমা!"/>
    <meta property="og:description" content="শুটিংয়ে যেতে হেলিকপ্টার ব্যবহার করলেন চিত্রনায়িকা পূর্ণিমা। বলা যায়, অনেকটা বাধ্য হয়েই এটি করতে হয়েছে। গতকাল (বুধবার, (২০ নভেম্বর) পরিবহন ধর্মঘটে সারাদেশ ছিল প্রায় অচল। কিন্তু পূর্ণিমাকে যেতে হবে নোয়াখালীর বসুরহাটে। কারণ, সেখানে চলছে ফেরদৌস-পূর্ণিমা অভিনীত চলচ্চিত্র..."/>
  </head>
  <body>
    <article>
      <h1>হেলিকপ্টারে করে শুটিংস্পটে পূর্ণিমা!</h1>
      <address><time datetime="2019-11-21T09:16:00+00:00">21 Nov 2019, 09:16</time> by <a rel="author">বিনোদন রিপোর্ট</a></address>
      <figure>
        <img src="http://cdn.banglatribune.com/contents/cache/images/1000x0x1/uploads/media/2019/11/21/b63a06e627132a69acd83614a6bed525-5dd6575d5186a.jpg"/>
        <figcaption>হেলিকপ্টারে পূর্ণিমা</figcaption>
      </figure>
      <p><b>শুটিংয়ে যেতে হেলিকপ্টার ব্যবহার করলেন চিত্রনায়িকা পূর্ণিমা। বলা যায়, অনেকটা বাধ্য হয়েই এটি করতে হয়েছে। গতকাল (বুধবার, (২০ নভেম্বর) পরিবহন ধর্মঘটে সারাদেশ ছিল প্রায় অচল।</b> <br/>কিন্তু পূর্ণিমাকে যেতে হবে নোয়াখালীর বসুরহাটে। কারণ, সেখানে চলছে ফেরদৌস-পূর্ণিমা অভিনীত চলচ্চিত্র ‌‘গাঙচিল’-এর শুটিং।<br/>পরিবহন ধর্মঘটের কারণে সড়কপথে যেতে পারছিলেন না এই চিত্রনায়িকা। তাই বিকল্প ব্যবস্থা করেন পরিচালক নঈম ইমতিয়াজ নেয়ামূল।</p>
      <p>নির্মাতা বাংলা ট্রিবিউনকে জানান, শুটিংয়ে যোগ দিতেই হেলিকপ্টারের ব্যবস্থা করা হয়।</p>
      <p>নেয়ামূল বলেন, ‘পুরো দিনই ছিল নায়িকার শুটিং। সড়কপথ অবরোধের কারণে তিনি পৌঁছাতে পারছিলেন না। তাই জরুরি ভিত্তিতে হেলিকপ্টারে ঢাকা থেকে নায়িকাকে আনার ব্যবস্থা করা হয়।’</p>
      <p>গতকাল দুপুর ১টার দিকে পূর্ণিমা শুটিং স্পটে পৌঁছান। এরপর দৃশ্যধারণে অংশ নেন।</p>
      <p>উল্লেখ্য, সড়ক পরিবহন ও সেতুমন্ত্রী ওবায়দুল কাদেরের উপন্যাস ‘গাঙচিল’ থেকে ছবিটি নির্মাণ হচ্ছে। এতে  উঠে আসবে চরের মানুষের জীবনের গল্প। এতে এনজিও কর্মী মোহনার চরিত্রে অভিনয় করছেন পূর্ণিমা আর সাংবাদিক সাগর হিসেবে দেখা যাবে ফেরদৌসকে। এ ছবিতে আরও অভিনয় করছেন আসাদুজ্জামান নূর, তারিক আনাম খান, আনিসুর রহমান মিলন, জয়রাজ প্রমুখ।</p>
      <footer>/এমআই/এম/এমওএফ/</footer>
    </article>
  </body>
</html>