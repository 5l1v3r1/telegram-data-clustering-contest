<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742871"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T09:56:00+00:00"/>
    <meta property="og:title" content="FTREIT ประเดิมซื้อทรัพย์สหไทยฯ2,000 ล้าน"/>
    <meta property="og:description" content="FTREIT ตั้งเป้าเพิ่มมูลค่าสินทรัพย์มากกว่า 40,000 ล้านบาท พร้อมลงทุนซื้ออาคาร-โรงงานสหไทยฯ รองรับอุตสาหกรรมในเขตอีอีซี"/>
  </head>
  <body>
    <article>
      <h1>FTREIT ประเดิมซื้อทรัพย์สหไทยฯ2,000 ล้าน</h1>
      <address>
        <time datetime="2019-11-21T09:56:00+00:00">21 Nov 2019, 09:56</time>
      </address>
      <p>
        <b>FTREIT ตั้งเป้าเพิ่มมูลค่าสินทรัพย์มากกว่า 40,000 ล้านบาท พร้อมลงทุนซื้ออาคาร-โรงงานสหไทยฯ รองรับอุตสาหกรรมในเขตอีอีซี</b>
      </p>
      <p>นายพีระพัฒน์ ศรีสุคนธ์ กรรมการผู้จัดการ บริษัท เฟรเซอร์ส พร็อพเพอร์ตี้ อินดัสเทรียล รีท แมนเนจเม้นท์ (ประเทศไทย) จำกัด (FIRM) ในฐานะผู้จัดการกอง FTREIT เปิดเผยว่า  ได้ทุ่มงบกว่า 2,000 ล้านบาทเข้าลงทุนในทรัพย์ศักยภาพสูงนอกกลุ่มจาก บริษัท สหไทย พรอพเพอร์ตี้ แอนด์ ดีเวลลอปเม้นท์ จำกัด โดยทรัพย์ที่เข้าลงทุนเพิ่มเติมในครั้งนี้ ประกอบด้วย คลังสินค้ารวม 11 อาคาร พื้นที่เช่ารวมกว่า 80,000 ตารางเมตร  ซึ่งเป็นอีกทำเลยุทธศาสตร์ด้านอุตสาหกรรมและโลจิสติกส์ในพื้นที่เขตพัฒนาพิเศษภาคตะวันออก หรือ อีอีซี ใกล้กับท่าเรือแหลมฉบัง และโครงการโลจิส ติกส์ พาร์คของกลุ่ม FPT ตลอดจนนิคมอุตสาหกรรมสำคัญอีกหลายแห่ง ทั้งนี้ ทรัพย์ที่เข้าลงทุนมีอัตราการเช่าพื้นที่ 100%   โดยปัจจุบันกลุ่มผู้เช่าเป็นผู้ประกอบการอุตสาหกรรมน้ำตาลและโลจิสติกส์<br/> <br/>นอกจากนี้ยังมีแผนเพิ่มอัตราการเช่าของสินทรัพย์ในกอง FTREIT ให้มากกว่า 85% ภายในปี 63 จากปัจจุบันอยู่ที่ 83% ส่วนหนึ่งมาจากการขยายสินทรัพย์ใหม่เข้ามา และการที่มีลูกค้าต่างชาติรายใหม่ๆที่สนใจเข้ามาเช่าพื้นที่เพิ่มเติม โดยเฉพาะกลุ่มลูกค้าจากจีนที่ได้รับผลกระทบจากสงครามการค้าทำให้ต้องย้ายฐานการผลิตมาไทย  คาดว่าสัดส่วนรายได้จากลูกค้าจีนในปี 63 จะเพิ่มขึ้นเป็นมากกว่า 2-3% ของรายได้รวมในปัจจุบัน  อย่างไรก็ตาม<br/><br/>บริษัทตั้งเป้าเพิ่มมูลค่าสินทรัพย์ของ FTREIT ในงวดปี 62/63  มากกว่า 40,000 ล้านบาท จากปัจจุบันอยู่ที่ 39,000 ล้านบาท ซึ่งการขยายขนาดมูลค่าสินทรัพย์ที่ต่อเนื่องจะทำให้พื้นที่เช่าของโรงงานและคลังสินค้าให้เช่าในกองเพิ่มเป็นกว่า 2 ล้านตารางเมตร  จากปัจจุบันอยู่ที่กว่า 1.76 ล้านตารางเมตร</p>
    </article>
  </body>
</html>