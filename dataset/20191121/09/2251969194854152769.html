<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/21/foto-e-haiku-nel-nuovo-libro-di-fabio-macedoni/1327426/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-21T09:29:33+00:00"/>
    <meta property="og:title" content="Foto e Haiku nel nuovo libro di Fabio Macedoni"/>
    <meta property="og:description" content="TREIA - Il testo edito da Andrea Livi, con poesie di Lucia Nardi, curato da Alberto Pellegrino sarà presentato domenica 24 novembre alle 17 nel teatro comunale. Accompagnerà l'iniziativa uno spettacolo - caleidoscopio"/>
  </head>
  <body>
    <article>
      <h1>Foto e Haiku nel nuovo libro di Fabio Macedoni</h1>
      <h2>TREIA - Il testo edito da Andrea Livi, con poesie di Lucia Nardi, curato da Alberto Pellegrino sarà presentato domenica 24 novembre alle 17 nel teatro comunale. Accompagnerà l'iniziativa uno spettacolo - caleidoscopio</h2>
      <address><time datetime="2019-11-21T09:29:33+00:00">21 Nov 2019, 09:29</time> by <a rel="author">Elisabetta Pugliese</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F21%2Ffoto-e-haiku-nel-nuovo-libro-di-fabio-macedoni%2F1327426%2F">Condividi226</a><a href="https://twitter.com/intent/tweet?text=Foto+e+Haiku+nel+nuovo+libro+di+Fabio+Macedoni&amp;url=https%3A%2F%2Fwww.cronachemaceratesi.it%2F2019%2F11%2F21%2Ffoto-e-haiku-nel-nuovo-libro-di-fabio-macedoni%2F1327426%2F">Tweet</a>Email226 Condivisioni</p>
      <p>
        <b>Sarà presentato al pubblico il libro fotografico di Fabio Macedoni “Luci e colori della mia terra”, con il patrocinio del Comune domenica 24 novembre, alle 17, nel teatro comunale di Treia, . L’ingresso è gratuito; l’opera, edita da Andrea Livi e curata da Alberto Pellegrino, ospiterà le poesie di Lucia Nardi e sarà disponibile nel foyer del teatro a partire dalle 16.30. Nel corso dell’evento, andrà in scena uno spettacolo-caleidoscopio condotto da Angelica Nicole Ricca ed Alvin Crescini, connubio di fotografie, versi e musica. </b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/presentazione-Luci-e-colori-della-mia-terra-Treia-2-325x325.jpg"/>
        <figcaption>La poetessa treiese Lucia Nardi</figcaption>
      </figure>
      <p>Per Fabio Macedoni si tratta di un’esperienza del tutto nuova; molto nota, invece, è la sua passione fotografica. C’è stato spazio anche per due immagini della giovane Alice Menichelli. Per Lucia Nardi, poetessa treiese, si è trattato di un esperimento che l’ha vista misurarsi sullo Haiku, componimento poetico nato in Giappone nel XVII secolo, generalmente composto da tre versi. I versi, che ovviamente accompagnano le foto, sono stati tradotti in cinque lingue, in modo da farne uscire una sorta di passaporto che connotasse le immagini della nostra terra quale segno di benvenuto e di apertura. Anna e Lorenzo Macedoni, Beatriz Dezi Turmo, Hans George Gruning, Isabelle Gauditz, Maria Barbara Mangold e Ping Huang i traduttori, rispettivamente per le lingue inglese, spagnolo, tedesco, francese e cinese.</p>
      <figure>
        <img src="https://cdn.cronachemaceratesi.it/wp-content/uploads/2019/11/presentazione-Luci-e-colori-della-mia-terra-Treia-4-325x226.jpg"/>
        <figcaption>Il curatore dell’opera Alberto Pellegrino</figcaption>
      </figure>
      <p>Alberto Pellegrino è un critico d’arte conosciuto; si è preso la briga di introdurre il lavoro con un’accurata presentazione che spiega e motiva le scelte editoriali. A deliziare il pubblico anche una serie di letture, brani musicali, virtuosismi canori, interpretati ed eseguiti da giovanissimi studenti del liceo Leopardi, come Riccardo Brandi, e dal giovanissimo e promettente cantante vincitore di importanti concorsi Denis Bonjaku. Nel corso del pomeriggio saranno lette le poesie, anche in lingua, accompagnate dalle relative proiezioni fotografiche. Un piccolo campionario di piccole cose interessanti del nostro territorio, partendo dalle persone per arrivare alle piante, ai fiori, ai frutti, alla terra.</p>
    </article>
  </body>
</html>