<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904577/-aubameyang-gaat-arsenal-contract-niet-verlengen-spaanse-grootmacht-wil-toeslaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T09:00:00+00:00"/>
    <meta property="og:title" content="'Aubameyang gaat Arsenal-contract niet verlengen; Spaanse grootmacht wil toeslaan'"/>
    <meta property="og:description" content="Pierre-Emerick Aubameyang staat in de nadrukkelijke belangstelling van FC Barcelona. De Arsenal-spits zou de Londense club willen verlaten en is niet van plan zijn contract te verlengen."/>
  </head>
  <body>
    <article>
      <h1>'Aubameyang gaat Arsenal-contract niet verlengen; Spaanse grootmacht wil toeslaan'</h1>
      <address>
        <time datetime="2019-11-21T09:00:00+00:00">21 Nov 2019, 09:00</time>
      </address>
      <p>
        <b>Pierre-Emerick Aubameyang staat in de nadrukkelijke belangstelling van FC Barcelona. De Arsenal-spits zou de Londense club willen verlaten en is niet van plan zijn contract te verlengen.</b>
      </p>
      <p>Dat meldt de Spaanse krant <a href="https://www.marca.com/en/football/barcelona/2019/11/20/5dd5c497e2704eac2f8b4568.html"><i>Marca</i></a>. Het contract van Aubameyang loopt tot 30 juni 2021 en de Gaboness zou de clubleiding in Noord-Londen al hebben verteld dat hij wil vertrekken. Eén van de voornaamste redenen is dat de spits Champions League-voetbal wil spelen, iets dat bij Arsenal op dit moment niet te realiseren lijkt.</p>
      <p>Arsenal lijkt er desondanks alles aan te willen doen om Aubameyang te behouden en willen binnenkort met de spits in gesprek om hem te overtuigen van een langer verblijf bij The Gunners. Sinds zijn aankomst bij de club speelde Aubameyang 79 duels voor Arsenal, waarin hij 50 keer het net wist te vinden.</p>
      <p>Barcelona is al langere tijd op zoek naar versterking voor de voorhoede. Naast Aubameyang staat ook Internazionale-spits Lautaro Martínez op het verlanglijstje van de Catalaanse club.</p>
      <aside>Lees meer<br/><a href="https://www.voetbalprimeur.be/nieuws/903412/arsenal-blijft-op-zoek-naar-defensieve-versterking-en-wil-frankfurt-verdediger.html?itm_source=www.voetbalprimeur.be&amp;itm_medium=highlighted-content">Arsenal blijft op zoek naar defensieve versterking en wil Frankfurt-verdediger</a></aside>
    </article>
  </body>
</html>