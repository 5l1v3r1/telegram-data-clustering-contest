<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268186/primarul-ion-lungu-anunta-ca-se-fac-primii-pasi-concreti-pentru-realizarea-salii-polivalente-din-suceava-el-spunea-in-februarie-ca-doar-un-guvern-liberal-va-finanta-proiectul"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T09:21:55+00:00"/>
    <meta property="og:title" content="Primarul Ion Lungu anunță că se fac primii pași concreți pentru realizarea Sălii Polivalente din Suceava. El spunea în februarie că doar un guvern liberal va finanța proiectul"/>
    <meta property="og:description" content="Primarul Sucevei, Ion Lungu, a anunțat, joi, că se fac primii pași concreți pentru realizarea Sălii Polivalente din municipiu. Anterior, Ion Lungu anunța că doar un guvern liberal va finanța această investiție. Astfel, el a declarat că în urma discuțiilor pe care le-a avut în această săptămână la București, la Compania Națională de Investiții, au …"/>
  </head>
  <body>
    <article>
      <h1>Primarul Ion Lungu anunță că se fac primii pași concreți pentru realizarea Sălii Polivalente din Suceava. El spunea în februarie că doar un guvern liberal va finanța proiectul</h1>
      <address>
        <time datetime="2019-11-21T09:21:55+00:00">21 Nov 2019, 09:21</time>
      </address>
      <p>Primarul Sucevei, Ion Lungu, a anunțat, joi, că se fac primii pași concreți pentru realizarea Sălii Polivalente din municipiu. Anterior, Ion Lungu anunța că doar un guvern liberal va finanța această investiție.</p>
      <p>Astfel, el a declarat că în urma discuțiilor pe care le-a avut în această săptămână la București, la Compania Națională de Investiții, au fost  făcuți pași concreți pentru realizarea Sălii Polivalente de 5000 locuri de la Suceava.</p>
      <figure>
        <img src="https://www.newsbucovina.ro/wp-content/uploads/2019/11/922a6365-b90d-478b-820e-0830a8de8e6e-980x1024.jpg"/>
      </figure>
      <p>El a menționat că a fost informat că a fost demarată procedura de licitație publică pentru “Servicii de proiectare  faza studiu de fezabilitate, Studiu tipografic  vizat OCPI, Studiu geotehhnic Af, Întocmire documentatii pentru obtinerea avizelor si acordurilorde principiu-construire Sala polivalenta5.000 locuri,municipiul Suceava, jud.Suceava”.</p>
      <p>„Avem certitudinea că Sala Polivalentă de la Suceava va fi prinsă la finanțare în bugetul anului  2020 și vom demara efectiv lucrările”, a spus Lungu.</p>
      <p>Reamintim că în luna februarie a acestui an primarul Ion Lungu spunea că Sala Polivalentă din Suceava va fi realizată când va veni un guvern liberal.</p>
      <p>„Mă întreabă lumea în legătură cu Sala Polivalentă. O spun cu subiect și predicat: Sala Polivalentă va fi făcută când va veni un guvern liberal. Până atunci nu se va face. Nicio investiție majoră în domeniul sportiv în Moldova nu s-a făcut. S-au dus toate în jurul Olteniei unde PSD are lideri marcanți”, a spus Ion Lungu în luna februarie a acestui an.</p>
      <p>Primarul a menționat atunci că Sala Polivalentă pentru care Suceava îndeplinește condițiile, pentru care a depus de trei ani la Guvern documentațiile nu fusese inclusă nici în 2019 la finanțare.</p>
      <p>„Singura noastră șansă este ca PNL să revină la guvernare ca să putem construi, să putem dezvolta Suceava, Moldova, așa cum s-a întâmplat în anii din urmă”, a declarat atunci Ion Lungu.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268308/accident-intre-doua-tir-uri-in-iacobeni-unul-dintre-autocamioane-s-a-rasturnat-pe-calea-ferata"/>
        <a href="https://www.newsbucovina.ro/actualitate/268289/prefectul-mirela-adomnicai-anunta-ca-pentru-interventia-pe-timp-de-iarna-pe-drumurile-nationale-sunt-pregatite-46-de-utilaje-si-ca-sunt-stocuri-de-material-antiderapant-in-pasurile-mestecanis-tihuta"/>
        <a href="https://www.newsbucovina.ro/actualitate/268280/prefectul-de-suceava-spune-ca-toate-sectiile-de-votare-sunt-pregatite-pentru-cel-de-al-doilea-tur-de-scrutin-al-alegerilor-prezindetiale-ea-spune-ca-problema-este-ca-cei-824-de-operatori-si-informati"/>
      </related>
    </article>
  </body>
</html>