<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/almanya-da-gida-bankalarindan-yararlanan-muhtac-sayisi-artti"/>
    <meta property="og:site_name" content="euronews"/>
    <meta property="article:published_time" content="2019-11-21T09:02:06+00:00"/>
    <meta property="og:title" content="Almanya'da gıda bankalarından yararlanan 'muhtaç' sayısı arttı"/>
    <meta property="og:description" content="Almanya’da yoksullara ve dar gelirlilere gıda yardımı yapan Tafel yaptığı açıklamada, 65 yaş ve üstü arasında gıda yardımlarına güvenen kişi sayısının geçtiğimiz seneye oranla yüzde 20’lik bir artış gösterdiğini duyurdu."/>
  </head>
  <body>
    <article>
      <h1>Almanya'da gıda bankalarından yararlanan 'muhtaç' sayısı arttı</h1>
      <address><time datetime="2019-11-21T09:02:06+00:00">21 Nov 2019, 09:02</time> by <a rel="author">euronews </a></address>
      <p>Almanya'da gıda bankalarından yararlananların sayısı geçen yıla göre yüzde 10 arttı. Kar amacı gütmeyen Tafel Örgütü, gıda bankası projesiyle, her yıl milyonlarca ton yiyeceği çöpe gitmeden kurtarmaya çalışıyor.</p>
      <p>Almanya’da yoksullara ve dar gelirlilere gıda yardımı yapan Tafel yaptığı açıklamada, 65 yaş ve üstü arasında gıda yardımlarına bağlı yaşayan kişi sayısının geçtiğimiz seneye oranla yüzde 20’lik bir artış gösterdiğini duyurdu. Örgüt aynı zamanda, ülkede yaşlı nüfus arasında yoksullukla mücadele adına daha fazla adım atılması gerektiğini bildirdi.</p>
      <p>Tüm dünyada olduğu gibi Almanya’da da insani yardıma muhtaç kişi sayısı giderek artıyor. Örgüt, buna karşılık çoğunluğu yenilebilir, son kullanma tarihi geçmemiş gıdalar da dahil olmak üzere çöpe giden yemek miktarının ise azalmadığını söylüyor.</p>
      <ul>
        <li>
          <a href="https://tr.euronews.com/2019/10/14/dunyada-uretilen-gidalarin-yuzde-14-u-tuketiciye-ulasmadan-israf-oluyor">Dünyada üretilen gıdaların yüzde 14'ü tüketiciye ulaşmadan israf oluyor</a>
        </li>
        <li>
          <a href="https://tr.euronews.com/2018/11/07/gida-fiyatlari-bir-senede-dunyada-yuzde-7-duserken-turkiye-de-yuzde-30-artti">Gıda fiyatları bir senede dünyada yüzde 7 düşerken Türkiye’de yüzde 30 arttı</a>
        </li>
      </ul>
      <p>Ülkede yılda 18 milyon ton besin ve gıda maddesinin çöpe atıldığını belirten Tafel’e göre gıda israfını azaltmak için yasaların da değişmesi gerekli. Çünkü Alman yasaları, süpermarket ya da fabrika gibi gıda üreten ve satan mekanlara yakın çöp kutularından, yiyecekler tüketime uygun halde olsa bile bunları alıp yemeyi suç sayıyor.</p>
      <p>Ülke genelinde 2015 ‘te 480 olan gıda bankası sayısı ise 2019’ta 947'e yükseldi.</p>
    </article>
  </body>
</html>