<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152681-u-minsocpolityky-prokomentuvaly-pryzupynennia-vyplat-likarnianyh-ta-dekretnyh"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T09:45:00+00:00"/>
    <meta property="og:title" content="У Мінсоцполітики прокоментували призупинення виплат лікарняних та декретних"/>
    <meta property="og:description" content="У Мінсоцполітики прокоментували призупинення виплат лікарняних та декретних, заявивши, що поширена у ЗМІ інформація не відповідає дійсності."/>
  </head>
  <body>
    <article>
      <h1>У Мінсоцполітики прокоментували призупинення виплат лікарняних та декретних</h1>
      <address>
        <time datetime="2019-11-21T09:45:00+00:00">21 Nov 2019, 09:45</time>
      </address>
      <p>У Міністерстві соціальної політики прокоментували призупинення виплат лікарняних та декретних, заявивши, що поширена у ЗМІ інформація не відповідає дійсності. <br/><br/>Про це йдеться у повідомленні пресслужби відомства, передає <a href="https://www.unn.com.ua/uk/news/1836917-u-minsotspolitiki-prokomentuvali-prizupinennya-viplat-likarnyanikh-ta-dekretnikh?fbclid=IwAR1Zr7Us24--oOqPNORdFFJWKucBxSLOrgobWvk6qDdZGKnNxRdIA8ouRTM#.XdZPTednGwo.facebook">УНН</a>.<br/><br/>"Сьогодні в медіа поширили інформацію про призупинення фінансування виплат, зокрема лікарняних, а також у зв’язку з вагітністю та пологами і т.д. Мінсоцполітики повідомляє, що це не відповідає дійсності. Станом на сьогодні залишки на рахунку Фонду (соціального страхування - ред.) становлять 429,4 млн грн, що є достатнім для здійснення необхідних поточних виплат", - зазначили в Мінсоцполітики.<br/><br/>У повідомленні також зазначили, що минулого тижня Печерський суд міста Києва поновив на посаді колишнього керівника Фонду <b>Євгена Баженкова</b>. Він 14 листопада, за інформацією відомства, призупинив виплати.<br/><br/>"Міністерство соціальної політики вважає цю ситуацію неприйнятною", - йдеться у повідомленні.<br/><br/>Мінсоцполітики 18 листопада звернулось Міністерства юстиції із проханням скасувати реєстрацію Баженкова як директора Виконавчої дирекції Фонду. У відомстві запевнили, що докладуть усіх зусиль для якомога швидшого вирішення ситуації та гарантували поновлення виплат.</p>
    </article>
  </body>
</html>