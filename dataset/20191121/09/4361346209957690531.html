<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/a-dal-november-30-ig-meghosszabbitjak-a-jelentkezesi-hataridot/187073"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T09:10:00+00:00"/>
    <meta property="og:title" content="A Dal - November 30-ig meghosszabbítják a jelentkezési határidőt"/>
    <meta property="og:description" content="BorsOnline"/>
  </head>
  <body>
    <article>
      <h1>A Dal - November 30-ig meghosszabbítják a jelentkezési határidőt</h1>
      <address><time datetime="2019-11-21T09:10:00+00:00">21 Nov 2019, 09:10</time> by <a rel="author">Bors</a></address>
      <p>
        <b>November 30-ig meghosszabbítja A Dal 2020 pályázat jelentkezési határidejét a Duna Televízió a nagy érdeklődést és a zenei szakma kérését figyelembe véve. </b>
        <b>November 30-ig meghosszabbítja A Dal 2020 pályázat jelentkezési határidejét a Duna Televízió a nagy érdeklődést és a zenei szakma kérését figyelembe véve.</b>
      </p>
      <p>Nevezni kizárólag online, a <a href="http://www.adal.hu/">www.adal.hu</a> oldalon lehet a jelentkezési lap kitöltésével és a szükséges mellékletek feltöltésével. A honlapon megtalálható A Dal 2020 részletes pályázati kiírása. A műsor készítői műfajtól függetlenül várják a magyar nyelvű pályaműveket - közölte az MTVA sajtóosztálya csütörtökön az MTI-vel.</p>
      <p>Mint írták, idén is érdemes a megmérettetésre jelentkezni, hiszen a kilencedik alkalommal látható dalválasztó show-ban <b>nemcsak Magyarország legjobb dalát keresi és választja ki a zsűri és a közönség, hanem értékes szakmai díjakat is lehet nyerni.</b> A Dal nyertesét a Duna Televízió számos megjelenéssel támogatja: a győztes felléphet a legnevesebb hazai fesztiválok színpadain, a koncertlehetőségeken kívül pedig kiemelt promóciót kap a Petőfi Rádióban, illetve a zenei produkció fejlesztésére fordítható támogatásban is részesül.</p>
      <p><b>A Dal nyertese egyben megkapja a Petőfi Zenei Díj Az év dala elismerését.</b> A műsorban több különdíjat adnak át: A Dal 2020 legjobb dalszövegírója, A Dal 2020 felfedezettje és A Dal 2020 legjobb akusztikus felvétele elismerés birtokosa a Petőfi Zenei Díj ezen kategóriájának díját is elnyeri.</p>
    </article>
  </body>
</html>