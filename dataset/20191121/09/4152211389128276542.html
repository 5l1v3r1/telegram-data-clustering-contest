<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/my-campus/news/592561/%E0%A6%B9%E0%A6%BE%E0%A6%9C%E0%A7%80-%E0%A6%A6%E0%A6%BE%E0%A6%A8%E0%A7%87%E0%A6%B6-%E0%A6%AA%E0%A7%8D%E0%A6%B0%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T09:49:00+00:00"/>
    <meta property="og:title" content="হাজী দানেশ প্রযুক্তি বিশ্ববিদ্যালয় ভর্তি পরীক্ষার সময়সূচি প্রকাশ"/>
    <meta property="og:description" content="হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের (হাবিপ্রবি) স্নাতক প্রথম বর্ষের ভর্তি পরীক্ষার ইউনিট ভিত্তিক সময়সূচি প্রকাশিত হয়েছে। বিশ্ববিদ্যালয়ের ওয়েবসাইটে ইউনিটভিত্তিক পরীক্ষার সময়সূচি প্রকাশিত হয়।  বিশ্ববিদ্যালয়ের রেজিস্ট্রার অধ্যাপক ডা. মো. ফজলুল হক স্বাক্ষরিত..."/>
  </head>
  <body>
    <article>
      <h1>হাজী দানেশ প্রযুক্তি বিশ্ববিদ্যালয় ভর্তি পরীক্ষার সময়সূচি প্রকাশ</h1>
      <address><time datetime="2019-11-21T09:49:00+00:00">21 Nov 2019, 09:49</time> by <a rel="author">হাবিপ্রবি প্রতিনিধি</a></address>
      <figure>
        <img src="http://cdn.banglatribune.com/contents/cache/images/850x0x1/uploads/media/2016/08/31/8e6c3da0b5bd5d8916bd09742e06e64f-57c69665f331c.jpg"/>
        <figcaption>হাবিপ্রবি</figcaption>
      </figure>
      <p>হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের (হাবিপ্রবি) স্নাতক প্রথম বর্ষের ভর্তি পরীক্ষার ইউনিট ভিত্তিক সময়সূচি প্রকাশিত হয়েছে। বিশ্ববিদ্যালয়ের ওয়েবসাইটে ইউনিটভিত্তিক পরীক্ষার সময়সূচি প্রকাশিত হয়। </p>
      <p>বিশ্ববিদ্যালয়ের রেজিস্ট্রার অধ্যাপক ডা. মো. ফজলুল হক স্বাক্ষরিত বিজ্ঞপ্তিতে বলা হয়েছে, ২ থেকে ৫ ডিসেম্বর স্নাতক লেভেল-১, সেমিস্টার-১ এর ভর্তি পরীক্ষা অনুষ্ঠিত হবে। </p>
      <p>প্রতিদিন ৪ শিফটে পরীক্ষা অনুষ্ঠিত হবে। ১ম শিফট সকাল ৯ টা থেকে সাড়ে ১০ টা, ২য় শিফট সকাল ১১ টা থেকে দুপুর সাড়ে ১২ টা, ৩য় শিফট দুপুর দেড়টা থেকে ৩ টা এবং ৪র্থ শিফট বিকাল সাড়ে ৩টা ৫টা পর্যন্ত।</p>
      <p>১ম দিন (২ ডিসেম্বর, সোমবার) ‘ডি’ ইউনিট, ৩ ডিসেম্বর (মঙ্গলবার) 'এ' ইউনিট, ৪ ডিসেম্বর (বুধবার) 'বি' ইউনিট এবং ৫ ডিসেম্বর (বৃহস্পতিবার) 'সি' ইউনিটের ভর্তি পরীক্ষা অনুষ্ঠিত হবে। </p>
      <p>১ম দিন ১ম শিফট 'ডি১' ২য় শিফট 'ডি২', ৩য় শিফট 'ডি৩' এবং ৪র্থ শিফট 'ডি৪'; ২য় দিন ১ম শিফট 'এ১' ২য় শিফট 'এ২', ৩য় শিফট 'এ৩' এবং ৪র্থ শিফট 'এ৪'; ৩য় দিন ১ম শিফট 'বি১' ২য় শিফট 'বি২', ৩য় শিফট 'বি৩' এবং ৪র্থ শিফট 'বি৪' এবং ৪র্থ দিন ১ম শিফট 'সি১' (বাণিজ্য বিভাগ) ২য় শিফট 'সি২' (বিজ্ঞান ও মানবিক), ৩য় শিফট 'সি৩' (বিজ্ঞান ও মানবিক) এবং ৪র্থ শিফট স্থাপত্যবিদ্যা বিভাগের ব্যবহারিক (অঙ্কন) অনুষ্ঠিত হবে।</p>
      <p>ইংরেজি মাধ্যমের পরীক্ষা বিশ্ববিদ্যলয়ের কৃষি অনুষদীয় কনফারেন্স কক্ষে অনুষ্ঠিত হবে। ১ম দিন (২ ডিসেম্বর) 'ডি' ইউনিট, ২য় দিন (৩ ডিসেম্বর) 'এ' ইউনিট ৩য় দিন (৪ ডিসেম্বর) 'বি'  ইউনিটের পরীক্ষা বিকাল সাড়ে ৩টা ৫টা পর্যন্ত এবং চতুর্থ দিন (৫ ডিসেম্বর) 'সি'  (বাণিজ্য বিভাগ)  ইউনিট সকাল ৯টা থেকে সাড়ে ১০টা এবং 'সি' (বিজ্ঞান ও মানবিক) ইউনিট দুপুর দেড়টা থেকে ৩টা পর্যন্ত পরীক্ষা অনুষ্ঠিত হবে।</p>
      <p>আসন বিন্যাস পরে জানানো হবে। বিস্তারিত জানতে ভিজিট করুন(<a href="http://www.hstu.ac.bd/admission">www.hstu.ac.bd/admission</a>)।</p>
      <footer>/এফএএন/</footer>
    </article>
  </body>
</html>