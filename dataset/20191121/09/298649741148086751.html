<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/21/a-chieti-si-inaugurano-le-quattro-isole-ecologiche-informatizzate-pn_20191121_00058/"/>
    <meta property="og:site_name" content="Askanews"/>
    <meta property="article:published_time" content="2019-11-21T09:42:06+00:00"/>
    <meta property="og:title" content="A Chieti si inaugurano le quattro isole ecologiche informatizzate"/>
    <meta property="og:description" content="Roma, 21 nov. (askanews) – Tutto pronto a Chieti per l’inaugurazione delle quattro isole ecologiche informatizzate per lo smaltimento dei rifiuti, in programma lunedì. Le isole ecologiche, installate in città già da questa mattina, sono state posizionate in: via dei Domenicani, via Silvino Olivieri, via Nicola da Guardiagrele, via XXIV Maggio. Alimentate con un pannello […]"/>
  </head>
  <body>
    <article>
      <h1>A Chieti si inaugurano le quattro isole ecologiche informatizzate</h1>
      <h2>Taglio del nasto lunedì 25 novembre</h2>
      <address>
        <time datetime="2019-11-21T09:42:06+00:00">21 Nov 2019, 09:42</time>
      </address>
      <figure>
        <img src="http://www.askanews.it/wp-content/uploads/2019/11/20191121_104145_72DBA43C.jpg"/>
      </figure>
      <p>Roma, 21 nov. (askanews) – Tutto pronto a Chieti per l’inaugurazione delle quattro isole ecologiche informatizzate per lo smaltimento dei rifiuti, in programma lunedì.</p>
      <p>Le isole ecologiche, installate in città già da questa mattina, sono state posizionate in: via dei Domenicani, via Silvino Olivieri, via Nicola da Guardiagrele, via XXIV Maggio.</p>
      <p>Alimentate con un pannello fotovoltaico per la produzione dell’energia elettrica, saranno a disposizione del cittadino h24 che, con codice fiscale alla mano, potrà azionare il dispositivo tecnologico e gettarvi all’interno la spazzatura divisa in frazione merceologica: organico, carta, plastica, vetro, secco residuo.</p>
      <p>A tagliare il nastro lunedì prossimo alle 11 in via dei Domenicani, il sindaco di Chieti, Umberto Di Primio, con l’assessore alla Gestione della Raccolta Differenziata, Alessandro Bevilacqua e il responsabile tecnico del Consorzio Formula Ambiente, gestore del Servizio di Igiene Urbana in città, Nicola Della Corina.</p>
    </article>
  </body>
</html>