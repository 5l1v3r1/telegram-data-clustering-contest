<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/national/news/592533/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%B0-%E0%A7%AB%E0%A7%A6-%E0%A6%9C%E0%A6%BE%E0%A7%9F%E0%A6%97%E0%A6%BE%E0%A7%9F-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E2%80%99%E0%A6%B0-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T09:06:00+00:00"/>
    <meta property="og:title" content="রাজধানীর ৫০ জায়গায় বিক্রি হচ্ছে টিসিবি’র পেঁয়াজ"/>
    <meta property="og:description" content="পেঁয়াজের ন্যায্যমূল্য নিশ্চিত করতে ৪৫ টাকায় ঢাকাসহ দেশের বিভিন্ন বিভাগ ও জেলা পার্যায়ে পেঁয়াজ বিক্রির কার্যক্রম জোরদার করেছে বাণিজ্য মন্ত্রণালয়ের অধীনস্থ ট্রেডিং করপোরেশন অব বাংলাদেশ (টিসিবি)। বৃহস্পতিবার (২১ নভেম্বর) বাণিজ্য মন্ত্রণালয়ের সিনিয়র তথ্য কর্মকর্তা আবদুল লতিফ বকসী..."/>
  </head>
  <body>
    <article>
      <h1>রাজধানীর ৫০ জায়গায় বিক্রি হচ্ছে টিসিবি’র পেঁয়াজ</h1>
      <address><time datetime="2019-11-21T09:06:00+00:00">21 Nov 2019, 09:06</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/21/275ae524109acabe91f94af058ffd63f-5dd65342e04f2.jpg"/>
      </figure>
      <p>পেঁয়াজের ন্যায্যমূল্য নিশ্চিত করতে ৪৫ টাকায় ঢাকাসহ দেশের বিভিন্ন বিভাগ ও জেলা পার্যায়ে পেঁয়াজ বিক্রির কার্যক্রম জোরদার করেছে বাণিজ্য মন্ত্রণালয়ের অধীনস্থ ট্রেডিং করপোরেশন অব বাংলাদেশ (টিসিবি)। বৃহস্পতিবার (২১ নভেম্বর) বাণিজ্য মন্ত্রণালয়ের সিনিয়র তথ্য কর্মকর্তা আবদুল লতিফ বকসী স্বাক্ষরিত আদেশে এ তথ্য জানানো হয়েছে। <br/>আদেশে বলো হয়েছে, বাণিজ্য মন্ত্রণালয় অধীন টিসিবি ঢাকাসহ সারাদেশে ৪৫ টাকা কেজি মূল্যে পেঁয়াজ বিক্রি কার্যক্রম জোরদার করেছে। ঢাকা শহরের ৫০টি গুরুত্বপূর্ণ স্থানে ট্রাক সেলের মাধ্যমে এ বিক্রি কার্যক্রম চলছে। <br/>উল্লেখ্য, সরকার বিশেষ উদ্যোগ নিয়ে আকাশ ও সমুদ্রপথে পর্যাপ্ত পেঁয়াজ আমদানি শুরু করেছে। ইতোমধ্যে আকাশ ও সমুদ্রপথে পেঁয়াজের চালানগুলো দেশে পৌঁছাতে শুরু করেছে। বিভিন্ন এয়ারলাইনসযোগে মিসর, তুরস্ক ও পাকিস্তান থেকে এসব পেঁয়াজ আমদানি হচ্ছে। সরকার পেঁয়াজের সরবারহ স্বাভাবিক রাখতে এবং ন্যায্যমূল্য নিশ্চিত করতে টিসিবি’র মাধ্যমে বিক্রির ব্যবস্থা গ্রহণ করেছে। ইতোমধ্যে দেশি পেঁয়াজ (পাতাসহ) পর্যাপ্ত পরিমাণে বাজারে এসেছে। পেঁয়াজের মূল্য দ্রুতগতিতে কমছে। এখন পেঁয়াজের সরবারহ ও মূল্য স্বাভাবিক হচ্ছে।</p>
      <footer>/এসআই/এআর/</footer>
    </article>
  </body>
</html>