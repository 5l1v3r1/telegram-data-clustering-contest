<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/bm-guvenlik-konseyi-nde-avrupa-birligi-nden-abd-nin-yahudi-yerlesimleri-karar-na-tepki"/>
    <meta property="og:site_name" content="euronews"/>
    <meta property="article:published_time" content="2019-11-21T09:16:23+00:00"/>
    <meta property="og:title" content="BM Güvenlik Konseyi'nde ABD'nin Yahudi yerleşimleri kararına tepki"/>
    <meta property="og:description" content="Birleşmiş Milletler Güvenlik Konseyi üyesi ülkelerin temsilcileri Amerika Birleşik Devletleri'nin Batı Şeria'daki Yahudi yerleşimlerini yasa dışı olarak görmekten vazgeçmesini sert bir şekilde eleştirdi"/>
  </head>
  <body>
    <article>
      <h1>BM Güvenlik Konseyi'nde ABD'nin Yahudi yerleşimleri kararına tepki</h1>
      <address><time datetime="2019-11-21T09:16:23+00:00">21 Nov 2019, 09:16</time> by <a rel="author">Faruk Can</a></address>
      <p>Birleşmiş Milletler Güvenlik Konseyi üyesi ülkelerin temsilcileri Amerika Birleşik Devletleri'nin (ABD) Batı Şeria'daki Yahudi yerleşimlerini yasa dışı olarak görmekten vazgeçmesini sert bir şekilde eleştirdi.</p>
      <p>Pazartesi Amerikan Dışişleri Bakanı Mike Pompeo tarafından açıklanan karar İsrail tarafından memnuniyetle karşılanırken Filistinli ve Arap liderler tepki göstermişti.</p>
      <p>Birleşmiş Milletler'de (BM) ise Avrupa Birliği, Rusya ve Çin-Amerikan politikasındaki bu önemli makas değişimini eleştirdi.</p>
      <p>İngiltere'nin BM Büyükelçisi Karen Pierce güvenlik konseyi üyeleri Almanya, Fransa, Polonya, Belçika ve İngiltere adına yaptığı konuşmada "Tüm yerleşim aktiviteleri uluslararası hukuka aykırıdır ve kalıcı bir barış için iki devletli çözüme giden yolu zorlaştırmaktadır." sözlerini kullandı.</p>
      <p>ABD'nin BM Büyükelçi Vekili Norman Chalet ise bu kararın "uluslararası kanuna aykırı olmadığını" vurguladı. Chalet ABD'nin barışı sağlamak için çaba sarfetmeye devam edeceğini ve pazartesi günkü açıklamanın bununla çelişmediğini belirtti.</p>
      <p>Politikadaki bu değişim, Filistinlilerin gelecekte kurulacak olası devletlerinin sınırları içerisinde kalmasını istediği Batı Şeria'da yeni Yahudi yerleşimlerinin kurulmasına yeşil ışık yakılması olarak görülüyor.</p>
      <p>Öte yandan Lüksemburg Dışişleri Bakanı Jean Asselborn de, ABD’nin İsrail’in Batı Şeria’daki yasa dışı yerleşim birimlerine destek verdiğini açıklamasının ardından AB’nin Filistin devletini tanımasını gerektiğini <a href="https://tr.euronews.com/2019/11/21/luksemburg-ab-filistin-i-devlet-olarak-tan-mal">söyledi</a>.</p>
      <ul>
        <li>
          <b>
            <a href="https://tr.euronews.com/2019/11/21/luksemburg-ab-filistin-i-devlet-olarak-tan-mal">Lüksemburg: AB Filistin’i devlet olarak tanımalı</a>
          </b>
        </li>
        <li>
          <b>
            <a href="https://tr.euronews.com/2019/11/20/vatikan-abd-nin-yahudi-yerlesimleri-karar-bar-s-cabalar-n-tehlikeye-at-yor">Vatikan: ABD'nin Yahudi yerleşimleri kararı barış çabalarını tehlikeye atıyor</a>
          </b>
        </li>
        <li>
          <a href="https://tr.euronews.com/2019/11/19/cumhurbaskanl-g-sozcusu-kal-n-2-devletli-cozum-bulunana-kadar-filistin-halk-n-n-yan-nday-z">
            <b>Cumhurbaşkanlığı sözcüsü Kalın: 2 devletli çözüm bulunana kadar Filistin halkının yanındayız</b>
          </a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>