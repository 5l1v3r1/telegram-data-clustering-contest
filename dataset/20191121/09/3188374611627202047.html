<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/news/107388"/>
    <meta property="og:site_name" content="ВСВІТІ"/>
    <meta property="article:published_time" content="2019-11-21T09:57:41+00:00"/>
    <meta property="og:title" content="НБУ ввів в обіг нові двогривневі монети"/>
    <meta property="og:description" content="Нацбанк ввів в обіг три пам’ятні срібні монети 925 проби, що входять разом в набір «Яворівська забавка», присвячений одному з унікальних явищ української культури — дерев’яним забавкам. Всі монети — номіналом у 2 грн. Форма монет — дев’ятикутна, прикрашена кольоровим друком. Тираж кожної становить 5 тисяч. Перша монета — «Коник». На аверсі розміщено малий герб […]"/>
  </head>
  <body>
    <article>
      <h1>НБУ ввів в обіг нові двогривневі монети</h1>
      <address><time datetime="2019-11-21T09:57:41+00:00">21 Nov 2019, 09:57</time> by <a rel="author">natali</a></address>
      <figure>
        <img src="http://vsviti.com.ua/wp-content/uploads/2019/11/65_main.jpeg"/>
      </figure>
      <p>
        <b>Нацбанк ввів в обіг три пам’ятні срібні монети 925 проби, що входять разом в набір «Яворівська забавка», присвячений одному з унікальних явищ української культури — дерев’яним забавкам.</b>
      </p>
      <p>Всі монети — номіналом у 2 грн. Форма монет — дев’ятикутна, прикрашена кольоровим друком. Тираж кожної становить 5 тисяч.</p>
      <figure>
        <img src="http://vsviti.com.ua/wp-content/uploads/2019/11/75650493_2620016068089637_8147919346992152576_o.jpg"/>
      </figure>
      <p>Перша монета — «Коник». На аверсі розміщено малий герб України, під яким написи УКРАЇНА/ДВІ ГРИВНІ/2019, зображення яворівського коника. Знизу написи — Ag 925 (зліва позначення металу, його проби), 7,78 (праворуч, позначення чистої маси) й логотип Банкнотно-монетного двору Нацбанку. На реверсі монети на дзеркальному тлі розміщено кольорове зображення дерев’яного яворівського коника та написи: Яворівська забавка, коник.</p>
      <figure>
        <img src="http://vsviti.com.ua/wp-content/uploads/2019/11/75328675_2620015901422987_5663211131951382528_o.jpg"/>
      </figure>
      <p>Друга монета — «Птах». Єдине, що відрізняє її від попередньої, так це зображення кольорової птиці на аверсі з написом “Яворівська забавка, пташка” і зображення подібної птиці на реверсі.</p>
      <figure>
        <img src="http://vsviti.com.ua/wp-content/uploads/2019/11/76779514_2620015968089647_7899059437099286528_o.jpg"/>
      </figure>
      <p>Третя монета — «гультяїв». На аверсі — кольорові гультяї з написом “Яворівська забавка, гультяї”, а на реверсі — їх же зображення, але без фарб.</p>
      <p>До слова, перші забавки датуються ХVІІ століттям. Відомими вони стали в наступному столітті, а як окремий вид художньої обробки дерева — лише в кінці ХІХ століття. Центром виготовлення таких забавок є місто Яворів Львівської області з прилеглими селами.</p>
      <p>
        <i>Джерело: <a href="https://ubr.ua/finances/banking-sector/natsbank-vypustil-tri-novye-monety-3888486">UBR</a></i>
      </p>
    </article>
  </body>
</html>