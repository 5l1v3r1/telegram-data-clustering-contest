<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04728615"/>
    <meta property="og:site_name" content="De Standaard"/>
    <meta property="article:published_time" content="2019-11-21T09:29:00+00:00"/>
    <meta property="og:title" content="Houston weet na acht opeenvolgende zeges opnieuw wat verliezen is in de NBA"/>
    <meta property="og:description" content="Er is een einde gekomen aan de zegereeks van de Houston Rockets in de NBA. Na acht overwinningen op rij verloren de Texanen woensdagavond met 105-95 in Den..."/>
  </head>
  <body>
    <article>
      <h1>Houston weet na acht opeenvolgende zeges opnieuw wat verliezen is in de NBA</h1>
      <address>
        <time datetime="2019-11-21T09:29:00+00:00">21 Nov 2019, 09:29</time>
      </address>
      <p>
        <b>Er is een einde gekomen aan de zegereeks van de Houston Rockets in de NBA. Na acht overwinningen op rij verloren de Texanen woensdagavond met 105-95 in Denver.</b>
      </p>
      <p>De Serviër Nikola Jokic was met 27 punten en 12 rebounds de sterkhouder bij de Nuggets. In het verliezende kamp kwam James Harden eveneens tot 27 punten, twee meer dan teamgenoot Russell Westbrook.</p>
      <figure>
        <iframe data-src="https://twitter.com/NBAspain/status/1197439508217651203?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In de tussenstand van de Western Conference blijft Denver tweede (10 zeges, 3 nederlagen), net voor Houston (11 zeges, 4 nederlagen). De LA Lakers, die niet in actie kwamen, staan op nummer 1 (12 zeges, 2 nederlagen).</p>
      <p>De LA Clippers verstevigden hun vierde plaats dankzij een knappe overwinning tegen Boston, de leider in de Eastern Conference. Na een verlenging haalden de Californiërs het met 107-104. Lou Williams was goed voor 27 punten, Paul George klokte af op 25 punten. Topschutter van de partij werd bezoeker Jayson Tatum met 30 punten.</p>
      <p>Door het verlies moeten de Celtics bovenin de stand Milwaukee naast zich dulden. De Bucks boekten hun elfde zege in veertien wedstrijden door Atlanta te verslaan met 127-135. Giannis Antetokounmpo maakte 33 punten.</p>
      <figure>
        <img src="https://static.standaard.be/Assets/Images_Upload/2019/11/21/ac18b8a6-0c43-11ea-97ee-655d192871aa_web_scale_0.0915122_0.0915122__.jpg?maxheight=513&amp;maxwidth=767&amp;scale=both"/>
        <figcaption>De ‘Greek Freek’ was weer op dreef. Foto: AP</figcaption>
      </figure>
    </article>
  </body>
</html>