<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/antikorupciyna-prokuratura-oskarzhila-zapobizhni-zahodi-kondzeli-ta-lisnichiy-641414.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T09:55:04+00:00"/>
    <meta property="og:title" content="Антикорупційна прокуратура оскаржила запобіжні заходи Кондзелі та Лісничій"/>
    <meta property="og:description" content="САП просить збільшити заставу для Лісничої до 7,6 мільйонів"/>
  </head>
  <body>
    <article>
      <h1>Антикорупційна прокуратура оскаржила запобіжні заходи Кондзелі та Лісничій</h1>
      <address>
        <time datetime="2019-11-21T09:55:04+00:00">21 Nov 2019, 09:55</time>
      </address>
      <h4>САП просить збільшити заставу для Лісничої до 7,6 мільйонів</h4>
      <p>Спеціалізована антикорупційна прокуратура оскаржила запобіжні заходи Світлані Кондзелі та її поплічниці Лісничій, які підозрюються у вимаганні 300 тис мертвих президентів США за працевлаштування в НАК Нафтогаз. Як повідомляють джерела <a href="https://glavcom.ua/">Главкома</a>, для Кондзелі прокурори просять замість домашнього арешту тримання під вартою у СІЗО, а для Вікторії Лісничої - збільшення застави до 7,6 мільйонів гривень.</p>
      <p>Раніше Вищий антикорупційний суд (ВАКС) застосував до керівниці одного з Головних департаментів Офісу президента України <a href="https://glavcom.ua/news/habar-u-300-tisyach-sud-vidpraviv-pid-domashniy-aresht-chinovnicyu-z-ofisu-prezidenta--640294.html">Світлани Кондзелі запобіжний захід</a> у вигляді цілодового домашнього арешту.</p>
      <p>Також ВАКС обрав запобіжні заходи іншим двом підозрюваним у справі. Зокрема, екс-заступниці міністра культури Вікторії Лісничій суд обрав запобіжний захід у <a href="https://glavcom.ua/news/sud-zaareshtuvav-ekszastupnicyu-ministra-kulturi-zastava-ponad-570-tisyach-640269.html">вигляді тримання під вартою строком на 60 днів</a> із альтернативою застави у розмірі 576 тис. 300 гривень.</p>
      <p>Як відомо, Ліснича разом із <a href="https://glavcom.ua/news/u-zelenskogo-pidtverdili-zatrimannya-na-habari-chinovnici-ofisu-prezidenta-639504.html">головою департаменту Офісу президента Світланою Кондзелею</a> <a href="https://glavcom.ua/news/aresht-v-ofisi-prezidenta-stali-vidomi-imena-usih-figurantiv-spravi-pro-prodazh-posad-spisok-639750.html">фігурує </a>у корупційному скандалі - вимаганням $300 тис. за сприяння у призначенні на посаду у НАК «Нафтогазі України».</p>
      <p>Раніше повідомлялося, що глава департаменту забезпечення доступу до публічної інформації Офісу президента Світлана Кондзеля <a href="https://glavcom.ua/news/zmi-povidomili-pro-zatrimannya-na-krupnomu-habari-predstavnici-ofisu-zelenskogo--639494.html">отримала 150 тисяч доларів хабаря.</a> Вона просила ці гроші за призначення на посаду заступника голови правління НАК «Нафтогаз України» і заявляла, що вирішує будь-яку проблему через зв'язки на Банковій.</p>
      <p>Згодом <a href="https://glavcom.ua/news/aresht-v-ofisi-prezidenta-stali-vidomi-imena-usih-figurantiv-spravi-pro-prodazh-posad-spisok-639750.html">стало відомо</a>, що вона діяла разом зі спільниками.</p>
      <p>Між іншим, раніше Ліснича <a href="https://glavcom.ua/news/figurantka-guchnogo-korupciynogo-skandalu-kardinalno-zminila-zovnishnist-foto-639967.html">кардинально змінила зовнішність</a>.</p>
      <blockquote>
        <b>Читайте також: <a href="https://glavcom.ua/news/aresht-v-ofisi-prezidenta-stali-vidomi-imena-usih-figurantiv-spravi-pro-prodazh-posad-spisok-639750.html">Справа про продаж посад. Серед нових фігурантів - син відомого політика та соратник Гройсмана</a></b>
      </blockquote>
      <related>
        <a href="https://glavcom.ua/news/u-spravi-nasirova-vidbulosya-pershe-zasidannya-po-suti-usi-podrobici-641025.html"/>
        <a href="https://glavcom.ua/news/habar-u-300-tisyach-sud-vidpraviv-pid-domashniy-aresht-chinovnicyu-z-ofisu-prezidenta--640294.html"/>
        <a href="https://glavcom.ua/news/sud-zaareshtuvav-ekszastupnicyu-ministra-kulturi-zastava-ponad-570-tisyach-640269.html"/>
      </related>
    </article>
  </body>
</html>