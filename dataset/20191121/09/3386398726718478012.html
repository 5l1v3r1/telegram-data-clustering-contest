<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bologna.repubblica.it/cronaca/2019/11/21/news/reggio_emilia_uccide_lo_zio_a_coltellate-241551436/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T09:33:00+00:00"/>
    <meta property="og:title" content="Reggio Emilia, tragedia all'alba: uccide lo zio con cinque coltellate al cuore"/>
    <meta property="og:description" content="Il ragazzo è in cura per problemi psichiatrici. L'omicidio nella casa dove il giovane viveva con la vittima e il padre"/>
  </head>
  <body>
    <article>
      <h1>Reggio Emilia, tragedia all'alba: uccide lo zio con cinque coltellate al cuore</h1>
      <h2>Il ragazzo è in cura per problemi psichiatrici. L'omicidio nella casa dove il giovane viveva con la vittima e il padre</h2>
      <address>
        <time datetime="2019-11-21T09:33:00+00:00">21 Nov 2019, 09:33</time>
      </address>
      <p>REGGIO EMILIA - Aggressione mortale a Reggio Emilia: un ragazzo di 27 anni, in cura per problemi psichiatrici, ha ucciso a coltellate lo zio di 57 anni che viveva in casa con lui e con il padre del giovane, disabile.<br/><br/>La tragedia è avvenuta intorno alle 5.30 nell'appartamento, in viale Primo maggio. Il ragazzo si sarebbe alzato e sarebbe andato in camera dello zio pugnalandolo mortalmente cinque volte. Fermato, il 27enne è al pronto soccorso per accertamenti. Sul caso procede la Polizia.</p>
    </article>
  </body>
</html>