<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/nie-chcial-wjechac-w-tyl-auta-zepchnal-dostawczego-forda-w-latarnie-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T09:04:00+00:00"/>
    <meta property="og:title" content="Nie chciał wjechać w tył auta, zepchnął dostawczego forda w latarnię (zdjęcia)"/>
    <meta property="og:description" content="Wciąż występują utrudnienia w ruchu po porannym wypadku, jaki miał miejsce na rondzie koło zamku w Lublinie. Na miejscu pracują policjanci."/>
  </head>
  <body>
    <article>
      <h1>Nie chciał wjechać w tył auta, zepchnął dostawczego forda w latarnię (zdjęcia)</h1>
      <address>
        <time datetime="2019-11-21T09:04:00+00:00">21 Nov 2019, 09:04</time>
      </address>
      <p>
        <b>Wciąż występują utrudnienia w ruchu po porannym wypadku, jaki miał miejsce na rondzie koło zamku w Lublinie. Na miejscu pracują policjanci.</b>
      </p>
      <p>Do wypadku doszło w czwartek około godziny 6:30 na rondzie Dmowskiego w Lublinie. Na skrzyżowaniu al. Tysiąclecia i Unii Lubelskiej zderzyły się dwa samochody: osobowy i dostawczy. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstępnie ustalono, oba pojazdy jechały al. Tysiąclecia w kierunku Świdnika. Kierujący volkswagenem mężczyzna, widząc gwałtownie hamujące przed nim auto, nie chciał wjechać w jego tył. Skręcił gwałtownie w lewo, w wyniku czego zderzył się z poruszającym się sąsiednim pasem dostawczy fordem. Wytrącony z toru jazdy pojazd z impetem uderzył w słup latarni.</p>
      <p>W wypadku poszkodowana została jedna osoba. Kierowcę forda przetransportowano do szpitala. Na miejscu pracują policjanci, którzy ustalają szczegółowe okoliczności zdarzenia. Występują utrudnienia w ruchu.</p>
      <figure>
        <img src="https://www.lublin112.pl/wp-content/uploads/2019/11/2019-11-21_09.00.41-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/2019-11-21_09.00.19-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/2019-11-21_08.59.43-1280x960.jpg"/>
      </figure>
      <p>(fot. lublin112.pl)</p>
    </article>
  </body>
</html>