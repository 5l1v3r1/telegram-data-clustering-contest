<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/portal-2-aggiornato-novita/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T09:07:00+00:00"/>
    <meta property="og:title" content="Portal 2 è stato aggiornato: ecco le novità introdotte | Game Division"/>
    <meta property="og:description" content="Portal 2 è stato aggiornato dopo molto tempo, ecco tutte le novità introdotte da Valve, perlopiù mirate a ottimizzare la cooperativa."/>
  </head>
  <body>
    <article>
      <h1>Portal 2 è stato aggiornato: ecco le novità introdotte | Game Division</h1>
      <address>
        <time datetime="2019-11-21T09:07:00+00:00">21 Nov 2019, 09:07</time>
      </address>
      <p>È un momento di rinnovamento per Valve. La società madre di Steam presenterà questa sera <a href="http://www.tomshw.it/videogioco/half-life-alyx-annunciato-valve/">Half-Life Alyx</a> (è strano parlare di un <i>nuovo</i> Half-Life, vero?), ma le novità non si fermano a questo. Come saprete, recentemente è stato introdotto Steam Remote Play Together, ovvero la feature che permette di giocare in cooperativa locale con un amico online. Inoltre, vari vecchi giochi sono stati aggiornati: l’ultimo è <b>Portal 2, amatissimo puzzle-game</b>.</p>
      <p>I cambiamenti sono molteplici e, oltre a una serie di correzioni ad alcuni problemi legati alle periferiche di input, è stato ora reso possibile giocare la modalità coop con un giocatore che usa mouse e tastiera e l’altro che usa un controller. La coda per l’accesso alle mappe coop della community ha ora il supporto alla coop locale: il quickplay, però, non è ancora supportato. Bisogna infine ricordarsi che con <b>Remote Play Together in arrivo</b>, è anche possibile giocare in splitscreen online.</p>
      <figure>
        <img src="https://www.tomshw.it/images/images/2019/11/portal-2-steam-valve-64258.jpg"/>
      </figure>
      <p>Leggi anche: <a href="https://www.tomshw.it/videogioco/stadia-codici-attivazione-google/">Stadia: quando arriveranno i codici di attivazione? Google risponde</a></p>
      <p>Sembrerebbe che Valve voglia pian piano tornare nel mondo dello sviluppo dei videogiochi e non solo della vendita. Half-Life Alyx, in qualità di gioco VR, non è esattamente quello che i fan storici desideravano, ma comunque si tratta di un primo passo nella giusta direzione. Il team ha già affermato, inoltre, che Alyx è un anche “test” per vedere l’interesse del pubblico e realizzare poi altri titoli visto che il motore di sviluppo è più che pronto.</p>
      <p>Per ora, possiamo divertirci di nuovo con Portal 2, un classico che ancora oggi si lascia giocare senza problemi, come se non fosse passato nemmeno un gioco dal suo rilascio. <b>Diteci, voi cosa ne pensate della strategia di Valve?</b> I nuovi update ai vecchi giochi vi interessano o vorreste solo vedere un videogame con il numero 3 stampato sopra?</p>
      <blockquote>Potete acquistare Portal 2 per console a <a href="https://toms.it/3KEn1">questo indirizzo</a>.</blockquote>
    </article>
  </body>
</html>