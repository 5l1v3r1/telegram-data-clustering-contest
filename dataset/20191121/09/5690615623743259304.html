<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836982-zelenskiy-poobitsyav-scho-popravki-do-zakonu-pro-dbr-rozglyanut"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T09:49:00+00:00"/>
    <meta property="og:title" content="Зеленський пообіцяв, що поправки до закону про ДБР розглянуть"/>
    <meta property="og:description" content="КИЇВ. 21 листопада. УНН. Президент України Володимир Зеленський пообіцяв родинам загиблих під час Революції Гідності у листопаді 2013 – лютому 2014 …"/>
  </head>
  <body>
    <article>
      <h1>Зеленський пообіцяв, що поправки до закону про ДБР розглянуть</h1>
      <address><time datetime="2019-11-21T09:49:00+00:00">21 Nov 2019, 09:49</time> by <a rel="author">Антоніна Карташева</a></address>
      <p><b>КИЇВ. 21 листопада. УНН.</b> Президент України Володимир Зеленський пообіцяв родинам загиблих під час Революції Гідності у листопаді 2013 – лютому 2014 року, що в парламенті розглянуть правки до закону про Державне бюро розслідувань. Про це він повідомив під час під час промови до Дня Гідності і Свободи, передає кореспондент <b>УНН</b>.</p>
      <p>Відповідаючи на прохання одного з членів родин загиблих на Майдані, щоб внесли поправки до закону про ДБР, Зеленський відповів: "Добре, я вам обіцяю, ми розглянемо. Ми поспілкувалися з ним, щоб він нікого не боявся, і ми його просили, він повинен був посилити групу слідчих, об’єднати, будуть об’єднано працювати і в ДБР, і в прокуратурі, там буде працювати більш 52 людей, бо ми всі хочемо результату".</p>
      <p>Нагадаємо, з 20 листопада слідство у справах Майдану зупинено щонайменше до 3 грудня, через те, що у Верховній Раді не встигли проголосувати за зміни до закону про <a href="https://www.unn.com.ua/uk/news/1836769-slidstvo-u-spravakh-maydanu-zupinyayetsya-20-listopada-advokat">ДБР</a>.</p>
      <p>Напередодні, 20 листопада, Генпрокурор Рябошапка розповів про долю "<a href="https://www.unn.com.ua/uk/news/1836860-ryaboshapka-rozpoviv-pro-dolyu-kriminalnikh-provadzhen-povyazanikh-z-maydanom">справ Майдану</a>".</p>
    </article>
  </body>
</html>