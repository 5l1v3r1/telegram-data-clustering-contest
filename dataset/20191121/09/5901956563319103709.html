<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/plestenjak-jonasu-ocital-da-je-osvajal-martino-kajfez-video-252345"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T09:07:00+00:00"/>
    <meta property="og:title" content="Plestenjak Jonasu očital, da je osvajal Martino Kajfež (VIDEO)"/>
    <meta property="og:description" content="V sobotni oddaji Kaj dogaja je Jonas Žnidaršič gostil Jana Plestenjaka. Lotila sta se številnih tem, med drugim je Jan priznal, da se mu zdi najogabnejše, če kdo s prsti vzame vloženo kumarico ..."/>
  </head>
  <body>
    <article>
      <h1>Plestenjak Jonasu očital, da je osvajal Martino Kajfež (VIDEO)</h1>
      <h2>V sproščenem pogovoru sta izrekla marsikaj.</h2>
      <address><time datetime="2019-11-21T09:07:00+00:00">21 Nov 2019, 09:07</time> by <a rel="author">P. K.</a></address>
      <p>V sobotni oddaji <i>Kaj dogaja</i> je <b>Jonas Žnidaršič </b>gostil <a href="https://www.slovenskenovice.si/iskalnik?q=Plestenjak"><b>Jana Plestenjaka</b></a>. Lotila sta se številnih tem, med drugim je Jan priznal, da se mu zdi najogabnejše, če kdo s prsti vzame vloženo kumarico iz kozarca. Jonas ga je podražil tudi na račun njegove prve glasbene stvaritve z naslovom <i>Naj stvari so tri</i>, pri čemer je pokazal fotografijo kremne rezine, ki se tudi pojavi v besedilu pesmi.</p>
      <hr/>
      <h3>Preberite tudi: <a href="https://www.slovenskenovice.si/bulvar/domaci-traci/clanek/jan-plestenjak-iskren-kot-se-nikoli-velikokrat-se-pocutim-res-bedno-245513">Jan Plestenjak iskren kot še nikoli: Velikokrat se počutim res bedno</a></h3>
      <hr/>
      <p>Med pogovorom je Jonas pokazal tudi fotografijo Plestenjakovega nekdanjega dekleta <b>Martine Kajfež</b>. »To je pa moja prva velika ljubezen Martina, ki si jo ti osvajal, ko sva bila prijatelja,« je v smehu povedal Jan. Razložil je, da sta se z Martino sprla, Jonas pa ji je takoj ponudil ramo za jokanje. Ona sicer tega ni izkoristila, Jonas pa je dejal, da se je ni niti dotaknil. »Dotaknil se je nisi, ker ti ni pustila,« je na to odvrnil Jan. Martina je sicer nastopila tudi v njegovem videospotu za pesem <i>Iz zadnje vrste</i>, kjer je odigrala njegovo ženo. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkajdogajatv%2Fvideos%2F581269699345701%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <h3>V Ameriki je jedel pasjo hrano</h3>
      <p>Med pogovorom je beseda nanesla tudi na čase, ko je Jan študiral glasbo v ZDA. Zaradi pomanjkanja denarja je v varčevalne namene poskusil celo pasjo hrano. To je storil zato, ker naj bi bila ta po mnenju nekaterih bolj kakovostna od nekatere človeške, poleg tega pa je bila veliko cenejša, vendar ga nikakor ni navdušila. </p>
    </article>
  </body>
</html>