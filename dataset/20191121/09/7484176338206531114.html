<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/video/nederlandse-snackbar-held-63-jaagt-gewapende-overvaller-weg-met-zoutvat-videos"/>
    <meta property="og:site_name" content="Zita"/>
    <meta property="article:published_time" content="2019-11-21T09:29:44+00:00"/>
    <meta property="og:title" content="Nederlandse ‘snackbar-held’ (63) jaagt GEWAPENDE overvaller weg met zoutvat (video’s)"/>
    <meta property="og:description" content="De man bereikt in Nederland momenteel bijna de status van ‘held van de natie’… En dat hoeft misschien niet te verbazen, als je onderstaande beelden bekijkt. Daarop is te zien hoe Edsel, een medewerker van De Jong Snacks in Den Haag een gewapende overvaller weet af te schrikken. De feiten speelden zich dinsdagavond tegen sluitingstijd"/>
  </head>
  <body>
    <article>
      <h1>Nederlandse ‘snackbar-held’ (63) jaagt GEWAPENDE overvaller weg met zoutvat (video’s)</h1>
      <address><time datetime="2019-11-21T09:29:44+00:00">21 Nov 2019, 09:29</time> by <a rel="author">r.v.h.</a></address>
      <p>
        <b>De man bereikt in Nederland momenteel bijna de status van ‘held van de natie’…</b>
      </p>
      <p>En dat hoeft misschien niet te verbazen, als je onderstaande beelden bekijkt. Daarop is te zien hoe Edsel, een medewerker van De Jong Snacks in Den Haag een gewapende overvaller weet af te schrikken.</p>
      <p>De feiten speelden zich dinsdagavond tegen sluitingstijd af. Op de beelden zien we Edsel en een vrouw werken in de snackbar. Maar plots duikt een gewapende man op. Hij richt zijn pistool op Edsel en beveelt hem om het geld uit de kassa te geven.</p>
      <p>Daar had de 63-jarige Edsel, die in de snackbar mee komt helpen afsluiten, geen zin in. Eerst probeert hij het pistool te grijpen, maar wanneer dat nét niet lukt, gooit hij een zoutvat naar zijn belager.</p>
      <h3>“Ik wist niet dat het een neppistool was”</h3>
      <p>Aan interviews heeft de man nu geen gebrek. “Ik was niet bang. Nee, ik dacht: dit gaat niet gebeuren. Ik dacht misschien is het een neppistool, misschien niet. Ik wist het niet”, lezen we op AD.nl. De man werd uiteindelijk drie keer geraakt, maar ‘t ging sowieso niet om een echt vuurwapen.</p>
      <p>Momenteel is de politie van Den Haag nog op zoek naar de overvaller. Hopelijk weten ze hem snel te vatten!</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdejongsnackserasmusweg%2Fvideos%2F536014320464769%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <figure>
        <iframe src="https://www.youtube.com/embed/gGyIN_c57Cg" width="560" height="315" data-service="Youtube" scrolling="no"/>
      </figure>
      <p>
        <i>Foto: still – Bron: AD.nl</i>
      </p>
    </article>
  </body>
</html>