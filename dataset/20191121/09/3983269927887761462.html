<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/gerard-pique-els-dies-de-partit-dormo-10-hores-i-faig-migdiada/noticia/2964983/"/>
    <meta property="og:site_name" content="CCMA"/>
    <meta property="article:published_time" content="2019-11-21T09:53:09+00:00"/>
    <meta property="og:title" content="Gerard Piqué: &quot;Els dies de partit dormo 10 hores i faig migdiada&quot;"/>
    <meta property="og:description" content="El central blaugrana repassa l'actualitat del Barça en una entrevista concedida a Mundo Deportivo"/>
  </head>
  <body>
    <article>
      <h1>Gerard Piqué: "Els dies de partit dormo 10 hores i faig migdiada"</h1>
      <h2>El central blaugrana repassa l'actualitat del Barça en una entrevista concedida a Mundo Deportivo</h2>
      <address><time datetime="2019-11-21T09:53:09+00:00">21 Nov 2019, 09:53</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/5/0/1552578953705.jpg"/>
        <figcaption>Gerard Piqué, en una imatge d'arxiu</figcaption>
      </figure>
      <p>Fa uns dies <b>Gerard Piqué </b>va deixar tothom <b>bocabadat quan va dir que dormia una mitjana de cinc o sis hores al dia</b>, fet que va obrir un debat al voltant de si és una mitjana correcta en el cas d'un <b>esportista professional</b>. Avui, en una entrevista al diari Mundo Deportivo, el central de la Bonanova matisa:</p>
      <blockquote>"Els dies de partit <b>dormo unes 10 hores i en faig un parell de migdiada</b>"</blockquote>
      <p> </p>
      <p>En la mateixa entrevista, el jugador català parla del moment actual del Barça:</p>
      <blockquote>"Sempre es treballa per jugar millor però<b> si estem primers a la Lliga i primers a la Champions</b>, vol dir que <b>no estem jugant tant malament </b>com es diu des de fora, sobretot des dels mitjans de comunicació"</blockquote>
      <p> </p>
      <p>Preguntat sobre la seva faceta d'empresari fora dels terrenys de joc, Piqué es reitera en el que ha dit darrerament:</p>
      <blockquote>"Em conec molt bé a mi mateix, conec molt bé el meu cos i ara necessito fer això. De fet, <b>el meu rendiment és molt millor</b> fent altres coses. L'any passat va ser un dels millors com a futbolista i també va ser una temporada molt atrafegada fora del Barça,<b> preparant la Davis per exemple</b>"</blockquote>
      <p> </p>
      <p>Sobre <b>el seu futur</b>, Piqué assegura que la seva intenció es retirar-se vestint la samarreta blaugrana.</p>
      <blockquote>"<b>El Barça serà el meu darrer equip</b> i la intenció és exhaurir el contracte  fins el 2022. Després ja es veurà, dependrà de com em noti físicament. <b>Si no estic bé, aixecaré la mà i em retiraré</b>"</blockquote>
      <p> </p>
      <p>Piqué també parla del seu actual entrenador i nega que amb Valverde, el vestidor visqui millor:</p>
      <blockquote>"Tots els entrenadors treballen per guanyar i tots els entrenadors que han passat per aquí treballen més o menys de la mateixa manera perquè la filosofia del Barça és única i diferent a la resta. Per exemple, <b>no vaig notar cap gran diferència amb el canvi de Valverde per Luis Enrique</b>"</blockquote>
    </article>
  </body>
</html>