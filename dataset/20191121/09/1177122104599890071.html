<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/un-candidat-al-din-partidul-or-a-fost-ales-preedinte-al-raionului-orhei-cu-votul-unui-consilier-ppda-i-al-unui-independent-148756.html"/>
    <meta property="og:site_name" content="Timpul.md"/>
    <meta property="article:published_time" content="2019-11-21T09:05:00+00:00"/>
    <meta property="og:title" content="Un candidat al din Partidul ȘOR a fost ales președinte al raionului Orhei cu votul unui consilier PPDA și al unui independent"/>
    <meta property="og:description" content="Consiliul raional Orhei s-a întrunit miercuri, 19 noiembrie, în ședință extraordinară și a ales conducerea raionului. Președinte al raionului a devenit Dinu Țurcanu de la Partidul Politic ”Șor”."/>
  </head>
  <body>
    <article>
      <h1>Un candidat al din Partidul ȘOR a fost ales președinte al raionului Orhei cu votul unui consilier PPDA și al unui independent</h1>
      <address>
        <time datetime="2019-11-21T09:05:00+00:00">21 Nov 2019, 09:05</time>
      </address>
      <p>
        <b>Consiliul raional Orhei s-a întrunit miercuri, 19 noiembrie, în ședință extraordinară și a ales conducerea raionului. Președinte al raionului a devenit Dinu Țurcanu de la Partidul Politic ”Șor”.</b>
      </p>
      <p>Potrivit secretarului Consiliului raional Orhei, Sergiu Caraman, pentru Țurcanu și-au dat votul 19 consilieri de la PP ”Șor”, consilierul independent Sergiu Aga și un consilier de la PPDA.</p>
      <p>Este vorba despre Victor Mudrea. Contactat de TV8, Mudrea a explicat că a votat pentru Dinu Țurcanu pentru că îl consideră capabil, chiar dacă face parte dintr-un partid de opoziție.</p>
      <p>”Eu nu mi-am dat votul pentru Șor, ci pentru președintele raionului, pe care îl cunosc și îl consider capabil. Eu stimez idealurile politice, dar nu pe cele prostești”, a subliniat Victor Mudrea.</p>
      <p>Acesta a mai precizat că crede că a procedat corect, chiar dacă ar putea avea parte de reacții de la conducerea PPDA.</p>
      <p>Totodată, au fost desemnați și cei patru vicepreședinți ai raionului. Aceștia sunt Tatiana Platon, Irina Bogaciuc, Victor Perțu și Marina Cravcenco, toți patru de la PP ”Șor”.</p>
      <p>În urma alegerilor din 20 octombrie, PP ”Șor” a obținut 22 din cele 35 de mandate de consilier în Consiliul raional Orhei. Blocul ACUM are cinci consilieri, PDM și PSRM au câte trei consilieri, iar PLDM 1 consilier. În Consiliul raionul Orhei a ajuns și un consilier independent.</p>
      <p>
        <a href="http://tv8.md/2019/11/20/un-candidat-al-pp-sor-ales-presedinte-al-raionului-orhei-cu-votul-acum-si-al-unui-consilier-independent/">http://tv8.md</a>
      </p>
    </article>
  </body>
</html>