<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134855-ncaa-diskvalifikuotas-potencialus-pirmasis-nba-naujoku-birzos-saukimas-tures-sumoketi-tukstantine-bauda.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T09:35:00+00:00"/>
    <meta property="og:title" content="NCAA diskvalifikuotas potencialus pirmasis NBA naujokų biržos šaukimas turės sumokėti tūkstantinę baudą"/>
    <meta property="og:description" content="NCAA oficialiai paskelbė bausmę anksčiau suspenduotam vienam talentingiausių savo kartos žaidėjų Jamesui Wisemanui. Pranešama, jog krepšininkas turės praleisti 12 rungtynių bei paaukoti labdarai 11,5 tūkst. JAV dolerių. Memfio „Tigers“ pirmametis ant parketo galės išbėgti sausio 12-ąją. Wisemanas buvo piešiamas, kaip pirmasis 2020-ųjų NBA šaukimas, tačiau krepšininko ateitis netikėtai pasisuko jam neplanuota linkme ir jis buvo suspenduotas. To priežastis ..."/>
  </head>
  <body>
    <article>
      <h1>NCAA diskvalifikuotas potencialus pirmasis NBA naujokų biržos šaukimas turės sumokėti tūkstantinę baudą</h1>
      <address>
        <time datetime="2019-11-21T09:35:00+00:00">21 Nov 2019, 09:35</time>
      </address>
      <p>Nuotr.: ZUMAPRESS.com-Scanpix</p>
      <figure>
        <a href="https://www.basketnews.lt/paveikslelis-206249-any1000x1000.jpg">
          <img src="https://www.basketnews.lt/paveikslelis-206249-any630x500.jpg"/>
        </a>
      </figure>
      <p>Nuotr. ZUMAPRESS.com-Scanpix</p>
      <p>NCAA oficialiai paskelbė bausmę anksčiau suspenduotam vienam talentingiausių savo kartos žaidėjų Jamesui Wisemanui.</p>
      <p>Pranešama, jog krepšininkas turės praleisti 12 rungtynių bei paaukoti labdarai 11,5 tūkst. JAV dolerių.</p>
      <p>Memfio „Tigers“ pirmametis ant parketo galės išbėgti sausio 12-ąją.</p>
      <p>Wisemanas buvo piešiamas, kaip pirmasis 2020-ųjų NBA šaukimas, tačiau krepšininko ateitis netikėtai pasisuko jam neplanuota linkme ir jis buvo suspenduotas.</p>
      <p>To priežastis – „Tigers“ treneris Penny Hardaway 18-mečio šeimai parūpino 11,5 tūkst. JAV dolerių tam, jog padengtų persikraustymo išlaidas. Kai Hardaway davė pinigus, tuomet Memfio krepšinio komandos treneriu jis nebuvo.</p>
      <p>Vis dėlto, NCAA tai įvertino kaip paskatinimą Wisemanui pasirinkti Memfio mokymosi įstaigą, o pagal NCAA taisykles atletams negalima niekaip atsiskaityti ar jų papirkinėti. Tiesa, nuo 2023-ųjų atletai jau galės uždirbti iš savo atvaizdo teisių ar sportinių batelių sandorių.</p>
      <p>Iki diskvalifikacijos 18 metų 216 cm ūgio atletas spėjo sužaisti trejas rungtynes ir vidutiniškai rinko po 19,7 taško, 10,7 atkovoto kamuolio ir 3 blokus per rungtynes.</p>
      <p> </p>
    </article>
  </body>
</html>