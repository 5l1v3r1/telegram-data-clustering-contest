<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/epixeiriseis/story/197474/o-konstantinos-maxairas-xerei-pos-na-kalliergei-tin-elpida"/>
    <meta property="og:site_name" content="CNN.gr"/>
    <meta property="article:published_time" content="2019-11-21T09:01:14+00:00"/>
    <meta property="og:title" content="Ο Κωνσταντίνος Μαχαίρας ξέρει πώς να καλλιεργεί την ελπίδα"/>
    <meta property="og:description" content="Αλήθεια, τι είναι αυτό που μπορεί να σε κάνει να αλλάξεις τη ζωή σου σε μια μέρα; Είναι μήπως το να αποφασίσεις ότι ήρθε η ώρα να αφιερωθείς σε κάτι..."/>
  </head>
  <body>
    <article>
      <h1>Ο Κωνσταντίνος Μαχαίρας ξέρει πώς να καλλιεργεί την ελπίδα</h1>
      <h2>Αλήθεια, τι είναι αυτό που μπορεί να σε κάνει να αλλάξεις τη ζωή σου σε μια μέρα; Είναι μήπως το να αποφασίσεις ότι ήρθε η ώρα να αφιερωθείς σε κάτι μεγαλύτερο ή το να αρχίσεις να δίνεις προτεραιότητα στους άλλους;</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 11:01 , 21 November 2019</p>
      <p>Δεν γνωρίζουμε τι ήταν εκείνο που παρακίνησε τον <a href="https://www.youtube.com/channel/UCDDCINgh0IMVZWggATG9w_g/featured">Κωνσταντίνο Μαχαίρα</a> να κάνει στροφή στη δική του ζωή και να αναλάβει δράση στο ζήτημα της κλιματικής αλλαγής. Ίσως η απόφασή του να ήταν αποτέλεσμα σκέψης πολλών ετών. Ίσως πάλι να επρόκειτο για μια απόφαση της στιγμής, προϊόν της αγάπης του για τους ανθρώπους και τη Φύση.</p>
      <p>Σε κάθε περίπτωση όμως, ο κ. Μαχαίρας εντάχθηκε δίχως δεύτερη σκέψη στην Οργάνωση ΓΗ, μία μη κερδοσκοπική και μη κυβερνητική οργάνωση η οποία έχει ως στόχο την εδραίωση της έννοιας της βιώσιμης ανάπτυξης. Και μέσα από ποικίλες δράσεις, προτείνει έναν νέο τρόπο αλληλεπίδρασης μεταξύ οικονομίας, κοινωνίας και περιβάλλοντος, αποτελώντας ένα πραγματικό παράδειγμα ενός αειφόρου τρόπου σκέψης και λειτουργίας για έναν βιώσιμο πλανήτη.</p>
      <p>Αξίζει απλώς να αναφέρουμε πως μέχρι σήμερα, περισσότερα από 70.000 παιδιά και 50.000 ενήλικες έχουν πάρει μέρος στις δράσεις της οργάνωσης.</p>
      <p>Η πραγματική διαφορά όμως, έγινε όταν ο νυν γενικός διευθυντής της Οργάνωσης ΓΗ δημιούργησε στο περιβαλλοντικό πάρκο της Οργάνωσης, «Κέντρο της Γης», τα προγράμματα βιωματικής εκπαίδευσης.</p>
      <p>Διότι από τότε επισκέπτονται τον βιολογικό λαχανόκηπο του πάρκου και μαθαίνουν πώς να καλλιεργούν τη γη προσφυγόπουλα που έχουν την ανάγκη να νιώσουν και πάλι την ασφάλεια ενός τόπου που είναι κάθε φορά εκεί και τους περιμένει, άτομα με νοητική υστέρηση τα οποία αναπτύσσουν στον ξεχωριστό αυτόν κήπο τις κοινωνικές τους δεξιότητες αλλά και άνθρωποι τρίτης ηλικίας οι οποίοι έχουν την ανάγκη να αισθανθούν ξανά τη χαρά της δημιουργίας.</p>
      <p>Κάθε φορά ο κ. Μαχαίρας είναι κοντά τους για να τους καλλιεργεί την ελπίδα για μια καλύτερη ποιότητα ζωής. Και ούτε ο πονοκέφαλος αλλά ούτε και οι σωματικοί πόνοι μπορούν να του στερήσουν την επαφή με αυτούς τους ανθρώπους. Τις μέρες που αισθάνεται πως δεν τα καταφέρνει, ψάχνει απλώς για <a href="https://www.youtube.com/channel/UCDDCINgh0IMVZWggATG9w_g/featured">δυνατές λύσεις</a>.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/epixeiriseis/story/198174/black-friday-simainei-public">Black Friday σημαίνει Public</a>
        </li>
        <li>
          <a href="https://www.cnn.gr/oikonomia/epixeiriseis/story/198170/bosch-aytokinisi-prosopopoiimeni-aytomatopoiimeni-diasyndedemeni-kai-ilektriki">Bosch αυτοκίνηση: Προσωποποιημένη, αυτοματοποιημένη, διασυνδεδεμένη και ηλεκτρική</a>
        </li>
        <li>
          <a href="https://www.cnn.gr/oikonomia/epixeiriseis/story/198156/eidiki-ekdilosi-apo-to-amerikaniko-kollegio-ellados-me-epikentro-tin-ekpaideysi">Ειδική εκδήλωση από το Αμερικανικό Κολλέγιο Ελλάδος με επίκεντρο την εκπαίδευση</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/82464/panadol">PANADOL</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/22/198206/snapshot/2628449.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198202/snapshot/2762515.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198195/snapshot/2761866.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/22/198211/snapshot/2748938.jpg"/>
      </figure>
    </article>
  </body>
</html>