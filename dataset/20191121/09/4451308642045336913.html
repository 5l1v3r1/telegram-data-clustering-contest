<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.iltempo.it/home-tv/2019/11/21/video/carlo-calenda-nuovo-partito-azione-video-beppe-grillo-joker-matteo-salvini-giorgia-meloni-1243717/"/>
    <meta property="og:site_name" content="Il Tempo"/>
    <meta property="article:published_time" content="2019-11-21T09:00:06+00:00"/>
    <meta property="og:title" content="Carlo Calenda lancia Azione: video-sfida a Grillo-Joker, Salvini e Meloni"/>
    <meta property="og:description" content="Carlo Calenda lancia oggi ufficialmente il suo movimento Azione con la speranza di conquistare quote di elettori al centro e tra i delusi dal Pd. L'ex ministro dello Sviluppo economico in un video che rimbalza sui social mette in fila i suoi &quot;nemici&quot; politici da Beppe Grillo in versione Jo..."/>
  </head>
  <body>
    <article>
      <h6 class="kicker">NUOVO PARTITO</h6>
      <h1>Carlo Calenda lancia Azione: video-sfida a Grillo-Joker, Salvini e Meloni</h1>
      <address>
        <time datetime="2019-11-21T09:00:06+00:00">21 Nov 2019, 09:00</time>
      </address>
      <figure>
        <video src="https://tv.iltempo.it/upload/3396851-WhatsAppVideo2019-11-21at092635mp4.mp4"/>
      </figure>
      <p><b>Carlo Calenda</b> lancia oggi ufficialmente il suo movimento <b>Azione</b> con la speranza di conquistare quote di elettori al centro e tra i delusi dal <b>Pd</b>. L'ex ministro dello Sviluppo economico in un video che rimbalza sui social mette in fila i suoi "nemici" politici da <b>Beppe Grillo</b> in versione <b>Joker</b> a il <b>Matteo Salvini</b> anti-euro di qualche anno fa, fino a <b>Giorgia Meloni</b> che propone di affondare le navi delle Ong che portano i migranti in Europa.  </p>
      <p>"Ora basta! L’Italia è un grande paese. Siamo l’ottava potenza mondiale, la seconda economia manifatturiera d’Europa, uno dei paesi fondatori dell’Unione Europea e il luogo di nascita della cultura occidentale. Nessuna maledizione ci condanna a dover scegliere tra i disastri dei <b>populisti</b> e quelli dei <b>sovranisti</b>", si legge nel "manifesto" del partito di Calenda. "AZIONE è il luogo di mobilitazione dell’<b>Italia che lavora</b>, produce, studia e fatica. L’Italia stanca degli scontri inconcludenti tra tifoserie e degli slogan privi di contenuti", sostiene l'ex ministro che mette in guardia gli elettori: "L’Italia non è in sicurezza. Non lo è a causa dell’alto debito, dello sperpero di denaro pubblico, dell’incompetenza e della mancanza di consapevolezza e responsabilità. E non è solo colpa della politica. I nostri rappresentanti ce li scegliamo. Nessuno di noi assumerebbe uno degli attuali leader politici per gestire la sua attività. Eppure gli affidiamo lo <b>Stato</b>, perché non lo sentiamo nostro fino in fondo. </p>
    </article>
  </body>
</html>