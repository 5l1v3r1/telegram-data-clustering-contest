<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-thema-o-anti-papoylis"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T09:04:00+00:00"/>
    <meta property="og:title" content="Απόλλων: Θέμα ο αντί-Παπουλής"/>
    <meta property="og:description" content="Το παιχνίδι με την Δόξα είναι αυτό που σκέφτονται στον Απόλλωνα και με την ενσωμάτωση όλων των διεθνών στις προπονήσεις θα μπει στην τελική ευθεία η προετοιμασία. Ο αγώνας είναι την Δευτέρα, άρα έχει μέρες μπροστά του ο Σοφρώνης Αυγουστή για να καταστρώσει τα πλάνα του."/>
  </head>
  <body>
    <article>
      <h1>Απόλλων: Θέμα ο αντί-Παπουλής</h1>
      <h2>Είναι ένα ζήτημα για τον Σωφρόνη Αυγουστή</h2>
      <address><time datetime="2019-11-21T09:04:00+00:00">21 Nov 2019, 09:04</time> by <a rel="author">Ονησίφορος Σταύρου</a></address>
      <p>Το παιχνίδι με την Δόξα είναι αυτό που σκέφτονται στον Απόλλωνα και με την ενσωμάτωση όλων των διεθνών στις προπονήσεις θα μπει στην τελική ευθεία η προετοιμασία. Ο αγώνας είναι την Δευτέρα, άρα έχει μέρες μπροστά του ο Σοφρώνης Αυγουστή για να καταστρώσει τα πλάνα του.</p>
      <p>Το παιχνίδι είναι πολύ δύσκολο και τον γνωρίζουν όλοι αυτό. Πάντα τα παιχνίδια με την Δόξα έχουν τις ιδιαιτερότητες τους και μπορεί η ομάδα της Κατωκοπιάς να βρίσκεται στην τελευταία θέση, αλλά αυτό δεν τους παρασύρει.</p>
      <p>Ο Απόλλωνας θέλει να κερδίσει, έτσι ώστε να επιστρέψει στην πρώτη εξάδα και συνάμα να κοιτάξει τις πιο ψηλές θέσεις. Ο Σωφρόνης Αυγουστή δεν θα έχει στην διάθεση του, τους τραυματίες Ρομπέρζ και Ψύχα, αλλά και τον τιμωρημένο Φώτη Παπουλή.</p>
      <p>Ο Ελλαδίτης συμπλήρωσε τρεις κίτρινες κάρτες στο ντέρμπι με το ΑΠΟΕΛ και θα απουσιάσει από τον αγώνα της Δευτέρας. Έτσι, ο Κύπριος τεχνικός αναζητά τον αντικαταστάτη του.</p>
      <p>Η λογική λέει ότι ο παίκτης που θα τον αντικαταστήσει θα είναι ο Γιάννης Γιαννιώτας, που έμεινε στον πάγκο στους τελευταίους δύο αγώνες. Εναλλακτικές επιλογές είναι ο Σαρδινέρο, Πίττας, αλλά και ο Γκακπέ, εάν επιλέξει τον Ζελάγια στην κορυφή της επίθεσης.</p>
    </article>
  </body>
</html>