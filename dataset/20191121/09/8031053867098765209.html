<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%80%ce%bf%ce%ba%ce%ac%ce%bb%cf%85%cf%88%ce%b7-%ce%b2%ce%b5%ce%bb%cf%8c%cf%80%ce%bf%cf%85%ce%bb%ce%bf%cf%85-%cf%85%cf%80%ce%ac%cf%81%cf%87%ce%bf%cf%85%ce%bd-11-%cf%83%ce%b7%ce%bc%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T09:35:02+00:00"/>
    <meta property="og:title" content="Αποκάλυψη Βελόπουλου: «Υπάρχουν 11 σημεία στο Αιγαίο απ’ όπου μπαίνουν οι δουλέμποροι»"/>
    <meta property="og:description" content="Ο Κυριάκος Βελόπουλος επιμένει ότι οι λύσεις για να λυθεί το μεταναστευτικό/προσφυγικό είναι τα ακατοίκητα νησιά και η θωράκιση των νησιών."/>
  </head>
  <body>
    <article>
      <h1>Αποκάλυψη Βελόπουλου: «Υπάρχουν 11 σημεία στο Αιγαίο απ’ όπου μπαίνουν οι δουλέμποροι»</h1>
      <address>
        <time datetime="2019-11-21T09:35:02+00:00">21 Nov 2019, 09:35</time>
      </address>
      <p>Ο Κυριάκος Βελόπουλος επιμένει ότι οι λύσεις για να λυθεί το μεταναστευτικό/προσφυγικό είναι τα ακατοίκητα νησιά και η θωράκιση των νησιών.</p>
      <p>Παράλληλα, μιλώντας στον Alpha 98,9 και το «Ραντάρ», με τους Τάκη Χατζή και Δήμο Βερύκιο, κατηγόρησε τη ΝΔ και τον Κυριάκος Μητσοτάκης ότι λέει ψέματα στον κόσμο.</p>
      <p>«Η ΝΔ κάθε βδομάδα αλλάζει σχέδιο γιατί δεν έχει σχέδιο. Από την άλλη ακούσαμε ψέματα. Μας έλεγαν ότι δεν γίνεται να έχουμε κλειστού τύπου hot spot. Έλεγε το βουλευτικό σώμα ότι απαγορεύεται από τα ανθρώπινα δικαιώματα, τώρα πώς; Τα λεφτά τα πληρώνει ο ελληνικός λαός. Μας λένε ότι δεν μπορούμε να τους πάμε σε ακατοίκητα νησιά, αλλά αυτή είναι η καλύτερη λύση. Οι τοπικές κοινωνίες δεν ρωτήθηκαν, στη Σάμο θα παραιτηθεί το δημοτικό συμβούλιο. Εγώ δεν μιλώ για ξερονησίδες. Αυτοί που θα έρθουν εδώ δεν θα φύγουν, θα μείνουν. Πρέπει να πάνε σε ακατοίκητα νησιά για να φύγουν.</p>
      <p>Πρέπει να πιέσουμε την ΕΕ να μην παίρνει τα λεφτά ο Ερντογάν, αλλά να τα παίρνει το Αφγανιστάν, το Πακιστάν, το Μαρόο κλπ, θα φύγουν. Τα ακατοίκητα νησιά δεν είναι μόνο στο Αιγαίο. Πρέπει να κλείσουμε τα σύνορα. Υπάρχουν 11 σημεία στο Αιγαίο από όπου έρχονται οι δουλέμποροι. Δεν μπορούμε να τα θωρακίσουμε; Πρέπει να φύγει η frontex και να αναλάβουμε εμείς. Πρέπει να κάνουμε push back. Τα ψέματα του ΣΥΡΙΖΑ τα καταπίνει αμάσητα η ΝΔ. Η Δανία πώς αποφάσισε να κάνει τα ακατοίκητα νησιά;», τόνισε μεταξύ άλλων ο πρόεδρος της Ελληνικής Λύσης και συνέχισε:</p>
      <p>«Η λύση είναι να μην περνούν καλά εδώ. Το πρόβλημα είναι να μην μείνουν εδώ. Όταν δίνεις δικαιώματα, επιδόματα, σπίτια, ρεύματα, είναι δεδομένο ότι θα έρθουν κι άλλοι. Πρέπει να κλείσουμε τα σύνορα. Το χειρότερο που κάνουν είναι ότι ανοίγουν τζαμιά. Έχουμε 50 hot spot και 50 τζαμιά. Μετά το 1821 είναι η πρώτη φορά που δημιουργούμε τζαμιά στη χώρα μας. Αλλάζουμε εθνολογική εικόνα και την κάνουμε μουσουλμανική και με τον ρυθμό των γεννήσεων σε 30-40 χρόνια δεν θα υπάρχουν Έλληνες».</p>
      <p>Για το ότι ο Κυριάκος Μητσοτάκης δεν μπορεί να κλείσει τα σύνορα: «Αν είναι κεντρώος να πάει στο σπίτι του. Ο κεντρώος δεν έχει οικογένεια και παιδιά; Δεν γίνεται να γεμίσουμε 2 εκατ. λαθροεισβολείς. Κορόιδευαν τους Έλληνες 7 χρόνια και έλεγαν ότι η ΕΕ πληρώνει. Ψέματα. Δεν μπορεί του Έλληνα να του δίνεις 250 ευρώ επίδομα τα Χριστούγεννα και ο άλλος να παίρνει 550 ευρώ τον μήνα. Η ΝΔ κοροϊδεύει τον κόσμο και ο Μητσοτάκης πιστεύει ότι κάνει δουλειά».</p>
    </article>
  </body>
</html>