<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/b%cf%8c%ce%bc%ce%b2%ce%b5%cf%82-%cf%84%cf%81%ce%ac%ce%b3%ce%ba%ce%b1-%ce%bf%ce%b9-%cf%85%cf%80%ce%b7%cf%81%ce%ad%cf%84%ce%b5%cf%82-%cf%84%cf%89%ce%bd-%ce%b3%ce%b5%cf%81%ce%bc%ce%b1%ce%bd%cf%8e.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T09:14:43+00:00"/>
    <meta property="og:title" content="Bόμβες Τράγκα: «Οι υπηρέτες των Γερμανών, αποδέχονται την αντικατάσταση του Ελληνικού πληθυσμού»"/>
    <meta property="og:description" content="Ο Γιώργος Τράγκας μέσα από την εκπομπή του «Εν Αθήναις» και τη συχνότητα 90,1 των Παραπολιτικών, αναφέρεται στην «άγνοια» των Ελλήνων πολιτικών για την κατάσταση της Ελλάδας, αλλά και για πολύ σοβαρά θέματα και προβλήματα που ταλανίζουν την ελληνική καθημερινότητα."/>
  </head>
  <body>
    <article>
      <h1>Bόμβες Τράγκα: «Οι υπηρέτες των Γερμανών, αποδέχονται την αντικατάσταση του Ελληνικού πληθυσμού»</h1>
      <address>
        <time datetime="2019-11-21T09:14:43+00:00">21 Nov 2019, 09:14</time>
      </address>
      <p>Ο Γιώργος Τράγκας μέσα από την εκπομπή του «Εν Αθήναις» και τη συχνότητα 90,1 των Παραπολιτικών, αναφέρεται στην «άγνοια» των Ελλήνων πολιτικών για την κατάσταση της Ελλάδας, αλλά και για πολύ σοβαρά θέματα και προβλήματα που ταλανίζουν την ελληνική καθημερινότητα.</p>
      <p>«Συγκλονίζει η είδηση ότι μάνα τριών παιδιών στην Πάτρα προσπάθησε να αυτοκτονήσει γιατί την απέλυσαν. Η γυναίκα που μεγαλώνει μόνη της τα παιδιά της δεν έπαιρνε άδειες, δεν έπαιρνε ποτέ ρεπό. Ζήτησε άδεια λόγω υπερκόπωσης και την απέλυσαν!</p>
      <p>Γίναμε η αυλή των θαυμάτων. Δεν μας λείπουν ούτε οι κουασιμόδοι της πολιτικής, ούτε οι Εσμεράλδες. Υπάρχουν στην αυλή μας οι κλέφτες που παριστάνουν τους αόμματους, οι πόρνες που είναι γεμάτες ωχρά σπειροχαίτη και σε καλούν να ιδρώσεις μαζί τους, οι ακρωτηριασμένοι ηθικά προστάτες, οι ανάπηροι συναισθηματικά, οι ρουφιάνοι του Ιαβέρη και οι κλοσάρ. Σίγουρα λείπει η καλή καρδιά του κουασιμόδου, η ομορφιά της Εσμεράλδας, η μεταμέλεια του Γιάννη Αγιάννη και η καλοσύνη του Ιερέα που του χαρίζει τα κλεμμένα ασημικά της εκκλησίας.</p>
      <p>Εδώ στη δική μας αυλή θαυμάτων όλα μεταμορφώνονται. Ο ΣΚΑΙ και η κα Κοσιώνη αποθεώνουν κάθε βράδυ τα θετικά βήματα της κυβέρνησης Μητσοτάκη. Κάθε βράδυ μας λένε – και όχι μόνο το δελτίο του ΣΚΑΙ και η κα Κοσιώνη- ότι υπάρχει ταχεία ανάρρωση του ασθενούς. Ο κόσμος άρχισε να χαμογελάει στους δρόμους. Το κόκκινο χρώμα επανήλθε στα παγωμένα πρόσωπα. Οι έμποροι δεν προλαβαίνουν να ρίχνουν λεφτά στα ταμεία. Οι επενδύσεις έρχονται από το δρόμο του Μεταξιού. Ουρές επενδυτών σχηματίζονται στα σύνορα. Χθες πρόβαλαν επί πολύ ώρα τις εγκωμιαστικές δηλώσεις των Ευρωπαίων για τους στόχους που πιάνει αυτή η κυβέρνηση και την ταχύτητα με την οποία υλοποιεί τις μεταρρυθμίσεις του μνημονίου. Ο διάβολος όμως κρύβεται στις λεπτομέρειες των ειδήσεων. Μόλις σου δώσουν λίγη ζάχαρη, αμέσως μετά προσφέρουν μνημονιακή κινίνη. Δηλαδή διατυπώνονται ευρωπαϊκές επιφυλάξεις για το ύψος του αφορολόγητου, την παραμονή των χιλιάδων συμβασιούχων στο ελληνικό δημόσιο και τον βραδύ ρυθμό των πλειστηριασμών που πρέπει να γίνουν για να μειωθούν τα κόκκινα δάνεια και να αυξήσουν την κερδοφορία τους οι μέτοχοι και οι κύριοι CEO, όπως ο κος Μεγάλου και άλλοι.<br/>Εδώ είναι αυλή θαυμάτων.<br/>Ζούμε βλέποντας ταχυδακτυ-λουργούς του μνημονίου που ούτε ο Δαβίδ Κόπερφιλντ μπορεί να φτάσει. Ο κος Μητσοτάκης όπου σταθεί και όπου βρεθεί υποστηρίζει ότι νίκησε το λαϊκισμό. Κινούμενος μεταξύ γηπέδων τένις, χιονοδρομικών κέντρων και πολιτικών υποχρεώσεων και δηλώσεων, δεν έχει ακόμα αντιληφθεί τι συμβαίνει στη δύσμοιρη χώρα υπό γερμανική εποπτεία.<br/>Άλλο πράγμα η ατμόσφαιρα στα διεθνή γήπεδα του τένις και άλλο πράγμα να πας και να διαπιστώσεις τι συμβαίνει στο Δρομοκαΐτειο. Ένα νοσοκομείο ικανό μόνο για σκηνικό του Πολάνσκι.<br/>Εντελώς διαφορετικό πράγμα να κάθεσαι σε θέσεις VIP με τη σύζυγό σου στο Ρολάν Γκαρός ή σε παιχνίδια του Τσιτσιπά και άλλο πράγμα να είσαι κάτοικος περιοχών στις οποίες καταφεύγουν ή φυτεύονται αυθαιρέτως και άνευ συζήτησης εκατοντάδες χιλιάδες μετανάστες.<br/>Εδώ είναι αυλή θαυμάτων.<br/>Έχεις την κα Κοσιώνη να συντηρεί το μέικ-απ της φρέσκιας κυβέρνησης. Έχεις την άνεση να βλέπεις κάθε βράδυ πλέον την κα Τρέμη στην ΕΡΤ. Οι δείκτες βελτιώνονται, ενώ είμαστε – όπως λένε οι θεσμοί- πολύ πίσω στη ρευστοποίηση των περιουσιών, δηλαδή στην αρπαγή χιλιάδων διαμερισμάτων από τους πολίτες και στην έξωσή τους. Στο δρόμο, στην πλήρη ανέχεια, στην πλήρη ένδεια.<br/>Δυστυχώς όπως επισημαίνουν οι ευρωπαίοι έχουμε ακόμη μεγάλο κράτος. Πρέπει να τελειώνουμε με τη μονιμότητα και με τους συμβασιούχους. Οι πολλοί πρέπει να πωλούνται και να εξυπηρετούν τους λίγους. Οι νόμοι πρέπει να ωφελούν την ολιγαρχία. Οι αλλαγές στους ποινικούς και αστικούς κώδικες πρέπει να αποδεσμεύουν παγωμένα περιουσιακά στοιχεία των ιδιαίτερα πλουσίων ή να αποφυλακίζουν, ουσιαστικά να αμνηστεύουν αδικήματα όλων εκείνων που προξένησαν βλάβες στο ελληνικό δημόσιο. Ήδη γλιτώνουν χρέη προς το δημόσιο. Έσβησε και το ποινικό του Βαγγέλη.</p>
      <p>Εδώ είναι γερμανική αυλή θαυμάτων με θαυμάσιες μπυραρίες, λουκάνικα Φρανκφού-ρτης, στρούντελ και ξαναμμένα παχύδερμα πρόσωπα.<br/>Εδώ και μέρες παρακολουθώ τον αδυσώπητο πόλεμο μεταξύ παραγόντων αθλητικών ομάδων που βάλλουν ο ένας εναντίον του άλλου αξιοποιώντας τα μέσα ενημέρωσης που διαθέτουν. Ο ένας βομβαρδίζει τον άλλον μπροστά στα μάτια ενός κοινού που στέλνει τα παιδιά του στο εξωτερικό και είναι υποχρεωμένο να ζήσει και να αντικατασταθεί από ξένους.<br/>Η αδελφή του πρωθυπουργού, η αξιότιμος και ερίτιμος κα Μπακογιάννη σάλπισε χθες δυνατά. Οι Έλληνες άκουσαν τη φωνή του Τζορτζ Σόρος και του Open Society. Με έκπληξη άκουσαν την πρώην υπουργό Εξωτερικών να λέει : δώστε την ελληνική γη στους μετανάστες. Να την δουλέψουν. Δώστε σπίτια και χωράφια στους εποίκους, να ριζώσουν για τα καλά στην Ελλάδα. Αυτά όπως αντιλαμβάνεστε μέχρι τώρα τα ακούγαμε από το Open Society του κου Σόρος στο ελληνικό παράρτημα του οποίου ηγείται η εξαδέλφη του πρωθυπουργού η κα Λυμπεράκη.<br/>Προφανώς υλοποιούνται ή προωθούνται σχέδια των Γερμανών υπό την επίβλεψη του πρωθυπουργικού περιβάλλοντος και ειδικά της Σαγράδα Φαμίλια. Την ίδια ώρα, 5000 Έλληνες σχηματίζουν ουρά προκειμένου να πάρουν μέρος στο Big Brother του ΣΚΑΙ. Το έπαθλο για την εκπομπή είναι 100.000 ευρώ και όπως αντιλαμβάνεστε η ουρά που σχηματίζεται στρίβει στο φαληρικό δέλτα. Ήδη ψάχνουν για την ακρίβεια ψήνουν τον Ανδρέα Μικρούτσικο να κάνει τον μεγάλο αδελφό και το Σάκη Τανιμανίδη να κάνει τον παρουσιαστή.<br/>Η κυβέρνηση και η αντιπολίτευση συμπλέκονται για τα μέτρα αντιμετώπισης του μεταναστευτικού. Η μεν κυβέρνηση λέει ότι θα φτιάξει κλειστές δομές για τους πρόσφυγες, θα κλείσει τα κέντρα της ντροπής σε Λέσβο, Σάμο και Χίο και θα ανοίξει άλλα κλειστά. Κατά μήκος των νήσων του ανατολικού Αιγαίο. Μιλάμε για παρανοϊκούς, οι οποίοι ως δούλοι και υπηρέτες των Γερμανών και προκειμένου να κρατάνε την εξουσία αποδέχονται την αντικατάσταση του ελληνικού πληθυσμού. Σύμφωνα με υπολογισμούς : με εισροές 600 ατόμων την ημέρα, αφού μπάζουμε από παντού, θα χρειαστούν σε 1 χρόνο πάνω από 200 κέντρα φιλοξενίας. Κάθε πόλη και hot spot. Κάθε χωριό και τετράστερο για μετανάστες. Οι μετέχοντες σε αυτό το εθνικό έγκλημα θα περάσουν πράγματι στην ιστορία ως νεογιοκαρίνοι και νεονενέκοι. Είναι ασύλληπτη η συνεργασία της Σαγράδα Φαμίλιας με το Σόρος και το Βερολίνο. Αυτή η συνεργασία ξεπερνάει τα όρια του αναγκαστικού, του αναπόφευκτου και σε κάνει να σκέφτεσαι άλλα πράγματα. Από την άλλη πλευρά στην αυλή των θαυμάτων οι Συριζαίοι θέλουν τους μετανάστες free to air. Υποστηρίζουν ότι ο Μητσοτάκης φτιάχνει Αλκατράζ και φυλακές στο Ανατολικό Αιγαίο. Μωροί άπαντες. Άφρονες. Ούτε η κα Μπακογιάννη έχει καταλάβει τι εστί χρησικτησία γης από πρώτη, δεύτερη και τρίτη γενιά μεταναστών, ούτε ο κος Βελόπουλος τι σημαίνει εποικισμός νήσων και βραχονησίδων από μουσουλμανικές κοινότητες, ούτε φυσικά ο ΣΥΡΙΖΑ τη free διέλευση. Αν μελετήσεις αυτά που λένε, αντιλαμβάνεσαι ότι δουλεύουν άπαντες ενσυνείδητα ή ασυνείδητα για το Open Society και αυτούς που θέλουν ρευστοποίηση του πληθυσμού και της εδαφικής κυριαρχίας. Θα ξυπνήσουμε ένα πρωί και θα αναρωτηθούμε γιατί όλοι αυτοί δεν αναχαιτίστηκαν όταν έπρεπε.»</p>
      <p>crashonline.gr</p>
    </article>
  </body>
</html>