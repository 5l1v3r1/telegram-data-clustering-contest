<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960742"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T09:55:03+00:00"/>
    <meta property="og:title" content="సత్యభామ వర్శిటీ పార్ట్‌టైమ్‌ డిగ్రీలు ఆమోదయోగ్యమైనవే.."/>
    <meta property="og:description" content="ADVT"/>
  </head>
  <body>
    <article>
      <h1>సత్యభామ వర్శిటీ పార్ట్‌టైమ్‌ డిగ్రీలు ఆమోదయోగ్యమైనవే..</h1>
      <address>
        <time datetime="2019-11-21T09:55:03+00:00">21 Nov 2019, 09:55</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై(ఆంధ్రజ్యోతి) : </b>తమ సంస్థ జారీ చేసిన పార్ట్‌టైమ్‌ ఎంఈ, ఎంటెక్‌ డిగ్రీలు గుర్తింపు కలిగినవైనవేనని అనంతపురంలోని జవహర్‌లాల్‌ నెహ్రూ సాంకేతిక విశ్వవిద్యాలయం స్పష్టం చేసినట్టు తమిళనాడులోని  షోలింగనల్లూరులో ఉండే సత్యభామ విశ్వవిద్యాలయం నిర్వాహకులు ఓ ప్రకటనలో తెలిపారు. సత్యభామ వర్శిటీలో 2002 నుండి 2012 వరకు ఆ పార్ట్‌టైమ్‌ ఇంజనీరింగ్‌ డిగ్రీకోర్సులు చదివినవారి డిగ్రీలు గుర్తింపులేనివంటూ కొంతకాలం క్రితం జేఎన్‌టీయూ అనంతపురం ప్రకటించింది. దీంతో ఆ విశ్వవిద్యాలయంలో వివిధ శాఖల్లో పనిచేస్తున్న సత్యభామ పార్ట్‌టైమ్‌ డిగ్రీ హోల్డర్ల భవిష్యత్‌ ప్రశ్నార్థకంగా మారింది. ఆంధ్రప్రదేశ్‌ ప్రభుత్వ శాఖల్లోనూ ఈ పార్ట్‌టైమ్‌ డిగ్రీ హోల్డర్లు పనిచేస్తున్నారు. శ్రీకాళహస్తి స్కిట్‌ కాలేజీలో ఈ డిగ్రీలతో అసిస్టెంట్‌ ప్రొఫెసర్లుగా పనిచేస్తున్న ఆరుగురు ఉద్యోగాలు కోల్పోయారు. ఆ ఆరుగురూ తమిళనాడు రాష్ట్ర సమా చార సంఘానికి ఫిర్యాదు చేసుకోవడంతో ఆ సంఘం కమిషనర్‌ ముత్తురాజ్‌ రంగంలోకి దిగి సత్యభామ వర్శిటీని వివరణ కోరారు. ఆ మేరకు సత్యభాయ వర్శిటీ తగిన ఆధార పత్రాలను చూపి ఆ డిగ్రీలు గుర్తింపు కలిగినవేనని ప్రకటించింది. ఆ ఆధార పత్రాలను అనంతపురంలోని జేఎన్‌టీయూ కూడా పరిశీలించి సంతృప్తిని వ్యక్తం చేసినట్టు సత్యభామ వర్శిటీ నిర్వాహకులు వివరించారు.</p>
    </article>
  </body>
</html>