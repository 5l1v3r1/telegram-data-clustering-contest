<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/coldplay-tanker-invanta-ett-klimatsmart-turnesatt/"/>
    <meta property="og:site_name" content="DN.SE"/>
    <meta property="article:published_time" content="2019-11-21T09:18:45+00:00"/>
    <meta property="og:title" content="Coldplay tänker invänta ett klimatsmart turnésätt"/>
    <meta property="og:description" content="Albumaktuella Coldplay tänker inte turnera igen förrän man kommit på hur det skulle gå att göra på ett miljövänligt och klimatneutralt sätt."/>
  </head>
  <body>
    <article>
      <h1>Coldplay tänker invänta ett klimatsmart turnésätt</h1>
      <address><time datetime="2019-11-21T09:18:45+00:00">21 Nov 2019, 09:18</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Albumaktuella Coldplay tänker inte turnera igen förrän man kommit på hur det skulle gå att göra på ett miljövänligt och klimatneutralt sätt. Sångaren Chris Martin säger till BBC att man tänker ta sig den tid man behöver för att komma fram till hur det ska ske.</b>
      </p>
      <p>– Vi måste alla komma fram till det bästa sättet att jobba på, säger han till BBC.</p>
      <p>Coldplay befinner sig just nu i Jordaniens huvudstad Amman där bandet ska göra två spelningar som ska internetdelas direkt via Youtube.</p>
      <p><a href="https://www.dn.se/kultur-noje/coldplay-kopte-annons-i-walesisk-lokaltidning-for-att-avsloja-lattitlar/">Läs mer: Coldplay köpte annons i walesisk lokaltidning för att avslöja låttitlar</a> </p>
      <p>Så sent som 2016 och 2017 gjorde Coldplay en världsturné med 122 spelningar på fyra kontinenter.</p>
      <p>– Vår nästa turné kommer att bli den miljömässigt bästa varianten av den. Vi skulle vara väldigt besvikna om den inte är klimatneutral, säger Chris Martin.</p>
    </article>
  </body>
</html>