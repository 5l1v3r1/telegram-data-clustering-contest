<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831484-FPO-veruje-samo-zlatu-Skladistili-poluge-dragocenog-metala-u-Tirolu"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T09:31:00+00:00"/>
    <meta property="og:title" content="FPO veruje samo zlatu: Skladištili poluge dragocenog metala u Tirolu"/>
    <meta property="og:description" content="Slobodarska partija Austrije, odbor iz Beča, skladištio je, u jednoj kući na istoku pokrajine Tirol, nepoznate količine zlatnih poluga"/>
  </head>
  <body>
    <article>
      <h1>FPO veruje samo zlatu: Skladištili poluge dragocenog metala u Tirolu</h1>
      <address><time datetime="2019-11-21T09:31:00+00:00">21 Nov 2019, 09:31</time> by <a rel="author">Tanjug</a></address>
      <p>
        <b>Slobodarska partija Austrije, odbor iz Beča, skladištio je, u jednoj kući na istoku pokrajine Tirol, nepoznate količine zlatnih poluga</b>
      </p>
      <p>Slobodarska partija Austrije, odbor iz Beča, skladištio je, u jednoj kući na istoku pokrajine Tirol, nepoznate količine zlatnih poluga, tvrdi bečki nedeljnik "Profil".</p>
      <p>Stranka je potvrdila da je u trezorima "Slobodarskog obrazovnog instituta Sankt Jakob" držala zlato, a o broju poluga i vrednosti ništa nije rečeno, jer se, kako je navedeno, radi o imovini FPO.</p>
      <p>Inače "Obrazovni institut" je organizacija koja pripada bečkom odboru FPO, u kojem inače održavaju seminare, sastanke.</p>
      <related>
        <a href="http://www.novosti.rs/vesti/planeta.299.html:798327-Straheu-preti-iskljucenje-iz-FPO-ako-prihvati-mandat-u-EP"/>
      </related>
      <p>Zanimljivo je da su odavno kružile glasine da je doskorašnji lider FPO, koji je morao podneti ostavku usled korupcionaške afere, Hajnc Kristijan Štrahe, ovo mesto smatrao kao mesto za povlačenje u slučaju građanskog rata ili većih elementarnih nepogoda.</p>
      <p>Tužilaštvo za borbu protiv korupcije i privrednog kriminala je u toj kući, već sredinom avgusta, sprovelo pretragu.</p>
      <p>Tom prilikom su naišli na trezore, koje istražni organi nisu mogli da otvore.</p>
      <related>
        <a href="http://www.novosti.rs/vesti/planeta.299.html:688251-AUSTRIJSKI-SLOBODARI-UZ-SRBE-Zamenik-gradonacelnika-Beca-kritikuje-Sebastijana-Kurca-zbog-cestitke-zalaganju-za-nezavisno-Kosovo"/>
      </related>
      <p>Samo četiri osobe su imale pristup tim trezorima, navedeno je iz FPO Beč, a među njima je zamenik gradonačelnika Beča i šef FPO u Beču Dominik Nep.</p>
      <p>U trezorima, koji su potom otvoreni u prisustvu Nepa, nalazila se plombirana metalna kutija.</p>
      <p>Ključ od te kutije nalazio se kod, u međuvremenu, preminulog notara.</p>
      <p>U dokumentu notara, koji je stranka predala istražnim organima, navedeno je da su sadržaj kutuje zlatne poluge.</p>
      <p>Istražni organi odustali su od otvaranja metalne kutije na licu mesta, nakon što je Nep obećao da će sadržaj prevesti u Beč.</p>
      <p>"Zlato je u kriznim vremenima najbolja investicija. Posebno u nesigurnom dobu zlato obećava stabilnost i bezbednost. Svako ko je razuman redovno pravi zalige, a to čini i stranka", rekao je pokrajinski generalni sekretar FPO Mihael Štumpf.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:831296-Afera-Ibica-Racije-i-hapsenja-u-Austriji-pali-i-dousnici-policije"/>
        <a href="http://www.novosti.rs/vesti/naslovna/ekonomija/aktuelno.239.html:830235-Nase-poluge-u-svajcarskom-sefu-Srbija-prvi-put-kupila-zlato-u-inostranstvu"/>
        <a href="http://www.novosti.rs/vesti/planeta.299.html:825758-SUPRUGA-BIVSEG-LIDERA-FPO-Filipa-Strahe-ipak-prihvata-poslanicki-mandat"/>
        <a href="http://www.novosti.rs/vesti/planeta.299.html:825440-KO-STOJI-IZA-VIDEO-SNIMAKA-SA-IBICE-Uhapsen-kompjuteras-koji-bi-mogao-da-otkrije-pozadinu-Straheove-afere"/>
        <a href="http://www.novosti.rs/vesti/planeta.299.html:823215-ZBOG-FORMALNE-GRESKE-Filipa-Strahe-ulazi-u-parlament"/>
      </related>
    </article>
  </body>
</html>