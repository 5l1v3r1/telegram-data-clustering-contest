<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/hayat-haberleri/cep-herkulu-dahil-3-film-vizyonda-1390125"/>
    <meta property="og:site_name" content="Karar.com"/>
    <meta property="article:published_time" content="2019-11-21T09:47:00+00:00"/>
    <meta property="og:title" content="'Cep Herkülü' dahil 3 film vizyonda"/>
    <meta property="og:description" content="Bu hafta 1'i yerli 3 film vizyona girecek, ünlü sporcu Naim Süleymanoğlu'nun hayat hikayesini anlatan 'Cep Herkülü: Naim Süleymanoğlu' izleyiciyle buluşacak Ewan McGregor ve Rebecca Ferguson'un oynadığı 'Doktor Uyku', gerilim meraklılarının ilgisini çekmeye aday."/>
  </head>
  <body>
    <article>
      <h1>'Cep Herkülü' dahil 3 film vizyonda</h1>
      <address>
        <time datetime="2019-11-21T09:47:00+00:00">21 Nov 2019, 09:47</time>
      </address>
      <p>
        <b>Bu hafta 1'i yerli 3 film vizyona girecek, ünlü sporcu Naim Süleymanoğlu'nun hayat hikayesini anlatan 'Cep Herkülü: Naim Süleymanoğlu' izleyiciyle buluşacak Ewan McGregor ve Rebecca Ferguson'un oynadığı 'Doktor Uyku', gerilim meraklılarının ilgisini çekmeye aday.</b>
      </p>
      <p>Türkiye'deki sinema salonlarında bu hafta 1'i yerli 3 film vizyona girecek.</p>
      <p>
        <b>CEP HERKÜLÜ</b>
      </p>
      <p>Türk spor tarihine damga vuran Naim Süleymanoğlu'nun hayatını anlatan 'Cep Herkülü: Naim Süleymanoğlu' izleyiciyle buluşacak. </p>
      <p>Naim Süleymanoğlu'nu Hayat Van Eck'in canlandırdığı filmde Yetkin Dikinciler, Selen Öztürk, Gürkan Uygun, Uğur Güneş, İsmail Hacıoğlu, Renan Bilek ve Bülent Alkış da rol aldı.</p>
      <p>Yönetmenliğini Özer Feyzioğlu'nun yaptığı filmin yapımcılığını Mustafa Uslu üstlendi.</p>
      <p>Spor kariyerine 47 dünya rekoru, üç farklı olimpiyatta kazandığı 3 olimpiyat altın madalyası, 6 Avrupa şampiyonluğu ile 7 dünya şampiyonluğu sığdıran, kendi ağırlığının üç katı ağırlık kaldırabilen tek sporcu olarak da tarihe geçen sporcunun hikayesi Özer Feyzioğlu tarafından senaryolaştırdı.</p>
      <p>
        <b>DOKTOR UYKU</b>
      </p>
      <p>Stanley Kubrick'in Stephen King'in ünlü eserinden uyarladığı 'Doktor Uyku', Overlook Otel'de yaşanan dehşetin üzerinden 40 yıl geçmesine rağmen o travmayı tam olarak üzerinden atamayan Dan Torrance'ın, kendisinde olan özel güce sahip genç kız Abra ile tanışması sonrası gelişen olayları konu ediniyor.</p>
      <p>Mike Flanagan'ın yönetmen koltuğunda oturduğu filmin başrollerinde Ewan McGregor, Rebecca Ferguson, Kyliegh Curran, Cliff Curtis, Zahn McClarnon ve Emily Alyn Lind oynuyor.</p>
      <p>
        <b>ÜZGÜNÜZ, SİZE ULAŞAMADIK</b>
      </p>
      <p>Ken Loach'un yönettiği 'Üzgünüz, Size Ulaşamadık', giderek çoğalan borçlarla baş etmeye çalışan Ricky-Abbie çifti ve çocuklarının, Ricky'nin bir teslimat işine başlaması sonrası hayatlarının değişimini odağına alıyor.</p>
      <p>Kris Hitchen, Debbie Honeywood, Rhys Stone ve Katie Proctor'un rol aldığı filmin senaryosunu Paul Laverty kaleme aldı.</p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/hayat-haberleri/sinemanin-ortak-dusu-adalet-1388931"/>
      </related>
    </article>
  </body>
</html>