<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3361823/kosarkasko-cudo-magicni-luka-doncic-za-jedno-vece-oborio-tri-nba-rekorda-kosarka-ovo-jos-nije-videla-video"/>
    <meta property="og:site_name" content="kurir.rs"/>
    <meta property="article:published_time" content="2019-11-21T09:31:00+00:00"/>
    <meta property="og:title" content="KOŠARKAŠKO ČUDO: Magični Luka Dončić za jedno veče oborio tri NBA rekorda! KOŠARKA OVO JOŠ NIJE VIDELA (VIDEO)"/>
    <meta property="og:description" content="Luka Dončić je čudo kakvo NBA liga dugo nije videla! Slovenac je ponovo odigrao fantastično i ostvario je novi tripl-dabl."/>
  </head>
  <body>
    <article>
      <h6 class="kicker">NBA</h6>
      <h1>KOŠARKAŠKO ČUDO: Magični Luka Dončić za jedno veče oborio tri NBA rekorda! KOŠARKA OVO JOŠ NIJE VIDELA (VIDEO)</h1>
      <address>
        <time datetime="2019-11-21T09:31:00+00:00">21 Nov 2019, 09:31</time>
      </address>
      <p>
        <b>Luka Dončić je čudo kakvo NBA liga dugo nije videla! Slovenac je ponovo odigrao fantastično i ostvario je novi tripl-dabl. </b>
      </p>
      <p>Dalas je ubedljivo pobedio Golden Stejt Voriorse sa 142:94, a Dončić je upisao 35 poena uz 10 skokova i 11 asistencija.</p>
      <p>Dao je 22 poena u prvoj četvrtini, 33 do poluvremena, a posle je 'povukao ručnu', ubrzo je i trener odlučio da ga 'ohladi' pa je napustio parket.</p>
      <figure>
        <img src="https://www.kurir.rs/data/images/2019/11/21/09/2059087_101-ap_ff.jpg?ver=1574324825"/>
        <figcaption>
          <cite>foto: AP</cite>
        </figcaption>
      </figure>
      <blockquote><b>REKORDI<br/></b>Podatak koji posebno privlači pažnju jeste da je sve to uradio za svega 25 minuta i 30 sekundi na parketu, što je najmanje u istoriji da je bilo dovoljno jednom igraču da ostvari tripl-dabl uz 30 ili više poena.<br/>Dončiću je ovo sedmi tripl-dabl u sezoni, što je najviše za jednog igrača u prvih 14 mečeva sezone još od Oskara Robertsona, koji je imao 11 u sezoni 1961/62!<br/>Upravo je legendarnog Robertsona prestigao Dončić i u trećem rekordu koji je oborio za veče, jer je do sada on držao rekord kao najmlađi igrač koji je ostvario uzastopni tripl-dabl sa najmanje 35 postignutih poena. Taj rekord sada ide u ruke Slovenca, koji će 21 godinu da napuni 28. februara 2020. godine.</blockquote>
      <figure>
        <iframe src="https://www.youtube.com/embed/EIkILdqiVBQ" width="1280" height="720" data-service="Youtube" scrolling="no"/>
      </figure>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3361793/kakva-scena-citava-petorka-golden-stejta-gledala-kako-bobi-zakucava-srbin-uzeo-loptu-i-nonsalanto-je-postavio-u-kos"/>
        <a href="https://www.kurir.rs/sport/kosarka/3361789/ljubav-cveta-i-na-drustvenim-mrezama-prepiska-bogdana-i-olge-na-instagramu-privukla-veliku-paznju-foto"/>
        <a href="https://www.kurir.rs/sport/kosarka/3361777/jokic-razbucao-hardena-nikola-odigrao-mec-za-pamcenje-denver-srusio-hjuston-video"/>
        <a href="https://www.kurir.rs/sport/kosarka/3361757/nesto-je-trulo-u-obradovicevoj-ekipi-pesic-i-barselona-oducili-od-kosarke-turski-fenerbahce"/>
      </related>
    </article>
  </body>
</html>