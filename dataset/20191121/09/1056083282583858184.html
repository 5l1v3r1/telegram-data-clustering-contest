<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019557/%D9%85%D9%86%D8%A7%D8%B7%D8%B1%D8%A7%D8%AA-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%A2%D8%B3%D8%AA%D8%A7%D9%86%D9%87-%D8%AA%D8%AD%D9%85%D9%84-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%B1%D8%A7-%D8%A8%D8%A7%D9%84%D8%A7-%D9%85%DB%8C-%D8%A8%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T09:54:35+00:00"/>
    <meta property="og:title" content="مناطرات دانشجویی آستانه تحمل دانشجویان را بالا می‌برد"/>
    <meta property="og:description" content="ایسنا/کرمانشاه معاون اجرایی دانشگاه جامع علمی کاربردی استان کرمانشاه گفت: دانشجویان در مناظرات دانشجویی تحمل دیدگاه‌های مخالف را تمرین می‌کنند، برای همین وقتی وارد جامعه می‌شوند از آستانه تحمل بالایی برخوردار خواهند بود."/>
  </head>
  <body>
    <article>
      <h6 class="kicker">معاون دانشگاه علمی کاربردی کرمانشاه:</h6>
      <h1>مناطرات دانشجویی آستانه تحمل دانشجویان را بالا می‌برد</h1>
      <address><time datetime="2019-11-21T09:54:35+00:00">21 Nov 2019, 09:54</time> by <a rel="author">فاطمه احمدیان</a></address>
      <p>ایسنا/کرمانشاه معاون اجرایی دانشگاه جامع علمی کاربردی استان کرمانشاه گفت: دانشجویان در مناظرات دانشجویی تحمل دیدگاه‌های مخالف را تمرین می‌کنند، برای همین وقتی وارد جامعه می‌شوند از آستانه تحمل بالایی برخوردار خواهند بود.</p>
      <p>داریوش غفاری در اختتامیه مرحله استانی سومین دوره مناظرات دانشجویی دانشگاه های علمی کاربردی، با تاکید بر اینکه خروجی مناظرات دانشجویی باید تبیین کننده فرهنگ گفت و گو میان نسل جوان مشغول به تحصیل در دانشگاه ها باشد، اظهار کرد: یکی از مزیت هایی که مناطره را از سایر گفت و گوها متمایز می‌کند، حق طلبی و حقیقت جویی آن است.</p>
      <p>وی به ویژگی‌های یک مناظره اشاره کرد و گفت: در مناظره گفت و گوها باید بر اساس دانش و با روش منطق علمی انجام شود و واکاوی حقیقت، حقیقت جویی و روشنگری ویژگیهای عالمانه مناظرات است.</p>
      <p>معاون اجرایی دانشگاه جامع علمی کاربردی استان کرمانشاه تقلیدستیزی و دوری از تعصبات را از اهداف کلی مناظرات اعلام کرد.</p>
      <p>وی به استقبال دانشجویان از مناظرات دانشجویی در سالهای اخیر اشاره کرد و افزود: هرچند مناظرات دانشجویی رویدادی فکری است، اما یکی از انگیزه‌های آن فرهنگی است.</p>
      <p>غفاری افزود: دانشجویان در مناظرات تحمل دیدگاه های مخالف را تمرین می‌کنند، برای همین وقتی وارد جامعه می‌شوند از آستانه تحمل بالایی برخوردار خواهند بود.</p>
      <p> وی در پایان عنوان کرد: نتیجه گیری صحیح از مناظرات دانشجویی می‌تواند به توسعه پایدار کشور کمک کند.</p>
      <p>در مرحله استانی سومین دوره مناظرات دانشجویی دانشگاه های علمی کاربردی، 10 تیم از مراکز علمی کاربردی استان حضور داشتند که پس از چند روز رقابت، در مرحله فینال تیم "ماد" از مرکز علمی کاربردی جهاد دانشگاهی کرمانشاه به عنوان تیم برتر انتخاب شد و به مرحله کشوری مسابقات که آذر امسال برگزار می شود، راه یافت.</p>
      <p>انتهای پیام</p>
    </article>
  </body>
</html>