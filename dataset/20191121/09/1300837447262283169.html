<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/21/snam-66-miliardi-investimenti-al-2023_271d2937-52e2-4e7f-9cc8-dc949e090408.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T09:51:37+00:00"/>
    <meta property="og:title" content="Snam: 6,6 miliardi investimenti al 2023"/>
    <meta property="og:description" content="Snam rivede al rialzo tutti gli obiettivi del proprio piano industriale, portando gli investimenti a 6,5 miliardi di euro (+14%) al 2023. (ANSA)"/>
  </head>
  <body>
    <article>
      <h1>Snam: 6,6 miliardi investimenti al 2023</h1>
      <h2>Alverà presenta nuovo piano. Utile 2019 rivisto a 1,08 miliardi</h2>
      <address><time datetime="2019-11-21T09:51:37+00:00">21 Nov 2019, 09:51</time> by <a rel="author">Redazione ANSA</a></address>
      <p>(ANSA) - Snam rivede al rialzo tutti gli obiettivi del proprio piano industriale, portando gli investimenti a 6,5 miliardi di euro (+14%) al 2023. In particolare aumentano del 65% quelli dedicati alla cosiddetta 'green economy' e all'innovazione (Snamtec), che superano quota 1,4 miliardi. In rialzo l'utile per azione (+5,5% annuo) al 2023, con una crescita annua dell'utile del 4%. Confermata la politica dei dividendi, con un progresso del 5% annuo fino al 2022. Sono le linee guida del nuovo piano presentato dall'ad Marco Alverà. Intanto Snam rivede al rialzo la stima sull'utile del 2019, che si porterà a quota 1,08 miliardi di euro, atteso al 2020 a circa 1,1 miliardi. La Rab (attività regolata) per i ricavi 2020 è attesa a circa 20,6 miliardi. Secondo il Gruppo di San Donato Milanese, l'incidenza del costo di trasporto per metro cubo di gas è scesa del 10% rispetto al 2015.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>