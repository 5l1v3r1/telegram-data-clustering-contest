<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/60-tysyach-grn-alimentiv-vyplatyv-neradyvyy-batko-aby-v-nogo-ne-vidibraly-zemlyu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-21T09:28:00+00:00"/>
    <meta property="og:title" content="60 тисяч грн аліментів виплатив нерадивий батько, аби в нього не відібрали землю"/>
    <meta property="og:description" content="Чинне законодавство знаходить засоби впливу на кожного боржника, залишаючи позаду навіть довготривале байдуже ставлення до підростаючого покоління. На Буринщині переконатися в силі закону мав змогу ще один неплатник, який заборгував своєму чадові 50 тисяч гривень аліментів. Так, стосовно несумлінного батька фахівці юстиції Сумщини винесли постанови про тимчасові обмеження у правах, а також застосували штрафні санкції, внаслідок чого борг чоловіка збільшився до майже 60 тисяч гривень."/>
  </head>
  <body>
    <article>
      <h1>60 тисяч грн аліментів виплатив нерадивий батько, аби в нього не відібрали землю</h1>
      <address>
        <time datetime="2019-11-21T09:28:00+00:00">21 Nov 2019, 09:28</time>
      </address>
      <p>Чинне законодавство знаходить засоби впливу на кожного боржника, залишаючи позаду навіть довготривале байдуже ставлення до підростаючого покоління.</p>
      <p>На Буринщині переконатися в силі закону мав змогу ще один неплатник, який заборгував своєму чадові 50 тисяч гривень аліментів. Так, стосовно несумлінного батька фахівці юстиції Сумщини винесли постанови про тимчасові обмеження у правах, а також застосували штрафні санкції, внаслідок чого борг чоловіка збільшився до майже 60 тисяч гривень.</p>
      <p>Варто зазначити, що покласти край байдужому ставленню до дитини довелося саме арештованій земельній ділянці буринчанина – бажаючи вільно розпоряджатися своєю землею, батько погасив борг у повному обсязі та почав сумлінно сплачувати аліментні кошти, повідомляє управління юстиції Сумщини.</p>
    </article>
  </body>
</html>