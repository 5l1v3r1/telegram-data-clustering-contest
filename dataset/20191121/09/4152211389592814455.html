<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/lifestyle/news/592549/%E0%A6%A4%E0%A6%B0%E0%A7%81%E0%A6%A3%E0%A6%A6%E0%A7%87%E0%A6%B0-%E0%A6%85%E0%A6%A8%E0%A7%81%E0%A6%AA%E0%A7%8D%E0%A6%B0%E0%A6%BE%E0%A6%A3%E0%A6%BF%E0%A6%A4-%E0%A6%95%E0%A6%B0%E0%A6%BE%E0%A6%B0-%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AF%E0%A7%87-%E0%A6%AA%E0%A6%BE%E0%A6%AC%E0%A6%B2%E0%A6%BF%E0%A6%95-%E0%A6%B8%E0%A7%8D%E0%A6%AA%E0%A6%BF%E0%A6%95%E0%A6%BF%E0%A6%82"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T09:15:00+00:00"/>
    <meta property="og:title" content="তরুণদের অনুপ্রাণিত করার লক্ষ্যে পাবলিক স্পিকিং সেশন অনুষ্ঠিত"/>
    <meta property="og:description" content="তরুণ সমাজকে অনুপ্রাণিত করার লক্ষ্যে অনুষ্ঠিত হয়ে গেল পাবলিক স্পিকিং সেশন ‘রাইজ এবাভ অল।’ অনুষ্ঠানটিতে হোস্ট হিসেবে ছিলেন দেশের অন্যতম কর্পোরেট ট্রেইনার গোলাম সামদানি। আয়োজনে উপস্থিত ছিলেন শিক্ষা উপমন্ত্রী মহিবুল হাসান চৌধুরী নওফেল, টিম গ্রুপের ম্যানেজিং ডিরেক্টর আব্দুল্লাহ হিল"/>
  </head>
  <body>
    <article>
      <h1>তরুণদের অনুপ্রাণিত করার লক্ষ্যে পাবলিক স্পিকিং সেশন অনুষ্ঠিত</h1>
      <address><time datetime="2019-11-21T09:15:00+00:00">21 Nov 2019, 09:15</time> by <a rel="author">লাইফস্টাইল ডেস্ক</a></address>
      <p>তরুণ সমাজকে অনুপ্রাণিত করার লক্ষ্যে অনুষ্ঠিত হয়ে গেল পাবলিক স্পিকিং সেশন ‘রাইজ এবাভ অল।’ অনুষ্ঠানটিতে হোস্ট হিসেবে ছিলেন দেশের অন্যতম কর্পোরেট ট্রেইনার গোলাম সামদানি। আয়োজনে উপস্থিত ছিলেন  শিক্ষা উপমন্ত্রী মহিবুল হাসান চৌধুরী নওফেল, টিম গ্রুপের ম্যানেজিং ডিরেক্টর আব্দুল্লাহ হিল রাকিব, অভিনেতা আরেফিন শুভ, ব্র্যাকের এক্সিকিউটিভ ডিরেক্টর আসিফ সালেহ, সুরকার ও সংগীতশিল্পী হাবিব ওয়াহিদ, ইগলুর গ্রুপ সিইও কামরুল হাসান, আইপিডিসির এমডি এবং সিইও মমিনুল ইসলাম, অভিনেত্রী নুসরাত ফারিয়া, চলচ্চিত্র নির্মাতা নুহাশ হুমায়ূন, সুরকার প্রিতম হাসান, এসবিকে টেক ভেনচারসের চেয়ারম্যান এবং সিইও সোনিয়া বশির কবির।</p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/201cb1bdc34d1c042067eb3f06859a5a-5dd65854d0c9a.jpg"/>
      </figure>
      <p>অতিথিরা কীভাবে তাদের ব্যক্তি লক্ষ্যকে জয় করেছেন, জয় করেছেন সব বাধা বিপত্তি, নিজেকে কীভাবে মেলে ধরতে হয় এবং স্রোতের প্রতিকূলে শক্ত অবস্থান তৈরিতে কী কী করতে হয়েছে- সেসব অভিজ্ঞতা তুলে ধরেন উপস্থিত সবার সামনে। অনুষ্ঠানের শুরুতে গোলাম সামদানি বলেন, ‘পৃথিবীতে প্রতি ০.৫৮ সেকেন্ডে ৮১০০০০০০ বার অনুসন্ধান হয় কেবল মাত্র উদ্যোক্তা শব্দটি।’</p>
      <figure>
        <img src="http://cdn.banglatribune.com/contents/cache/images/500x0x1/uploads/media/2019/11/21/7ca31c80dd8204bcf3596ae2d27c08fa-5dd65854c080e.jpg"/>
        <figcaption>বক্তব্য রাখছেন অভিনেত্রী নুসরাত ফারিয়া</figcaption>
      </figure>
      <p>শিক্ষা উপমন্ত্রী মহিবুল হাসান চৌধুরী নওফেল তার বক্তব্যে বলেন, ‘লক্ষ্যের একাগ্রতা এবং সততা প্রত্যেকটি মানুষের জীবনের জন্যে অপরিসীম গুরুত্বপূর্ণ।’ পরবর্তীতে বক্তব্য রাখেন টিম গ্রুপের ম্যানেজিং ডিরেক্টর আব্দুল্লাহ হিল রাকিব। তিনি বলেন, ‘সন্তুষ্টি সুখ থেকে আসে এবং নৈতিকতা হলো সাফল্যের মূল চাবিকাঠি।’ আইপিডিসির ম্যানেজিং ডিরেক্টর এবং সিইও বলেন, ‘আপনি যেখানে ছেড়ে দিলেন, সেখানেই থেমে গেলেন। যখন লেগে থেকে চেষ্টা করে যান, তখন সফলতা সহজ হয়ে যায়।’ <br/>প্রসিদ্ধ কিংবদন্তী ব্যবসায়ী আবদুল মোনেমকে তার স্বীকৃতি স্বরূপ লাইফ টাইম অ্যাচিভমেন্ট অ্যাওয়ার্ড দিয়ে ‘রাইজ এবাভ অল ২০১৯’ এর সমাপ্তি ঘোষণা করা হয়। এবারের স্পন্সর হিসেবে ছিল টুয়েলভ ক্লদিং। ইভেন্টটি পাওয়ার্ড বাই মাস্টার কার্ড এবং কো-স্পন্সর হিসেবে ছিল স্বপ্ন ও ইগলু। </p>
      <footer>/এনএ/</footer>
    </article>
  </body>
</html>