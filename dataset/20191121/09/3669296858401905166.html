<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/buyuksehir-ogretmenler-gununu-kutluyor-1268348"/>
    <meta property="og:site_name" content="CNN Türk"/>
    <meta property="article:published_time" content="2019-11-21T09:21:19+00:00"/>
    <meta property="og:title" content="Büyükşehir Öğretmenler Günü'nü kutluyor"/>
    <meta property="og:description" content="Büyükşehir Öğretmenler Günü'nü kutluyor"/>
  </head>
  <body>
    <article>
      <h1>Büyükşehir Öğretmenler Günü'nü kutluyor</h1>
      <address>
        <time datetime="2019-11-21T09:21:19+00:00">21 Nov 2019, 09:21</time>
      </address>
      <p> </p>
      <p><a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - ANTALYA Büyükşehir Belediyesi 24 Kasım Öğretmenler Gününe özel konser düzenliyor. Büyükşehir Belediyesinin katkılarıyla Antalya Barosu Türk Sanat Müziği Korosu 24 Kasım Pazar günü saat 20.00'de AKM Perge Salonu'nda konser verecek.<br/><br/>Gazi Mustafa Kemal Atatürk'e Başöğretmen ünvanının verilmesinin 71. yılı ve 24 Kasım Öğretmenler Günü nedeniyle Antalya Büyükşehir Belediyesi çeşitli etkinlikler düzenleyecek. Antalya Valiliği, Antalya Büyükşehir Belediyesi ve Akdeniz Üniversitesi Rektörlüğü arasında imzalanan protokolle Büyükşehir Belediyesinde staj gören 60 + Tazelenme Üniversitesi öğrencilerinin katkılarıyla Antalya Barosu Türk Sanat Müziği Korosu Öğretmenler Günü Özel Konseri verecek. Şef Cengizhan Gököz'ün yönetimindeki koro; 24 Kasım Pazar günü saat 20.00'de AKM Perge Salonu'nda ücretsiz olarak vereceği konserde Türk Sanat Müziğinin sevilen eserlerini öğretmenler ve Antalyalılar için seslendirecek.<br/><br/>BAŞÖĞRETMEN ONUR ÖDÜLÜ TÖRENİ<br/><br/>Öğretmenler Günü'nde ayrıca Antalya Büyükşehir Belediyesi ile <a href="https://www.cnnturk.com/haberleri/egitim">Eğitim</a> İş Antalya Şubesi tarafından Başöğretmen Onur Ödülü'nün 11'incisi düzenlenecek. 24 Kasım Pazar günü Konyaaltı Belediyesi Nazım Hikmet Kongre Merkezi'nde saat 19.30'da gerçekleşecek törende eğitim emekçisi Dr. Niyazi Altunya'ya onur ödülü verilecek.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/konyaalti-sahili-eriyor"/>
        <a href="https://www.cnnturk.com/video/turkiye/eski-es-dehsetinden-kurtulan-kadina-cezaevinden-korkutan-mektup"/>
        <a href="https://www.cnnturk.com/turkiye/eski-es-dehsetinden-kurtulan-kadina-cezaevinden-korkutan-mektup"/>
      </related>
    </article>
  </body>
</html>