<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/brasile-gli-chiede-20-centesimi-in-strada-lui-le-spara-con-la-pistola-la-uccide-e-se-ne-va/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T09:06:43+00:00"/>
    <meta property="og:title" content="Gli chiede 20 centesimi in strada: lui le spara con la pistola, la uccide e se ne va"/>
    <meta property="og:description" content="I fatti sono avvenuti sabato 16 novembre a Rio de Janeiro. La vittima è la 31enne Zilda Henrique dos Santos Leandro. Il Brasile ha uno dei più alti tassi di criminalità al mondo e il decreto firmato a maggio dal presidente Bolsonaro (che rend più facile per il pubblico acquistare armi) non aiuta."/>
  </head>
  <body>
    <article>
      <h1>Gli chiede 20 centesimi in strada: lui le spara con la pistola, la uccide e se ne va</h1>
      <h2>I fatti sono avvenuti sabato 16 novembre a Rio de Janeiro. La vittima è la 31enne Zilda Henrique dos Santos Leandro. Il Brasile ha uno dei più alti tassi di criminalità al mondo e il decreto firmato a maggio dal presidente Bolsonaro (che rend più facile per il pubblico acquistare armi) non aiuta.</h2>
      <address><time datetime="2019-11-21T09:06:43+00:00">21 Nov 2019, 09:06</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <figure>
        <video src="http://fanpage-a.akamaihd.net/XdY_q-SwJB6SpS9Y_1.mp4"/>
      </figure>
      <p>Un <b>omicidio</b> tanto scioccante quanto insensato quello avvenuto sabato scorso, 16 novembre, nel centro di <b>Rio De Janeiro</b>. La sequenza dell’inquietante atto è stata trasmessa anche dalle tv brasiliane. Si vede<b> Zilda Henrique dos Santos Leandro</b> che si avvicina a un uomo in Rua Barao de Amazonas nel centro della metropoli brasiliana, per poi chiedergli, secondo quanto riferito 1 real, che è l'equivalente di poco più di 0,20 €. L'uomo (successivamente identificato come <b>Aderbal Ramos</b>) continua ad allontanarsi mentre la donna di 31 anni, conosciuta anche come Neia dai locali, lo segue. A quel punto l’uomo si ferma, estrae una <b>pistola</b> dalla cintura e spara alla dona almeno due volte mentre tenta di scappare da lui. Neia si accascia nel bel mezzo alla strada mentre Ramos rimette semplicemente la pistola a posto e se ne va. Un passante si ferma quindi per aiutare la donna, in seguito portata all'ospedale statale di Azevedo Lima, dove verrà poi dichiarata <b>morta</b>, secondo il canale televisivo brasiliano Rede-TV.</p>
      <h3>La politica delle armi in Brasile</h3>
      <p>Il presidente brasiliano <b>Jair Bolsonaro</b>, ex militare, a maggio ha firmato un decreto che consente a un gran numero di persone, compresi camionisti e politici, di portare con sé armi senza per forza doverne spiegare l’utilità. In seguito è stato limitato dai legislatori del paese, che hanno votato per consentire il porto d’armi in pubblicato ad un numero limitato di persone. La nuova versione del disegno di legge deve essere approvata dalla Camera alta del Brasile prima che diventi legge. Il <b>Brasile</b> ha già uno dei più alti tassi di criminalità al mondo.</p>
    </article>
  </body>
</html>