<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742859"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T09:00:00+00:00"/>
    <meta property="og:title" content="TMB SME เจาะลึกอินไซต์ เสริมแกร่งเอสเอ็มอีไทย"/>
    <meta property="og:description" content="ทีเอ็มบี เอสเอ็มอี จัดเต็มความรู้ เจาะลึกอินไซต์ เสริมแกร่งเอสเอ็มอีไทยต่อยอดธุรกิจ"/>
  </head>
  <body>
    <article>
      <h1>TMB SME เจาะลึกอินไซต์ เสริมแกร่งเอสเอ็มอีไทย</h1>
      <address>
        <time datetime="2019-11-21T09:00:00+00:00">21 Nov 2019, 09:00</time>
      </address>
      <p>
        <b>ทีเอ็มบี เอสเอ็มอี จัดเต็มความรู้ เจาะลึกอินไซต์ เสริมแกร่งเอสเอ็มอีไทยต่อยอดธุรกิจ</b>
      </p>
      <p>ทีเอ็มบี เอสเอ็มอี ตอกย้ำแนวคิดให้เอสเอ็มอี <b>“ได้มากกว่า” </b>ด้วยการเสริมองค์ความรู้ เพื่อเปิดวิสัยทัศน์ทางธุรกิจให้กับผู้ประกอบการเอสเอ็มอีไทยสามารถเติบโตได้อย่างเต็มศักยภาพ ล่าสุดจัดงาน <b>“</b><b>TMB SME Industry Forum 2019 เสริมศักยภาพรอบด้าน ให้เอสเอ็มอีไทย ก้าวไกลได้มากกว่า”</b> งานสัมมนาเจาะลึกความรู้เพื่อผู้ประกอบการเอสเอ็มอี 4 อุตสาหกรรม ได้แก่ อุตสาหกรรมวัสดุก่อสร้าง, อุตสาหกรรมผู้ผลิตอาหารและเครื่องดื่ม, อุตสาหกรรมผู้ค้าส่ง และอุตสาหกรรมอีคอมเมิร์ซ พร้อมดึง 10 นักธุรกิจและกูรูเอสเอ็มอีชื่อดัง ร่วมถ่ายทอดเทคนิค ประสบการณ์ให้ผู้ประกอบการเอสเอ็มอีสามารถนำไปประยุกต์ใช้ได้จริง สร้างความแตกต่าง และต่อยอดธุรกิจได้ โดยมีผู้ประกอบการเอสเอ็มอีเข้าร่วมงานกว่า 400 คน<br/> </p>
      <figure>
        <img src="https://www.dailynews.co.th/admin/upload/20191121/news_EXHGzmcCtU160557_533.jpg?v=20191122014?v=5965"/>
      </figure>
      <p>งานสัมมนารอบ<b><u>อุตสาหกรรมวัสดุก่อสร้าง</u></b>  <b>นายนริศ สถาผลเดชา หัวหน้าศูนย์วิเคราะห์เศรษฐกิจ ทีเอ็มบี</b> ได้ให้ข้อมูลเกี่ยวกับแนวโน้มอุตสาหกรรมก่อสร้างของไทยที่จะขับเคลื่อนด้วยแรงหนุนจากภาครัฐอีกตลอด 4 ปีข้างหน้า และงานการก่อสร้างภาคเอกชน (นิคมอุตสาหกรรม โรงงาน และที่อยู่อาศัย) จะกลับมามีบทบาทอีกครั้งในช่วงปี 2564 หลังจากการลงทุนโครงสร้างพื้นฐานและในโครงการอีอีซีเพิ่มมากขึ้น <b>นายพรเทพ เหลือทรัพย์สุข ที่ปรึกษาผู้เชี่ยวชาญด้านการปรับปรุงกระบวนการทำงานและเพิ่มผลผลิต</b> ได้แนะเคล็ดลับการสร้างประสิทธิภาพจากภายในองค์กร และ 8 เทคนิคการกำจัดความสูญเปล่าในองค์กร ที่ไม่จำเป็นต้องเพิ่มยอดขายก็มีกำไรได้ และปิดท้ายด้วยกรณีศึกษาเรื่องการสร้างแบรนด์ที่ยั่งยืนของกระเบื้องดูราเกรซจาก  <b>นายสมบูรณ์  อุรานุกูล  กรรมการผู้จัดการ บริษัท สหโมเสคอุตสาหกรรม จำกัด (มหาชน)</b><br/> </p>
      <figure>
        <img src="https://www.dailynews.co.th/admin/upload/20191121/news_pASxDbzWsJ160600_533.jpg?v=20191122014?v=6296"/>
      </figure>
      <p>ต่อด้วยข้อมูลสำคัญจาก<b><u>อุตสาหกรรมผู้ผลิตอาหารและเครื่องดื่ม</u></b> <b>นางสาวพจนา พะเนียงเวทย์ ผู้ช่วยกรรมการรองผู้อำนวยการ/ กรรมการบริหารความเสี่ยง บริษัท ไทยเพรซิเดนท์ฟูดส์ จำกัด (มหาชน)</b> ได้เผยถึงภาพรวมของธุรกิจอาหารและเทรนด์ธุรกิจอาหารของโลกที่เอสเอ็มอีไทยจะต้องจับตามอง เพื่อเปิดวิสัยทัศน์ต่อยอดขยายธุรกิจอย่างแตกต่างต่อไป ด้าน<b>นายทัดณัฐ ฉันทธรรม์ เจ้าของแบรนด์แมลงอบกรอบ “ไฮโซ”</b> ได้เปิดเผยเรื่องราวขอการสร้างแบรนด์และส่งออกอาหารไทยให้ประสบความสำเร็จในตลาดต่างประเทศ<br/> </p>
      <figure>
        <img src="https://www.dailynews.co.th/admin/upload/20191121/news_RfflQOLWxv160558_533.jpg?v=20191122014?v=1298"/>
      </figure>
      <p>ขณะที่<b><u>อุตสาหกรรมค้าส่ง</u></b> ได้รับเกียรติจาก <b>นายมิลินทร์ วีระรัตนโรจน์ ประธานกรรมการ บริษัท ตั้งงี่สุนซูเปอร์สโตร์ จำกัด</b> เจ้าของธุรกิจค้าส่งร้านดังแห่งจังหวัดอุดรธานี มาเผยประสบการณ์การบริหารงานด้วยกลยุทธ์สร้างความเข้าใจของลูกค้าเป็นศูนย์กลาง จนครองใจร้านค้าในจังหวัดอุดรธานี สร้างยอดขายได้ปีละกว่า 4,000 ล้านบาท พร้อมเสริมความรู้ด้านบัญชี และภาษี ซึ่งเป็นสิ่งสำคัญที่เจ้าของธุรกิจต้องทราบ <b>นายถนอม เกตุเอม กูรูด้านภาษีและบล็อกเกอร์ด้านการเงิน</b>  พร้อมตอบทุกคำถาม ทั้งเรื่องโครงสร้างรายรับ รายจ่าย กำไร และภาษีมูลค่าเพิ่ม<br/> </p>
      <figure>
        <img src="https://www.dailynews.co.th/admin/upload/20191121/news_jrZBVcZYfR160559_533.jpg?v=20191122014?v=8484"/>
      </figure>
      <p>นอกจากนี้ จบงานด้วยความรู้ใน<b><u>อุตสาหกรรมอีคอมเมิร์ซ</u></b> โดย<b>นายณัฐพัชญ์ วงษ์เหรียญทอง ผู้เชี่ยวชาญด้านการตลาดดิจิทัล</b> ได้ให้แนวทางเกี่ยวกับเทรนด์โลกออนไลน์ และการตลาดออนไลน์ เพื่อให้ผู้ประกอบการเอสเอ็มอีสร้างความแตกต่าง สร้างมูลค่า และโอกาสทางการตลาดนำไปสู่การสร้างยอดขายได้อย่างยั่งยืน</p>
      <figure>
        <img src="https://www.dailynews.co.th/admin/upload/20191121/news_LjxLkYlDdq160559_533.jpg?v=20191122014?v=4753"/>
      </figure>
      <p>ต่อด้วย<b>นางสาวขนิษฐา ตั้งวรพจน์วิธาน รองกรรมการผู้จัดการ บริษัท อินเทจ (ประเทศไทย) จำกัด</b> กับเนื้อหาเข้มข้นเกี่ยวกับการตลาดโดยใช้อินฟลูเอนเซอร์ ที่มีหลายรูปแบบซึ่งเหล่าร้านค้าออนไลน์ใช้กันอย่างกว้างขวาง พร้อมกลยุทธ์ “CARE: Current ถูกที่ถูกเวลา, Authentic จริง, Relevant โดนใจลูกค้า และ Empowering ให้พลังกับลูกค้า ด้าน<b>นางสาวบุณยนุช วิทยสัมฤทธิ์ เจ้าของแบรนด์ </b><b>31Thanwa และ Youngfolks</b> กรณีศึกษาการพลิกโฉมธุรกิจ OEM เครื่องหนังของครอบครัว ด้วยปรัชญาเศรษฐกิจพอเพียง พร้อมใช้เทคนิค Storytelling เพื่อเพิ่มมูลค่าให้กับแบรนด์จนประสบความสำเร็จในโลกออนไลน์<br/>#เพราะSMEต้องได้มากกว่า #GetMOREwithTMB #TMBMakeTHEDifference<br/> </p>
    </article>
  </body>
</html>