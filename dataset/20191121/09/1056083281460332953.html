<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019552/%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%D9%85%D9%88%D8%A7%D8%B1%D9%87-%D8%AF%D8%B1-%D8%AD%D8%B1%DA%A9%D8%AA-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8%DB%8C-%D8%A7%D9%88%D9%84%DB%8C%D9%86-%D8%A8%D9%88%D8%AF%D9%87-%D8%A7%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T09:47:54+00:00"/>
    <meta property="og:title" content="مردم آذربایجان همواره در حرکت های انقلابی اولین بوده اند"/>
    <meta property="og:description" content="ایسنا/آذربایجان شرقی انده سپاه عاشورا با بیان این که عاشوراییان و مردم آذربایجان همواره در حرکت های انقلابی اولین بوده اند، گفت: در جریان آزادسازی سوسنگرد نیز فرزندان لشکر عاشورا و شهید تجلایی‌ها حماسه آفریدند."/>
  </head>
  <body>
    <article>
      <h6 class="kicker">فرمانده سپاه عاشورا:</h6>
      <h1>مردم آذربایجان همواره در حرکت های انقلابی اولین بوده اند</h1>
      <address><time datetime="2019-11-21T09:47:54+00:00">21 Nov 2019, 09:47</time> by <a rel="author">مهری هاشم زاده</a></address>
      <p>ایسنا/آذربایجان شرقی انده سپاه عاشورا با بیان این که عاشوراییان و مردم آذربایجان همواره در حرکت های انقلابی اولین بوده اند، گفت: در جریان آزادسازی سوسنگرد نیز فرزندان لشکر عاشورا و شهید تجلایی‌ها حماسه آفریدند.</p>
      <p>سردار عابدین خرّم در آیین اختتامیه اولین جشنواره استانی ره‌آورد سرزمین نور، اظهار کرد:  ارزش ها و حماسه هایی که دفاع مقدس خلق کرده، این دوره طلایی را در اوج افتخارات این ملت قرار داده است.<br/><br/>وی با تاکید بر این که اگر دفاع مقدس نبود، باید ارزش های اسلامی همچون ایثار، اخلاص، اعتقادات راسخ، مجاهدت و فداکاری را در لابه لای کتب و احادیث جست‌وجو می کردیم، افزود: در دفاع مقدس این ارزش های والا را لمس کرده و با آن عجین شدیم.<br/><br/>سردار خرّم با اشاره به وجود بیش از ۱۰ هزار شهید در آذربایجان شرقی، گفت: قدردان هنرمندانی که آثار خود را در جشنواره ره آورد سرزمین نور شرکت داده بودند هستیم. آثار این هنرمندان در حقیقت سرنوشت این ملت است.<br/><br/>وی با بیان این که اگر راهیان نور نبود، فرهنگ غنی دفاع مقدس نیز به تدریج به فراموشی سپرده می شد، گفت: امروز بعد از ۳۰سال از دوران دفاع مقدس، همچنان ارزش ها و حماسه های دفاع مقدس زنده هستند.<br/><br/>وی با بیان این که یکی از اصلی ترین دلایل زنده ماند، ارزش ها و حماسه های دفاع مقدس در نتیجه کاروان های راهیان نور بوده است، افزود: رهبر فرزانه انقلاب نیز بیشترین توجه را به موضوع راهیان ندر داشته‌اند و با قدم ها و منویاتش مبارکشان بر این مسیر تاکید کرده اند؛ ایسان تاکنون ۹ بار به سرزمین‌های دفاع مقدس سفر داشته‌اند و این سفرها برای همه مسئولان، مردم و تاریخ سخن‌ها دارد و الگویی برای ماست.<br/><br/>فرمانده سپاه عاشورا در خاتمه تاکید کرد: برای این که آینده کشور را با این سربلندی حفظ کنیم، راهی جز زنده نگه داشتن دفاع مقدس نداریم.<br/><br/>بر اساس این گزارش، آیین اختتامیه اولین جشنواره استانی ره‌آورد سرزمین نور با حضور جمعی از مسئولان، روایان و جوانان در سالن همایش باغ موزه دفاع مقدس آذربایجان شرقی برگزار شد.<br/><br/>در پایان مراسم نیز اپلیکیشین جامع کوله بار و تمبر یادبود جشنواره، رونمایی شد.<br/><br/>انتهای پیام</p>
    </article>
  </body>
</html>