<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/la-repubblica/tutti-pazzi-per-dan-friedkin-magari-con-lui-ritorna-totti/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-21T09:42:12+00:00"/>
    <meta property="og:title" content="Tutti pazzi per Dan Friedkin: “Magari con lui ritorna Totti”"/>
    <meta property="og:description" content="L'entusiasmo della capitale si scatena sui social e nelle radio private. Fonseca isola i suoi in vista del Brescia"/>
  </head>
  <body>
    <article>
      <h1>Tutti pazzi per Dan Friedkin: “Magari con lui ritorna Totti”</h1>
      <h2>L’entusiasmo della capitale si scatena sui social e nelle radio private. Fonseca isola i suoi in vista del Brescia</h2>
      <address><time datetime="2019-11-21T09:42:12+00:00">21 Nov 2019, 09:42</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Curiosità, frenesia, ma anche tanto disincanto: i tifosi della Roma assistono alla comparsa sulla scena di <b>Dan</b> <b>Friedkin</b> senza la morbosità che un eventuale passaggio di proprietà meriterebbe, raffreddati nell’entusiasmo dalla sensazione che il tipo di gestione del nuovo tycoon statunitense sarebbe nei fatti molto simile a quella portata avanti fino ad oggi da <b>James</b> <b>Pallotta, </b>scrive Francesca Ferrazza di <i>La Repubblica.</i></p>
      <p>Eppure le aspettative dei tifosi giallorossi faticano a decollare, in maniera inversa all’andamento del titolo romanista, che è volato in <b>Borsa</b>, chiudendo ieri per eccesso di rialzo del <b>16,6%</b> a <b>0,59</b> euro. Tra social e radio private, il giochino del <i>“Sarà meglio o cambierà poco rispetto a Pallotta?”</i> è partito fin dalle prime ore. <i>“Magari con lui Totti tornerà a Trigoria”</i>, una delle voci raccolte nell’etere, mentre alcuni non vedono l’ora che, a prescindere da <b>Friedkin</b>, vada <b>via Pallotta</b>.</p>
      <p>In tutto questo, <b>Paulo Fonseca</b> ha iniziato a comprendere Roma e sa che le voci di eventuali cambi di proprietà potrebbero destabilizzare la squadra. Meglio isolare ancora di più i suoi in vista della sfida contro il <b>Brescia</b> di domenica. Non sono previsti più di <b>35mila</b> spettatori, <b>all’Olimpico</b>, e anche per questo il tecnico portoghese dovrà formare un corpo unico con la squadra.</p>
    </article>
  </body>
</html>