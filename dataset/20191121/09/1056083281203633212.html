<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019540/%DA%AF%DB%8C%D9%84%D8%A7%D9%86-%D8%AF%D8%A7%D8%B1%D8%A7%DB%8C-%DB%B1%DB%B1%DB%B2%DB%B9-%D8%A7%D8%AB%D8%B1-%D8%AB%D8%A8%D8%AA%DB%8C-%D8%AF%D8%B1-%D9%81%D9%87%D8%B1%D8%B3%D8%AA-%D8%A2%D8%AB%D8%A7%D8%B1-%D9%85%D9%84%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-21T09:27:02+00:00"/>
    <meta property="og:title" content="گیلان دارای ۱۱۲۹ اثر ثبتی در فهرست آثار ملی"/>
    <meta property="og:description" content="ایسنا/گیلان مدیرکل میراث فرهنگی گیلان گفت: گیلان با ۱۱۲۹ اثر ثبت شده ملی پس از استان های قزوین، کرمانشاه و لرستان، چهارمین استان در سطح کشور به لحاظ تراکم بالای آثار تاریخی است."/>
  </head>
  <body>
    <article>
      <h6 class="kicker">مدیرکل میراث فرهنگی استان مطرح کرد</h6>
      <h1>گیلان دارای ۱۱۲۹ اثر ثبتی در فهرست آثار ملی</h1>
      <address><time datetime="2019-11-21T09:27:02+00:00">21 Nov 2019, 09:27</time> by <a rel="author">محدثه مهدوی</a></address>
      <p>ایسنا/گیلان مدیرکل میراث فرهنگی گیلان گفت: گیلان با ۱۱۲۹ اثر ثبت شده ملی پس از استان های قزوین، کرمانشاه و لرستان، چهارمین استان در سطح کشور به لحاظ تراکم بالای آثار تاریخی است.</p>
      <p>شهرود امیرانتخابی در گفت وگو با ایسنا، با اشاره به تراکم بالای آثار تاریخی در گیلان، اظهار کرد: این استان با مساحت تقریبی ۱۴ هزار کیلومتر مربع، دارای ۱۱۲۹ اثر ثبت شده ملی است.</p>
      <p>وی افزود: استان گیلان، پس از استان های قزوین، کرمانشاه و لرستان با دارا بودن ۱۱۲۹ اثر ثبتی در فهرست آثار ملی، چهارمین استان در سطح کشور به لحاظ تراکم بالای آثار تاریخی است.</p>
      <p>مدیرکل میراث فرهنگی گیلان گفت: نکته حائز اهمیت اینکه آمار مذکور فقط شامل آثار ثبت شده ملی می باشد و با توجه به مستندات و بررسی های انجام شده، بیش از ۲۰۰۰ اثر تاریخی با ارزش نیز تاکنون در سطح استان مورد شناسایی و ثبت ملی آنها در حال اقدام است.</p>
      <p>امیرانتخابی تصریح کرد: از تعداد ۱۱۲۹ اثر ثبت شده، ۵۷ اثر مربوط به آثار تاریخی منقول (اشیاء تاریخی قابل انتقال)، ۹۹۸ اثر مربوط به آثار غیرمنقول شامل بناها و محوطه ها، پل ها، ۱۹ اثر مربوط به میراث طبیعی و ۵۵ اثر مربوط به میراث ناملموس(میراث معنوی شامل آئین ها، سنت ها و...) است. از تعداد ۹۹۸ اثر مربوط به آثار غیرمنقول، ۵۲۷ اثر مربوط به بناهای تاریخی و ۴۷۱ اثر مربوط به محوطه های باستانی است.</p>
      <p>وی ادامه داد: از تعداد ۵۲۷ اثر منقول مربوط به بناهای تاریخی ثبت شده تنها ۵۶ بنا در اختیار اداره کل میراث فرهنگی، گردشگری و صنایع دستی استان گیلان بوده و مابقی تحت مالکیت سایر ادارات استان می باشد.</p>
      <p>انتهای پیام</p>
    </article>
  </body>
</html>