<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/partidul-or-este-gata-sa-modernizeze-pasajele-subterane-din-chiinau-148763.html"/>
    <meta property="og:site_name" content="Timpul.md"/>
    <meta property="article:published_time" content="2019-11-21T09:33:00+00:00"/>
    <meta property="og:title" content="Partidul ȘOR este gata să modernizeze pasajele subterane din Chișinău"/>
    <meta property="og:description" content="Partidul Politic ȘOR vrea să se implice în implementarea mai multor proiecte de renovare a infrastructurii mun. Chișinău, iar reabilitarea tuturor trecerilor subterane din Capitală cu suportul și participarea directă a formațiunii politice poate fi o primă acțiune în acest sens."/>
  </head>
  <body>
    <article>
      <h1>Partidul ȘOR este gata să modernizeze pasajele subterane din Chișinău</h1>
      <address>
        <time datetime="2019-11-21T09:33:00+00:00">21 Nov 2019, 09:33</time>
      </address>
      <p>
        <b>Partidul Politic ȘOR vrea să se implice în implementarea mai multor proiecte de renovare a infrastructurii mun. Chișinău, iar reabilitarea tuturor trecerilor subterane din Capitală cu suportul și participarea directă a formațiunii politice poate fi o primă acțiune în acest sens.</b>
      </p>
      <p>Afirmația a fost făcută în cadrul ședinței Consiliului municipal Chișinău din 20 noiembrie de către Valerii Klimenko, consilier din partea Partidului ȘOR.</p>
      <p>„Cu ajutorul antreprenorilor și investitorilor, noi suntem disponibili să reabilităm toate pasajele pietonale subterane din oraș, la fel cum am procedat cu trecerea subterană din regiunea Aeroportului”, a declarat Klimenko.</p>
      <p>Partidul ȘOR a depus repetat la Primărie o solicitare în care cere să-i fie permisă reabilitarea tuturor trecerilor subterane din Chișinău.</p>
      <p>În Capitală sunt, în total, 20 de pasaje pietonale subterane.</p>
      <figure>
        <img src="https://www.timpul.md/uploads/images/15dca96d-8318-41fa-9d92-fd6059cd1a10.jpg"/>
      </figure>
      <p>Amintim că în primăvara anului curent, Partidul ȘOR s-a implicat direct, la solicitarea locuitorilor Capitalei, în modernizarea unui pasaj subteran din regiunea Aeroportului. Lăsată de izbeliște de mai mulți ani, trecerea subterană din vecinătatea unui liceu, a fost reabilitată în termeni record în cadrul unui proiect realizat de Partidul ȘOR. Atunci, liderul formațiunii politice, Ilan Șor, a anunțat că la Primăria Chișinău a fost depus un demers în care a fost solicitată permisiunea de a reconstrui toate pasajele subterane din sectorul Botanica. Autoritățile municipale de atunci nu au dat însă curs inițiativei.</p>
      <figure>
        <img src="http://partidulsor.md/assets/images/resources/1360/59770906_530523104142506_6341998500829462528_n.jpg"/>
      </figure>
      <figure>
        <img src="http://partidulsor.md/assets/images/resources/1360/fbi_6817.jpg"/>
      </figure>
      <figure>
        <img src="http://partidulsor.md/assets/images/resources/1360/k1r_1516.jpg"/>
      </figure>
    </article>
  </body>
</html>