<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Bar-predlaga-bezplatni-pitieta-na-debeli-dami-915641"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T09:20:00+00:00"/>
    <meta property="og:title" content="Бар предлага безплатни питиета на дебели дами"/>
    <meta property="og:description" content="Докато всички усилено се стремят да отслабват, а около нас постоянно чуваме колко е важно да водим з..."/>
  </head>
  <body>
    <article>
      <h1>Бар предлага безплатни питиета на дебели дами</h1>
      <address>
        <time datetime="2019-11-21T09:20:00+00:00">21 Nov 2019, 09:20</time>
      </address>
      <p>Докато всички усилено се стремят да отслабват, а около нас постоянно чуваме колко е важно да водим здравословен начин на живот, по света има места, където изключително много се радват на закръглените форми. Естествено, това важи най-вече за женските тела. Едно такова място се намира в Дубай, а мотото му е "Добре е да пълнееш“.</p>
      <p>Става дума за бар "Фюжън“, който привлича клиенти от нежния пол като им предлага безплатни питиета в зависимост от теглото им. Колкото по-пищни са дамите, толкова повече могат да пият за сметка на бар "Фюжън". Офертата се отнася за всички питиета, </p>
      <p>Заведението се намира в хотел "Каселс ал Барша". Специалната му оферта ще важи до края на годината, като за всеки 0,453 кг, дамите ще получават 0,12 щатски долара кредит.</p>
      <p>Това означава, че 68-килограмова дама може да получи безплатни напитки за 18,50 долара.</p>
      <p>В бара има кантар, но клиентките не са длъжни да го ползват. Барманите приемат теглото им на доверие. Не е необходимо също да казват на глас килограмите си - могат да ги напишат на бележка, добавя британският "Метро“, цитирани от "Блиц".</p>
      <p>Вицепрезидентът на клуба заяви: "Ние вярваме, че сме различни от всички останали нощни клубове и хотели като доставяме удоволствие на клиентите си. Искахме дамите да изненадат своите партньори и приятели с това, че е хубаво да трупаш килограми“.</p>
      <p>"Във "Фюжън“ имаме различни промоции всеки месец, които често са "откачени“ и уникални и на които се радват мъже и жени“, добави той.</p>
    </article>
  </body>
</html>