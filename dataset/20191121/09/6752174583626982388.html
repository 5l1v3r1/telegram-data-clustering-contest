<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-droglabort-szamoltak-fel-csongrad-megyeben/"/>
    <meta property="og:site_name" content="lokál"/>
    <meta property="article:published_time" content="2019-11-21T09:13:50+00:00"/>
    <meta property="og:title" content="Droglabort számoltak fel Csongrád megyében"/>
    <meta property="og:description" content="Droglabort számoltak fel a rendőrök Csongrád megyében; négy gyanúsítottat kihallgatták, őrizetbe vettek, és javasolták letartóztatásukat - közölte a rendőrség a honlapján."/>
  </head>
  <body>
    <article>
      <h1>Droglabort számoltak fel Csongrád megyében</h1>
      <address><time datetime="2019-11-21T09:13:50+00:00">21 Nov 2019, 09:13</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/11/IMG_7897_0-1280x853.jpg"/>
      </figure>
      <p>
        <b>Droglabort számoltak fel a rendőrök Csongrád megyében; négy gyanúsítottat kihallgatták, őrizetbe vettek, és javasolták letartóztatásukat – közölte a rendőrség a honlapján.</b>
      </p>
      <p>A közleményben azt írták, K. Éva és K. Lászlóné szervezetten értékesítettek dizájner drogokat szegedieknek. Az új pszichoaktív anyagot V. Éva és J. Zoltán egy szatymazi hétvégi házban dolgozta fel, majd V. Éva juttatta el a kereskedelmet bonyolító társainak és más fogyasztóknak.</p>
      <p>A nyomozók a szatymazi ingatlanban kábítószer készítésére alkalmas labort találtak, amely amfetamin előállítására, valamint új pszichoaktív anyag feldolgozására szolgált.</p>
      <p>Az ingatlanban amfetamint, kábítószer gyártásához szükséges vegyszereket, valamint készpénzt, míg két szegedi ingatlanban összesen 44 kábító hatású anyaggal átitatott papírlapot foglaltak le.</p>
      <p>A három nőt és férfi társukat előállították a Csongrád Megyei Rendőr-főkapitányságra, ahol bűnszövetségben elkövetett új pszichoaktív anyaggal visszaélés bűntett megalapozott gyanúja miatt indult ellenük büntetőeljárás. V. Évának és J. Zoltánnak bűnszövetségben elkövetett kábítószer birtoklása bűntett miatt is felelnie kell – áll a közleményben.</p>
    </article>
  </body>
</html>