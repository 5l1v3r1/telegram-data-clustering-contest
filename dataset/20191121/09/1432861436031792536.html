<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/levski-e-izrqden-otnosno-evropejskiq-licenz-na-kluba-1408295.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T09:15:00+00:00"/>
    <meta property="og:title" content="Левски е изряден относно европейския лиценз на клуба"/>
    <meta property="og:description" content="Левски продължава да бъде под финансов мониторинг от УЕфА, но на този етап няма притеснения от налагане на нови глоби, съобщава Тема Спорт От Герена вече са предоставили цял кашон с документация"/>
  </head>
  <body>
    <article>
      <h1>Левски е изряден относно европейския лиценз на клуба</h1>
      <address><time datetime="2019-11-21T09:15:00+00:00">21 Nov 2019, 09:15</time> by <a rel="author">Sportlive.bg</a></address>
      <p><b><a href="https://www.sportlive.bg/bgfootball/levski">Левски</a></b> продължава да бъде под финансов мониторинг от УЕфА, но на този етап няма притеснения от налагане на нови глоби, съобщава "Тема Спорт". От "Герена" вече са предоставили "цял кашон" с документация. От централата са запознати с финансовото състояние на клуба към момента, пише изданието.</p>
      <p>Точно преди година от УЕФА изневиделица наложи глоба от един милион и 40 хиляди евро на клуба. Срокът бе 31 януари 2019 година, но от новото ръководство на Левски бяха помолили за отсрочка с един месец - компромис, на който УЕФА се съгласи и заради контактите на току-що дошлия от БФС изпълнителен директор Павел Колев. Отделно от това "сините" бяха глобени със 100 000 евро.</p>
      <p>Сега вече документацията на клуба за европейски лиценз е според правилата. Описани са всички финансови операции, разсрочвания към НАП и отношения с предишни собственици и спонсори. Изскачането на подводни камъни не е изключено, но от "Герена" ще посрещнат оценката от УЕФА с положителни очаквания.</p>
      <p>Левски ще изиграе следващото си домакинство в евротурнирите при напълно отворен стадион. През последната кампания домакинството с Ружомберок се проведе при частично затворени трибуни заради наказание от УЕФА. А следващият мач с АЕК Ларнака бе при празни трибуни заради санкция от гостуването в Словения. Левски ще бъде под особено наблюдение и в този аспект. Евроцентралата праща свои тайни служители да следят поведението на публиката, особено в частта за расизъм. <b><i><a href="https://www.sportlive.bg/bgfootball/levski/Pavel-Kolev-Nqma-zabaveni-plashtaniq-kym-NAP-chistim-vsichko-do-Nova-godina-1386607.html">А какво обещание даде Павел Колев за задълженията към НАП вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Syvsem-skoro-Levski-shte-mozhe-da-razchita-na-vsichkite-si-igrachi-1407960.html"/>
        <a href="https://www.sportlive.bg/bgfootball/levski/V-Azerbajdzhan-Slavchev-raztrogna-s-Karabah-veche-ima-dogovorka-s-Levski-1407684.html"/>
        <a href="https://www.sportlive.bg/bgfootball/levski/Levski-sledi-situaciqta-okolo-Ivelin-Popov-1407583.html"/>
        <a href="https://www.sportlive.bg/bgfootball/ludogorec/Ludogorec-izprevarva-Levski-za-half-na-carsko-selo-1407367.html"/>
        <a href="https://www.sportlive.bg/bgfootball/levski/Levski-vpisva-seriozna-otkupna-klauza-v-dogovora-na-Stanislav-Ivanov-1406987.html"/>
      </related>
    </article>
  </body>
</html>