<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382407/soyludan-rabia-naz-aciklamasi-baba-siyasi-mesele-haline-getiriyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T09:05:00+00:00"/>
    <meta property="og:title" content="Soylu'dan 'Rabia Naz' açıklaması: Baba siyasi mesele haline getiriyor"/>
    <meta property="og:description" content="Süleyman Soylu, Rabia Naz'ın şüpheli ölümüne ilişkin, &quot;Adli tıp karar vermiş, 'düşmedir' diyor, mülkiye müfettişi 'düşmedir' diyor. Babanın iddia etiği hiçbir bulgu ile karşı karşıya gelmedik.&quot; dedi."/>
  </head>
  <body>
    <article>
      <h1>Soylu'dan 'Rabia Naz' açıklaması: Baba siyasi mesele haline getiriyor</h1>
      <h2>Süleyman Soylu, Rabia Naz'ın şüpheli ölümüne ilişkin, "Adli tıp karar vermiş, 'düşmedir' diyor, mülkiye müfettişi 'düşmedir' diyor. Babanın iddia etiği hiçbir bulgu ile karşı karşıya gelmedik." dedi.</h2>
      <address>
        <time datetime="2019-11-21T09:05:00+00:00">21 Nov 2019, 09:05</time>
      </address>
      <figure>
        <img src="https://static.daktilo.com/sites/71/uploads/2019/11/21/soyludan-rabia-naz-aciklamasi-1574316354.jpg"/>
      </figure>
      <p>İçişleri Bakanı Süleyman Soylu, TBMM Plan ve Bütçe Komisyonunda milletvekillerinin sorularını cevapladı. </p>
      <p>Giresun'un Eynesil ilçesinde hayatını kaybeden Rabia Naz Vatan'ın şüpheli ölümüne ilişkin konuşan Soylu, konuyu başından beridir yakından takip ettiğini belirterek, <b>"Olay bana İstanbul'daki bir arkadaşımdan geldi. Mesaj attı, 'Bu olayda başka bir şey konuşuluyor' diye. Ben de 'Böyle bir şey söz konusu değil' dedim. Rabia Naz'ın babasını çağırdım, konuştum. Müfettişi gönderdim. Teftiş heyeti oluşturdum. Olay savcılık safahatinde yürüyor. O safahatte de bir gizlilik kararı geldi. Dosyayı arkadaşlarımız defalarca gözden geçirdi. Rabia Naz'ın babasıyla defalarca konuştum, sabır gösterdim. Ama bana hakaret etti, işi kapatmakla suçladı. Bir kez daha çağırdım. CHP İl Başkanıyla basın toplantısı düzenledi. O zaman bile içim soğumadı ona. 'Siyasi mesele haline getirmenin gereği yok, babadır olabilir' dedim. Adli Tıp karar vermiş, 'düşmedir' diyor, mülkiye müfettişi 'düşmedir' diyor. Mahkeme sonuçlanacak. Babanın iddia etiği hiçbir bulgu ile karşı karşıya gelmedik. Rabia Naz Komisyonu'nun kurulması da başka bir tartışma alanıdır. Yürüyen bir mahkemede, bir Meclis komisyonu kurulması buranın tartışma alanıdır. Şunu ifade edeyim, geçen akşamki olay bardağı taşıran olaydır. Adama işkence yapıyor. Adama 'Sen benim çocuğumun nasıl süründüğünü göster' diyor. Kanlar akıyor. Oraya gidiyor karı koca, kocayı yere yatırıyor. Karşısında sürekli sözler söylüyor. Videoları bana atmış. Bu normal bir iş değildir. Bugün de annesine aynı meseleleri yapıyor."</b> dedi.</p>
    </article>
  </body>
</html>