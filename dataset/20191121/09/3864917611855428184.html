<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822629-ssa-nepohitno-stoat-na-boci-ukrainciv-posolstvo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T09:19:00+00:00"/>
    <meta property="og:title" content="США непохитно стоять на боці українців — посольство"/>
    <meta property="og:description" content="Сполучені Штати Америки непохитно стоять на боці українців, які працюють над втіленням в життя прагнень Євромайдану."/>
  </head>
  <body>
    <article>
      <h1>США непохитно стоять на боці українців — посольство</h1>
      <h2>Сполучені Штати Америки непохитно стоять на боці українців, які працюють над втіленням в життя прагнень Євромайдану.</h2>
      <address>
        <time datetime="2019-11-21T09:19:00+00:00">21 Nov 2019, 09:19</time>
      </address>
      <p>Про це йдеться у <a href="https://twitter.com/USEmbassyKyiv/status/1197449146996862977">заяві</a> посольства США в України з нагоди Дня Гідності та Свободи.</p>
      <p>“Шість років тому в цей день відважні українці, сповнені рішучості досягти кращого, європейського майбутнього, зібралися на Майдані та почали вимагати змін. США непохитно стоять на боці українців, які продовжують щоденно працювати задля втілення в життя прагнень Євромайдану”, - підкреслили у посольстві <a href="https://www.ukrinform.ua/tag-ssa">США</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2822477-prezident-u-den-gidnosti-ta-svobodi-zaklikav-ukrainciv-do-ednosti.html">Президент у день Гідності та Свободи закликав українців до єдності</a>
      </blockquote>
      <p>Як повідомлялося, День Гідності і Свободи відзначається щороку 21 листопада згідно з указом Президента від 13 листопада 2014 року. Його встановлено на честь початку двох знаменних і доленосних подій у новітній українській історії: Помаранчевої революції 2004 року та Революції гідності 2013 року.</p>
    </article>
  </body>
</html>