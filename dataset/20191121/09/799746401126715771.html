<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103315/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T09:07:41+00:00"/>
    <meta property="og:title" content="Зеленський приїде до Естонії 26 листопада"/>
    <meta property="og:description" content="Президент України Володимир Зеленський прибуде до Естонії з офіційним візитом у вівторок, 26 листопада."/>
  </head>
  <body>
    <article>
      <h1>Зеленський приїде до Естонії 26 листопада</h1>
      <address>
        <time datetime="2019-11-21T09:07:41+00:00">21 Nov 2019, 09:07</time>
      </address>
      <p>Президент України Володимир Зеленський прибуде до Естонії з офіційним візитом у вівторок, 26 листопада.</p>
      <p>Про це заявили в МЗС Естонії, повідомляє "Європейська правда" з посиланням на <a href="https://www.err.ee/">ERR</a>.</p>
      <p>Програму візиту українського лідера до Таллінна все ще складають. Уже відомо, що він точно зустрінеться з президентом Естонії Керсті Кальюлайд. За підсумками цієї зустрічі відбудеться спільна пресконференція.</p>
      <p>Також заплановано покладання вінків до Монумента свободи і нетривале спілкування з представниками української громади.</p>
      <p>В той же день, 26 листопада, Зеленський покине Естонію.</p>
      <p>Зазначимо, що раніше Зеленський<b><a href="https://www.eurointegration.com.ua/news/2019/09/13/7100726/"> анонсував</a></b>, що планує відвідати Естонію з офіційним візитом у жовтні, але візит перенесли. Президент висловлював сподівання, що візит допоможе Україні перейняти "дуже важливий досвід Естонії - йдеться про модернізацію урядування, діджиталізацію та кіберзахист".</p>
      <p>Кальюлайд відвідувала Україну у вересні і брала участь у форумі Yalta European Strategy.</p>
      <p>
        <b>Читайте її інтерв’ю: <a href="https://www.eurointegration.com.ua/interview/2019/09/18/7100898/">"Президент Естонії: Зеленський обрав швидкі реформи? Тоді ваша влада точно робитиме помилки".</a></b>
      </p>
    </article>
  </body>
</html>