<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/21/sonn-av-dansk-is-medlem-hentes-til-danmark/"/>
    <meta property="og:site_name" content="Document"/>
    <meta property="article:published_time" content="2019-11-21T09:33:39+00:00"/>
    <meta property="og:title" content="Sønn av dansk IS-medlem hentes til Danmark"/>
    <meta property="og:description" content="Kvinne med barn i al-Hol-leiren. Arkivfoto: Delil Souleiman / AFP / scanpix"/>
  </head>
  <body>
    <article>
      <h1>Sønn av dansk IS-medlem hentes til Danmark</h1>
      <address><time datetime="2019-11-21T09:33:39+00:00">21 Nov 2019, 09:33</time> by <a rel="author">NTB-Ritzau</a></address>
      <figure>
        <img src="https://www.document.no/wp-content/uploads/2019/11/occq18k7riq-e1574328642799-1024x606.jpg"/>
      </figure>
      <p>
        <i>Kvinne med barn i al-Hol-leiren. Arkivfoto: Delil Souleiman / AFP / scanpix</i>
      </p>
      <p>En 11 måneder gammel gutt hentes hjem til Danmark etter å ha sittet i al-Hol-leiren i Syria. Moren døde i et luftangrep i mars.</p>
      <p>Det er første gang et barn av foreldre som hadde sluttet seg til IS, hentes til Danmark. Guttens far, som er fra Somalia, skal også ha blitt drept i Syria.</p>
      <p>Utenriksdepartementet bekrefter at den foreldreløse gutten er evakuert til et tredjeland.</p>
      <blockquote>– Evakueringen ble gjennomført av en dansk delegasjon ledet av en representant for Utenriksdepartementet, skriver departementet i en epost.</blockquote>
      <p>Gutten skal ha vært svært underernært, og ifølge dansk TV 2 sto det om livet for ham. Det skal være guttens mormor og morfar som skal overta omsorgen.</p>
      <p>Det sitter om lag tolv voksne danske statsborgere i leirene al-Hol og al-Roj i Syria, opplyste danske myndigheter forrige uke. I tillegg er det 30 barn av foreldre som er eller har vært danske statsborgere.</p>
      <related>
        <h4>Les også</h4>
        <a href="https://www.document.no/2019/08/09/abid-raja-mot-egen-regjering-vil-hente-hjem-norsk-is-kvinne-og-hennes-barn/"/>
        <a href="https://www.document.no/2019/11/17/familien-forsoker-a-fa-is-sostrene-fra-baerum-til-somaliland/"/>
        <a href="https://www.document.no/2019/08/15/jagland-norske-is-kvinner-har-rett-til-rettergang-i-norge/"/>
        <a href="https://www.document.no/2019/06/03/barn-hentet-fra-syria-landet-i-norge/"/>
        <a href="https://www.document.no/2019/03/17/human-etisk-forbund-krever-at-norge-hjelper-barn-av-is-tilhengere-hjem/"/>
        <a href="https://www.document.no/2019/05/22/redd-barna-regjeringen-kan-fa-barneliv-pa-samvittigheten/"/>
        <a href="https://www.document.no/2019/08/09/norge-vil-ikke-hente-hjem-syk-firearing-fra-al-hol-leiren/"/>
        <a href="https://www.document.no/2019/11/08/syria-hjalp-til-med-a-fa-11-arig-italiensk-albaner-fra-al-hol-leiren-til-italia/"/>
        <a href="https://www.document.no/2019/09/18/is-humanistene-jobber-pa-hoytrykk/"/>
        <a href="https://www.document.no/2019/04/14/rode-kors-vil-ikke-dna-teste-barn-i-syria-for-den-norske-regjeringen/"/>
      </related>
    </article>
  </body>
</html>