<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151257/"/>
    <meta property="og:site_name" content="AgroNews"/>
    <meta property="article:published_time" content="2019-11-21T09:22:00+00:00"/>
    <meta property="og:title" content="З Херсонщини вивезуть непридатні пестициди ще радянського виробництва"/>
    <meta property="og:description" content="Із Херсонської області, Білозерського району, ще до кінця нинішнього року обіцяють вивезти за кордон 110 тонн непридатних пестицидів. Про це пише «Україна молода». Станом на 18 листопада тривають роботи з безпечного збору та перезатарювання з подальшим перевезенням та утилізацією небезпечних..."/>
  </head>
  <body>
    <article>
      <h1>З Херсонщини вивезуть непридатні пестициди ще радянського виробництва</h1>
      <address><time datetime="2019-11-21T09:22:00+00:00">21 Nov 2019, 09:22</time> by <a rel="author">agronews.uaode/author</a></address>
      <p>
        <b>Із Херсонської області, Білозерського району, ще до кінця нинішнього року обіцяють вивезти за кордон 110 тонн непридатних пестицидів. Про це пише <a href="https://www.umoloda.kiev.ua/number/3534/2006/140118/">«Україна молода»</a>.</b>
      </p>
      <p>Станом на 18 листопада тривають роботи з безпечного збору та перезатарювання з подальшим перевезенням та утилізацією небезпечних відходів у районі роз’їзду «Строковий», 504 км (територія колишнього ВАТ «Білозерський райагрохім») на території Федорівської сільської ради.</p>
      <p>Як розповів керівник департаменту екології Юрій Попутько, наступним етапом буде завантаження на спеціалізований автотранспорт iз подальшим перевезенням у морський порт Одещини з метою доставки цих відходів до Франції для остаточної утилізації.</p>
      <p>Деактивувати хімвідходи на території України неможливо, бо в нас відсутні підприємства, які володіють ліцензією на здійснення такого виду послуг.</p>
      <p>Влада Херсонської області залучила до роботи cпеціалізовану oрганізацію, яка має ліцензію на транспортування та зберігання відходів для утилізації на теритoрії іншої держави. Повний комплекс робіт виконає ізраїльcька фірма S.I. Group Consort Ltd за 6 млн 528 тис. 200 гривень.</p>
      <p>А от за тим, як упаковують пестициди у тару, спостерігатимуть представники французького заводу. Фінансування здійснюється за рахунок обласного Фонду охорони навколишнього природного середовища.</p>
      <p>Всього ж, згідно з даними інвентаризації, проведеної цього року, на території Херcoнcькoї oблаcті перебуває понад 1 тис. 880 тoнн хімічних відходів. Здебільшого це невикористані добрива та засоби захисту рослин.</p>
    </article>
  </body>
</html>