<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47954?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-21T09:43:34+00:00"/>
    <meta property="og:title" content="У Томаківці поліцейські поговорили зі школярами про їх права"/>
    <meta property="og:description" content="Всесвітній день дитини щорічно відзначають 20 листопада."/>
  </head>
  <body>
    <article>
      <h1>У Томаківці поліцейські поговорили зі школярами про їх права</h1>
      <h2>Всесвітній день дитини щорічно відзначають 20 листопада.</h2>
      <address>
        <time datetime="2019-11-21T09:43:34+00:00">21 Nov 2019, 09:43</time>
      </address>
      <p>Вчора, 20 листопада, з нагоди відзначення Всесвітнього дня дитини, співробітники ювенальної превенції Томаківського відділення поліції провели інформаційний урок «Я маю право».</p>
      <p>Про це повідомив відділ комунікації поліції Дніпропетровської області за матеріалами Нікопольського ВП.</p>
      <p>Інспектори ювенальної превенції завітали до томаківської школи та поговорили з учнями 3-5-х класів про їх права. Поліцейські розповіли школярам, що кожна дитина має право на сім’ю, освіту, право на здоров’я і належну медичну допомогу, право на ім’я і громадянство. Вони наголосили, що кожна дитина має право зростати у турботливому сімейному середовищі та бути захищеною від жорстокого поводження і насильства.</p>
      <p>Крім цього, поліцейські звернули увагу дітлахів, що їм потрібна допомога і опіка дорослих до того часу, поки вони не стануть самостійними.</p>
      <p>Діти прослухали цікаву лекцію і взяли участь у вікторині. Відповідаючи на запитання, вони продемонстрували поліцейським, як засвоїли матеріал.</p>
      <blockquote>
        <i>Всесвітній день дитини відзначається 20 листопада як день світового братерства і взаєморозуміння дітей, день підтримки діяльності, спрямованої на забезпечення благополуччя дітей в усьому світі.</i>
      </blockquote>
    </article>
  </body>
</html>