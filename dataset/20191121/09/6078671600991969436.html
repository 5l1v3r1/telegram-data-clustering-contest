<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/rozmarin-nastroenieto-zahar-1618468.html"/>
    <meta property="og:site_name" content="Cross"/>
    <meta property="article:published_time" content="2019-11-21T09:47:00+00:00"/>
    <meta property="og:title" content="4 ползи от пиенето на чай от розмарин"/>
    <meta property="og:description" content="Студът се понася по-леко с топла напитка"/>
  </head>
  <body>
    <article>
      <h1>4 ползи от пиенето на чай от розмарин</h1>
      <address>
        <time datetime="2019-11-21T09:47:00+00:00">21 Nov 2019, 09:47</time>
      </address>
      <p>Студът се понася по-леко с топла напитка</p>
      <p>/КРОСС/ Розмаринът намира широка употреба в кулинарията, но тя намира приложение в аюрведична медицината медицина и лечението с билки. Ако харесвате растението като подправка, то чаят от него със сигурност ще ви допадне. А какво по хубаво от приятен есенен следобед с топла напитка в ръка? </p>
      <p>За да се запази за по-дълго време и бъде достатъчно ароматен, след като се изсуши, той трябва да се съхранява вна тъмно, студено и сухо място. За предпочитане е да ползвате кутии, които се затварят херметически. </p>
      <figure>
        <img src="http://www.cross.bg/../../../photo_new_gallery/2019/11/21/0ad75690d4a83b1a9099786f63adfb96.jpg"/>
      </figure>
      <p>
        <b>1. Съдържат голямо количество антиоксиданти </b>
      </p>
      <p>Отварата от растението е пълна с антимикробни и противовъзпалителни съединения. Чаят е богат на антиоксиданти, които помагат да защитите<br/>тялото си от възпаление и някои хронични заболявания. Това действие имат и полифенолните съединения като розмаринова и карнозна киселина. </p>
      <p>Съединенията в  чая от розмарин имат антимикробни свойства, които се борят с инфекциите през този сезон. </p>
      <p>
        <b>2. Понижава кръвната захар</b>
      </p>
      <p>Ако не се лекува, инсулиновата резистентност може да доведе до ежедневно повишаване на кръвната захар и диабет, а също така увреждане на сърцето, бъбреците и нервната система. </p>
      <p>Проучвания показват, че съединенията в чая могат да понижат кръвната захар, което го прави предпочитан от диабетици. </p>
      <p>
        <b>3. Подобрява паметта и настроението </b>
      </p>
      <p>Стресът, който имат голяма част от нас в ежедневието си, влияе негативно на тялото. Проучване от 2019 г., цитирано от Healthline, показа, че пиенето на чай и вдишването на аромата на розмарин, могат да повлияят благоприятно на настроението и концентрацията на мозъка. Ежедневната консумация на топлата напитка понижава тревожността и подобрява качеството на съня. </p>
      <p>Чаят от розмарин повишава настроението, защото съединенията в него поддържат баланса на чревните бактерии и намалява възпалението в хипокампуса (част от мозъка, отговарящ за емоциите, концентрацията и спомените). </p>
      <p>
        <b>4. Грижи се за здравето на очите </b>
      </p>
      <p>Определени съединения в чая са полезни и за очите. Едно проучване показва, че приемането на чай от розмарин заедно с други антиоксидантни храни и напитки, може да намали риска от поява на макулна дегенерация. От друга страна ромариновата киселина забавя появата на<br/>катаракта, която води до слепота. </p>
    </article>
  </body>
</html>