<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2822671-konkurs-duhovoi-muziki-vin-venti-startue-u-vinnici.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T09:47:00+00:00"/>
    <meta property="og:title" content="Конкурс духової музики &quot;VIN VENTI&quot; стартує у Вінниці"/>
    <meta property="og:description" content="У Вінниці у четвер, 21 листопада, розпочинається IІІ Міжнародний конкурс духової музики «VIN VENTI»"/>
  </head>
  <body>
    <article>
      <h1>Конкурс духової музики "VIN VENTI" стартує у Вінниці</h1>
      <h2>У Вінниці у четвер, 21 листопада, розпочинається IІІ Міжнародний конкурс духової музики «VIN VENTI»</h2>
      <address>
        <time datetime="2019-11-21T09:47:00+00:00">21 Nov 2019, 09:47</time>
      </address>
      <p>Про це кореспондентові Укрінформу повідомили у департаменті в справах ЗМІ та зв’язків із громадськістю Вінницької міської ради.</p>
      <p>«Сьогодні у Вінниці розпочнеться IІІ Міжнародний конкурс духової <a href="https://www.ukrinform.ua/tag-muzika">музики </a>«VIN VENTI». Це унікальний для України мистецько-культурний проєкт, адже його учасники не лише позмагаються у виконавській майстерності, а й матимуть нагоду поспілкуватися і побувати на майстер-класах іменитих музикантів з України, Польщі та Франції – членів журі конкурсу. Сьогодні стартують перші конкурсні прослуховування», - повідомили у департаменті.</p>
      <p>Відповідно до умов конкурсу, участь у ньому беруть солісти-інструменталісти дерев’яних духових та мідних духових інструментів мистецьких шкіл, спеціалізованих мистецьких шкіл-інтернатів та спеціалізованих мистецьких навчальних закладів усіх рівнів акредитації України та країн зарубіжжя. Оцінюватимуть конкурсантів професійні педагоги та музиканти з України, Польщі та Франції. На переможців конкурсу «VIN VENTI» очікують грошові сертифікати від Вінницької міської ради та нагороди від Генерального консульства Республіки Польща у Вінниці.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2821446-animacijnij-rolik-tnmk-e-castinou-proektu-tak-pracue-pamat-borodanskij.html">Анімаційний ролик ТНМК є частиною проєкту "Так працює пам’ять" - Бородянський</a>
      </blockquote>
      <p>Окрім конкурсних прослуховувань, проєкт передбачає й майстер-класи членів журі. Так, 21 - 23 листопада у залах галереї «Інтершик» та закладу «Вінницька дитяча музична школа №1» відбудуться майстер-класи від членів журі IІІ Міжнародного конкурсу духової музики «VIN VENTI». Участь у них для всіх учасників конкурсу буде безкоштовною.</p>
      <p>Триватиме конкурс чотири дні, з 21 по 24 листопада. У четвер, першого дня заходу, розпочнуться конкурсні прослуховування учасників. Також відбудуться два майстер-класи членів журі і концерт брас квінтету «Мажор Київ» під керівництвом члена журі Віктора Слупського у Вінницькій обласній філармонії.</p>
    </article>
  </body>
</html>