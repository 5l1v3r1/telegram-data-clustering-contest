<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/adanada-olu-yazili-duvarda-fahrettin-aydinin-cesedi-bulundu-1390139"/>
    <meta property="og:site_name" content="Karar.com"/>
    <meta property="article:published_time" content="2019-11-21T09:56:00+00:00"/>
    <meta property="og:title" content="Adana'da 'Ölü' yazılı duvarda Fahrettin Aydın'ın cesedi bulundu"/>
    <meta property="og:description" content="Adana'da duvar dibinde oturur şekilde duran bir kişinin öldüğü tespit edildi. Yapılan incelemeler sonucu cesedin Fahrettin Aydın'a ait olduğu belirlendi, duvarın üzerine 'Ölüü..!' yazılmış olması da dikkati çekti."/>
  </head>
  <body>
    <article>
      <h1>Adana'da 'Ölü' yazılı duvarda Fahrettin Aydın'ın cesedi bulundu</h1>
      <address>
        <time datetime="2019-11-21T09:56:00+00:00">21 Nov 2019, 09:56</time>
      </address>
      <p>
        <b>Adana'da duvar dibinde oturur şekilde duran bir kişinin öldüğü tespit edildi. Yapılan incelemeler sonucu cesedin Fahrettin Aydın'a ait olduğu belirlendi, duvarın üzerine 'Ölüü..!' yazılmış olması da dikkati çekti.</b>
      </p>
      <p>Adana'nın Seyhan ilçesi Onur Mahallesi'nde, bir kişinin yol kenarında hareketsiz oturduğunu gören vatandaşlar durumu polis ve sağlık ekiplerine haber verdi.</p>
      <p>Olay yerine giden sağlık ekipleri, yaptıkları kontrollerde bir tatlı imalathanesinde hamur ustası olarak çalışan Fahrettin Aydın olduğu belirlenen kişinin öldüğünü tespit etti.</p>
      <figure>
        <img src="https://static.karar.com/img/article_detail/19-11/21/basliksiz-1-1574319771.jpg"/>
      </figure>
      <p>Polisin yaptığı ilk incelemenin ardından Aydın'ın cesedi kesin ölüm sebebinin belirlenebilmesi için Adana Adli Tıp Kurumu morguna kaldırıldı.</p>
      <p>Duvarın üzerinde daha önce sprey boyayla 'Ölüü..!' yazılmış olması da dikkati çekti.</p>
      <p>
        <b>ADANA/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>