<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bf7bd8a3329d282c/crestinii-ortodocsi-de-stil-vechi-ii-sarbatoresc-astazi-pe-sfintii-arhangheli-mihail-si-gavriil.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T09:23:23+00:00"/>
    <meta property="og:title" content="Creştinii ortodocşi de stil vechi îi sărbătoresc astăzi pe Sfinţii Arhangheli Mihail şi Gavriil"/>
    <meta property="og:description" content="Creştinii ortodocşi de stil vechi îi sărbătoresc astăzi pe Sfinţii Arhangheli Mihail şi Gavriil. Astăzi, credincioşii merg la biserică şi aprind câte o lumânare care le va fi „lumina de veci” în lumea de apoi, spune tradiția."/>
  </head>
  <body>
    <article>
      <h1>Creştinii ortodocşi de stil vechi îi sărbătoresc astăzi pe Sfinţii Arhangheli Mihail şi Gavriil</h1>
      <address><time datetime="2019-11-21T09:23:23+00:00">21 Nov 2019, 09:23</time> by <a rel="author">Jurnal.md</a></address>
      <p>
        <b>Creştinii ortodocşi de stil vechi îi sărbătoresc astăzi pe Sfinţii Arhangheli Mihail şi Gavriil. Astăzi, credincioşii merg la biserică şi aprind câte o lumânare care le va fi „lumina de veci” în lumea de apoi, spune tradiția.</b>
      </p>
      <p>Aceasta este ultima mare sărbătoare înainte de Postul Naşterii Domnului, care începe pe 28 noiembrie.</p>
      <p>Arhanghelul Mihail este considerat luptătorul luminii, precum şi conducătorul oştilor cereşti, care triumfă asupra forţelor răului. În popor se spune că el poartă cheile Raiului. Totodată, în tradiţia creştină, Arhanghelul Gavriil are misiunea de a vesti tainele dumnezeieşti. Anume el a fost trimis la Fecioara Maria să-i aducă vestea despre naşterea lui Iisus.</p>
      <p>Arhanghelii Mihail şi Gavril fac parte din ceata îngerilor care sunt apropiaţi şi slujitori oamenilor. Din slavonă, Mihail înseamnă „Cine este ca Dumnezeu”, iar Gavril înseamnă „bărbat-Dumnezeu”. Cuvântul Arhanghel înseamnă înger.</p>
      <p>Se crede că la originea sărbătorii, care datează din secolul al V-lea, a stat sfinţirea unei biserici, închinată Sf. Arhanghel Mihail de împăratul roman Arcadicus din Constantinopol (395-408). Ulterior, în calendare a fost pomenit şi Sf. Arhanghel Gavriil şi sărbătoarea s-a extins la tot soborul îngerilor, transmite Moldpres.md.</p>
      <p>În această zi, peste 100 mii de moldoveni îşi marchează onomastica. De asemenea, în circa 200 de localităţi este sărbătorit hramul.</p>
    </article>
  </body>
</html>