<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/targoviste/black-week-teatrul-tony-bulandra-targoviste-1_5dd65a455163ec4271401849/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T09:35:41+00:00"/>
    <meta property="og:title" content="Black Week, la Teatrul Tony Bulandra din Târgovişte"/>
    <meta property="og:description" content="Black Friday se transformă în Black Week, la Teatrul Tony Bulandra din Târgovişte. Potrivit unui comunicat al instituţiei de cultură, pentru prima oară în România, un teatru de stat organizează o întreagă săptămână de evenimente Black Friday."/>
  </head>
  <body>
    <article>
      <h1>Black Week, la Teatrul Tony Bulandra din Târgovişte</h1>
      <address><time datetime="2019-11-21T09:35:41+00:00">21 Nov 2019, 09:35</time> by <a rel="author">Corina Slămnoiu</a></address>
      <h4>Black Friday se transformă în Black Week, la Teatrul Tony Bulandra din Târgovişte. Potrivit unui comunicat al instituţiei de cultură, pentru prima oară în România, un teatru de stat organizează o întreagă săptămână de evenimente Black Friday.</h4>
      <p>Astfel, începând de duminică şi până vineri, 29 noiembrie, inclusiv, spectatorii vor beneficia de reduceri importante la preţul biletelor pentru spectacolele: Carmen (24 nov); Patima Roşie (27 nov); Take, Ianke şi Cadîr (28 nov) şi Livada de vişini (29 nov).</p>
      <p>Pentru a beneficia de aceste reduceri, trebuie să mergeţi până cel târziu vineri, 29 noiembrie, ora 19:00, cu codul: <b>BLKFRI </b>la agenţia de bilete a teatrului şi beneficiaţi pe loc de reducerea preţului biletului de intrare.</p>
      <p>
        <b>Take, Ianke şi Cadîr  </b>
      </p>
      <p>Piesa se joacă duminică, joi 28 noiembrie, de la ora 19:00, în Sala Mare a Teatrului Tony Bulandra.</p>
      <p>în distribuţie: Adrian Păduraru | Jipa Puiu | Chiributa Paul | Sebastian E. Bălăşoiu | Ana Carablais | Carmen Ionescu | Sf Ilie Ghergu</p>
      <p>Piesa lui Victor Ion Popa, scrisă în 1932, surprinde caracterul intercultural al târgurilor moldoveneşti din acea vreme. Povestea celor trei prieteni, Take, românul simplu şi bonom, Ianke, evreul şiret şi palavragiu şi turcul înţelept şi blând – Cadîr, înfăţişază mediul multietnic şi multicultural din perioada interbelică.</p>
      <p>Negustori modeşti, înzestraţi cu omenie şi cu inteligenţă nativă, cei trei protagonişti sunt legaţi de o prietenie sinceră ce nu ţine cont de barierele religioase şi sociale; locuiesc în case identice, îşi împart mâncarea şi nu îşi fac concurenţă. </p>
      <p>Trecerea liniştită a zilelor este zdruncinată de venirea lui Ionel (fiul lui Take) şi a Anei (fiica lui Ianke), tineri plecaţi la Bucureşti pentru studii. Intenţia celor doi de a se căsători ameninţă să le strice liniştea. </p>
      <p>Deşi îşi iubesc copiii, refuză să se cumetrească, pentru că Take se teme de certuri, iar Ianke de faliment. Echilibrul este restabilit de Cadîr, prietenul tăcut care pune la cale un plan care să-i mulţumească pe toţi şi să închidă şi gura târgului.</p>
      <hr/>
    </article>
  </body>
</html>