<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/sonos-koper-startup-bakom-integritetsfokuserad-roststyrning"/>
    <meta property="og:site_name" content="Mobil"/>
    <meta property="article:published_time" content="2019-11-21T09:47:00+00:00"/>
    <meta property="og:title" content="Sonos köper startup bakom integritetsfokuserad röststyrning"/>
    <meta property="og:description" content="Högtalartillverkaren Sonos satsar stort på AI-assistenter och kompletterar nu stödet för Google Assistant och Amazon Alexa med ännu en lösning för röststyrning."/>
  </head>
  <body>
    <article>
      <h6 class="kicker">Bredare stöd för röststyrning på gång</h6>
      <h1>Sonos köper startup bakom integritetsfokuserad röststyrning</h1>
      <address><time datetime="2019-11-21T09:47:00+00:00">21 Nov 2019, 09:47</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Högtalartillverkaren Sonos satsar stort på AI-assistenter och kompletterar nu stödet för Google Assistant och Amazon Alexa med ännu en lösning för röststyrning.</b></p>
      <p>Sonos – som blivit något av ett hushållsbegrepp när det handlar om multirumslösningar för ljud – erbjuder sedan en tid tillbaka stöd för både Google Assistant och Amazon Alexa i sina högtalare. Men man nöjer sig uppenbarligen inte med den kombinationen, utan har nu lagt vantarna på den franska startupen Snips, som jobbar just med röststyrning.</p>
      <p>Snips ligger bland annat bakom en AI-högtalare kallad Snips Air som är av så kallad native-typ och alltså inte behöver någon internetuppkoppling för att fungera. En av många anledningar till att man valt en sådan lösning är förstås användarintegriteten. Utan uppkoppling blir det förstås svårt för någon att avlyssna användaren. Tanken med uppköpet är att man ska integrera samma teknologi i Sonos högtalare. Sonos har betalat motsvarande 388 miljoner kronor för Snips, som i dagsläget har 50 anställda. </p>
      <p>Annons</p>
      <footer>Källa <br/><a href="https://www.engadget.com/2019/11/20/sonos-buys-snips-to-improve-voice-control/">Sonos köper fransk AI-startup</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/nu-finns-google-assistant-till-sonos-pa-svenska"/>
      </related>
    </article>
  </body>
</html>