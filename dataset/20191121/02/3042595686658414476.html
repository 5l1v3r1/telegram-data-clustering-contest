<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/northugs-manager-slutter-etter-ni-maneder/71843869"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T02:58:46+00:00"/>
    <meta property="og:title" content="Northugs manager slutter etter ni måneder"/>
    <meta property="og:description" content="Terje Hallan tok over som Petter Northugs manager i februar. Nå gir han seg."/>
  </head>
  <body>
    <article>
      <h1>Northugs manager slutter etter ni måneder</h1>
      <h2>Terje Hallan tok over som Petter Northugs manager i februar. Nå gir han seg.</h2>
      <address><time datetime="2019-11-21T02:58:46+00:00">21 Nov 2019, 02:58</time> by <a rel="author">NTB I</a></address>
      <p>Hallan bekrefter overfor <a href="https://www.adressa.no/100Sport/langrenn/Slutter-som-Northugs-manager-etter-ni-maneder-283042b.html">Adresseavisen</a> at han ikke lenger er Northugs manager, men vil ikke kommentere noe utover det.</p>
      <p>Terje Hallan tok over managerrollen da Are Sørum Langås ga seg i februar i år. Langås kom inn som manager i 2013, men da Northug bestemte seg for å legge skiene på hylla, kom Hallan inn og tok over ansvaret.</p>
      <p>Pappa John Northug opplyser til avisen at det var et ønske fra sønnen om å ta mer ansvar. Han sier endringen har skjedd gradvis den siste måneden.</p>
      <p>
        <b>– Petter tar en mer helhetsrolle rundt seg selv. Det er veldig greit at han har en oversikt over hva som skjer og rører seg, og det synes jeg er en naturlig utvikling. Det fungerer bra, sier John Northug.</b>
      </p>
      <p>Petter Northug jobber i dag med sin egen merkevare og bidrar på langrennssendingene til TV 2.</p>
      <p>(NTB)</p>
    </article>
  </body>
</html>