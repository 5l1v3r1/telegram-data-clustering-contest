<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/alba-iulia/cum-conduce-corect-masina-cutie-viteza-automata-cateva-sfaturi-utile-soferi-1_5dd529bd5163ec4271394c94/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T02:13:50+00:00"/>
    <meta property="og:title" content="Cum se conduce corect o maşină cu cutie de viteză automată. Câteva sfaturi utile pentru şoferi"/>
    <meta property="og:description" content="În România majoritatea maşinilor sunt dotate cu transmisii manuale, dar tot mai mulţi clienţi încep să-şi manifeste interesul pentru cele automate."/>
  </head>
  <body>
    <article>
      <h1>Cum se conduce corect o maşină cu cutie de viteză automată. Câteva sfaturi utile pentru şoferi</h1>
      <address><time datetime="2019-11-21T02:13:50+00:00">21 Nov 2019, 02:13</time> by <a rel="author">Dorin Ţimonea</a></address>
      <h4>În România majoritatea maşinilor sunt dotate cu transmisii manuale, dar tot mai mulţi clienţi încep să-şi manifeste interesul pentru cele automate.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/alba-iulia/cele-mai-mari-furtuni-supercelulare-lume-bilanturile-negre-provocate-tornade-vanturi-catastrofale-1_5dd28fa05163ec427124c7ea/index.html"/>
      </related>
      <p>Transmisiile automate hidraulice au foarte puţine piese comune cu cele manuale. Clasicul ambreiaj este înlocuit de un convertor de cuplu, adică un mecanism hidraulic ce leagă motorul de cutia de viteze propriu zisă. În locul roţilor dinţate sunt mai multe seturi de mecanisme planetare (seturi de roţi dinţate) ce sunt controlate hidraulic, rezultând rapoartele de transmisie. În ultimii ani transmisiile automate au făcut un salt uriaş, convingând din ce in ce mai mulţi cumpărători să renunţe la clasicele manuale. </p>
      <p>Specialiştii în domeniu au câteva recomandări cu privire la condusul în siguranţă a unei maşini dotate cu cutie de viteză automată. </p>
      <p>În primul rând, <i>nu se scoate maşina din viteză la coborârea unei pante</i>. Când se conduce maşina în pantă poate vei fi tentat să se scoată maneta la punctul mort, dar acest lucru nu este tocmai recomandat. Deşi această practică reduce consumul de carburant, pierderea controlului asupra maşinii poate fi extrem de periculos. În unele ţări este chiar interzisă această manevră.</p>
      <p>În al doilea rând, <i>schimbarea sensului de mers se va face după ce s-a oprit maşina</i>. Pentru acest lucru foloseşte frâna, transmisia nesuportând şocuri atât de mari. La plecarea de pe loc, mulţi şoferi mai întâi turează motorul, apoi trag maneta direct în modul Drive. Acest lucru nu este tocmai corect. Când se porneşte motorul, maşina trebuie să se afle în modul Park. Pe lângă asta mai trebuie apăsată frâna, apoi se porneşte motorul. Maşinile cu transmisie automată nu vor porni decât dacă maşina este pe modul Park. Ulterior se ia piciorul de pe frână încet, iar maşina va începe să se mişte. </p>
      <p>De asemenea, o altă recomandare este de <i>a nu se trece maneta la punctul mort atunci când se aşteaptă la semafor</i>. Deşi aşa se poate economisi conbustibil nu este recomandat ca atunci când se aşteaptă  la semafor să se scoată maneta la punctul mort. Acest lucru, repetat de multe ori, poate afecta transmisia. Dacă se doreşte economisirea de combustibil, cel mai bine ar fi să se oprească motorul cu totul. </p>
      <p>Tot pentru siguranţa condusului <i>nu trebuie să se scoată maneta în modul Park până când maşina nu s-a oprit din mişcare</i>. Dacă din varii motive se face acest lucru, maşina va ajunge la service mai devreme decât în mod normal. Maşina se pune pe modul Park când a fost parcată şi se intenţionează oprirea motorului.</p>
      <hr/>
      <related>
        <h4>Citiţi şi:</h4>
        <a href="https://adevarul.ro/locale/alba-iulia/statistica-ingrijoratoare-privind-cazurile-cancer-aparute-intr-un-oras-romania-primarul-cere-lege-monitorizarea-calitatii-aerului-1_5dd2d0b65163ec427126edc8/index.html"/>
        <a href="https://adevarul.ro/locale/alba-iulia/foto-video-condamnati-traiasca-2-metri-autostrada-indiferenta-statului-disperarea-familii-alba-iulia-1_5dd3e5155163ec42712e8523/index.html"/>
        <a href="https://adevarul.ro/locale/alba-iulia/vanator-transformat-braconier-condamnat-inchisoare-suspendare-uciderea-ilegala-unui-cerb-1_5dd3c1c45163ec42712d6f3d/index.html"/>
      </related>
    </article>
  </body>
</html>