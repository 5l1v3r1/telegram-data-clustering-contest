<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822407-u-nigerii-znisili-teroristicnij-shovok.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T02:29:00+00:00"/>
    <meta property="og:title" content="У Нігерії знищили терористичний сховок"/>
    <meta property="og:description" content="Збройні сили Нігерії знищили сховок терористів, розташований на північному сході країни."/>
  </head>
  <body>
    <article>
      <h1>У Нігерії знищили терористичний сховок</h1>
      <h2>Збройні сили Нігерії знищили сховок терористів, розташований на північному сході країни.</h2>
      <address>
        <time datetime="2019-11-21T02:29:00+00:00">21 Nov 2019, 02:29</time>
      </address>
      <p>Про це повідомили у Повітряних силах Нігерії, пише <a href="http://www.xinhuanet.com/english/2019-11/21/c_138571755.htm">Xinhua</a>.</p>
      <p>“Нігерійські ВПС заявили, що знищили один зі сховків терористичної групи Боко Харам на північному сході штату Борно. Операція ВПС також призвела до загибелі кількох очільників Боко Харам”, - йдеться у матеріалі. </p>
      <p>Зазначається, що операція була здійснена ще у вівторок після отримання розвідувальних даних про підготовку зустрічі лідерів Боко Харам.</p>
      <p>“Бойовики були знищені під час спроби втечі. Авіаударам також вдалося зруйнувати частину сховку”, - запевнили у ЗС <b><a href="https://www.ukrinform.ua/tag-nigeria">Нігерії</a></b>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2774446-u-pivdennoshidnomu-nigeri-de-die-boko-haram-u-lipni-vikrali-66-osib-oon.html">У південно-східному Нігері, де діє "Боко Харам", у липні викрали 66 осіб - ООН</a>
      </blockquote>
      <p>За словами речника ВПС Нігерії Ібікунле Дарамола, нігерійська авіація за підтримки наземних сил продовжуватиме знищувати терористів. </p>
      <p>Xinhua нагадує, що північно східні регіони Нігерії вже більше десятиліття дестабілізуються терористами Боко Харам, які прагнуть створити ісламський халіфат на території найбільш населеної африканської держави. Терористи регулярно нападають на військових й цивільних та спровокували вимушене переселення місцевого населення.</p>
    </article>
  </body>
</html>