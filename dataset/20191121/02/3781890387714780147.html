<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742754"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T02:00:00+00:00"/>
    <meta property="og:title" content="น่านเร่งสำรวจความเสียหาย หลังแผ่นดินไหวรุนแรงที่ลาว"/>
    <meta property="og:description" content="ผู้นำชุมชนเร่งออกสำรวจความเสียหาย ในพื้นที่ อ.บ่อเกลือ และ อ.เฉลิมพระเกียรติ จ.น่าน ซึ่งอยู่ใกล้กับจุดศูนย์กลางแผ่นดินไหวในประเทศลาว โดยพบว่ามีบ้านเรือนประชาชนแตกร้าวจากแรงสั่นสะเทือน"/>
  </head>
  <body>
    <article>
      <h1>น่านเร่งสำรวจความเสียหาย หลังแผ่นดินไหวรุนแรงที่ลาว</h1>
      <address>
        <time datetime="2019-11-21T02:00:00+00:00">21 Nov 2019, 02:00</time>
      </address>
      <p>
        <b>ผู้นำชุมชนเร่งออกสำรวจความเสียหาย ในพื้นที่ อ.บ่อเกลือ และ อ.เฉลิมพระเกียรติ จ.น่าน ซึ่งอยู่ใกล้กับจุดศูนย์กลางแผ่นดินไหวในประเทศลาว โดยพบว่ามีบ้านเรือนประชาชนแตกร้าวจากแรงสั่นสะเทือน</b>
      </p>
      <p>เมื่อวันที่ 21 พ.ย. ผู้สื่อข่าวความคืบหน้าเหตุแผ่นดินไหวรุนแรง โดยมีจุดศูนย์กลางอยู่บริเวณประเทศลาว ซึ่งที่ จ.น่าน รับรู้แรงสั่นไหวได้อย่างชัดเจน ซึ่งขณะนี้มีรายงานความเสียหายในพื้นที่หลายอำเภอ โดยเฉพาะพื้นที่ อ.บ่อเกลือ และ อ.เฉลิมพระเกียรติ ซึ่งเป็นอำเภอแนวชายแดน ที่อยู่ติดกับประเทศลาว โดยที่บ้าน น้ำช้าง หมู่ 11 ต.ขุน่าน อ.เฉลิมพระเกียรติ  ผู้ใหญ่บ้านและผุ้นำชุมชน ได้เร่งสำรวจความเสียหายบ้านเรือนประชาชน หลังพบว่ามีรอยร้าวตามตัวบ้านเรือนที่เกิดจากการสั่นสะเทือนของแผ่นดินไหว ขณะที่โรงเรียน ตชด.100 ปี  ต.บ่อเกลือเหนือ อ.บ่อเกลือ พบว่า หลังคาและฝ้าเพดานบางส่วนได้หลุดพังลงมา นอกจากนี้ กระจกตึกแถวทางด้านทิศเหนือธนาคารออมสิน สาขาท่าวังผา เกิดแตกร้าว จากแรงสั่นสะเทือน </p>
      <figure>
        <img src="https://www.dailynews.co.th/admin/upload/20191121/news_uKGzCRoAmu083531_533.jpg?v=20191121098?v=9670"/>
      </figure>
      <p>ด้าน พ.อ. รัตนะ พัฒนโสภณ ผู้บังคับการหน่วยเฉพาะกิจกรมทหารพรานที่ 32 ได้สั่งการให้ 6 กองร้อย ประสานหน่วยงานในพื้นที่อำเภอแนวชายแดนออกสำรวจความเสียหายและติดตามสถานการณ์แผ่นดินไหวอย่างใกล้ชิด ขณะที่ นายสรรเพชญ์ ปุละ หัวหน้าสำนักงานน่าน บริษัท ไฟฟ้าหงสา จำกัด  เร่งสั่งการให้มีการติดตามและตรวจสอบผลกระทบที่อาจเกิดขึ้นกับโรงไฟฟ้าหงสา ที่ตั้งอยู่ที่เมืองหงสา แขวงไชยบุรี ประเทศลาว.</p>
      <figure>
        <img src="https://www.dailynews.co.th/admin/upload/20191121/news_StNWXpVSWL083529_533.jpg?v=20191121098?v=3199"/>
      </figure>
      <figure>
        <img src="https://www.dailynews.co.th/admin/upload/20191121/news_PauFuanNrJ083529_533.jpg?v=20191121098?v=6076"/>
      </figure>
      <figure>
        <img src="https://www.dailynews.co.th/admin/upload/20191121/news_cExUAFWaay083530_533.jpg?v=20191121098?v=9445"/>
      </figure>
      <figure>
        <img src="https://www.dailynews.co.th/admin/upload/20191121/news_ArXyevKuzn083531_533.jpg?v=20191121098?v=5795"/>
      </figure>
      <p>
        <b>ข่าวที่เกี่ยวข้อง...<br/><a href="https://www.dailynews.co.th/regional/742747">ผวาแผ่นดินไหว6.4ที่ลาว สั่นสะเทือนถึงตึกสูงเมืองกรุง!</a></b>
      </p>
    </article>
  </body>
</html>