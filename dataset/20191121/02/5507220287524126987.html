<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187544/"/>
    <meta property="og:site_name" content="Janam TV"/>
    <meta property="article:published_time" content="2019-11-21T02:17:22+00:00"/>
    <meta property="og:title" content="കമ്മ്യൂണിസ്റ്റ് ഭീകര പ്രവര്‍ത്തകയുടെ മൃതദേഹം പോലീസ് സംസ്‌ക്കരിച്ചു"/>
    <meta property="og:description" content="തൃശ്ശൂര്‍: മഞ്ചിക്കണ്ടിയില്‍ ഏറ്റുമുട്ടലില്‍ കൊല്ലപ്പെട്ട കമ്മ്യൂണിസ്റ്റ് ഭീകര പ്രവര്‍ത്തക രമയുടെ മൃതദേഹം പോലീസ് സംസ്‌ക്കരിച്ചു. മൃതദേഹം ഏറ്റെടുക്കാന്‍"/>
  </head>
  <body>
    <article>
      <h1>കമ്മ്യൂണിസ്റ്റ് ഭീകര പ്രവര്‍ത്തകയുടെ മൃതദേഹം പോലീസ് സംസ്‌ക്കരിച്ചു</h1>
      <address><time datetime="2019-11-21T02:17:22+00:00">21 Nov 2019, 02:17</time> by <a rel="author">Janam TV Web Desk</a></address>
      <p>തൃശ്ശൂര്‍: മഞ്ചിക്കണ്ടിയില്‍ ഏറ്റുമുട്ടലില്‍ കൊല്ലപ്പെട്ട കമ്മ്യൂണിസ്റ്റ് ഭീകര പ്രവര്‍ത്തക രമയുടെ മൃതദേഹം പോലീസ് സംസ്‌ക്കരിച്ചു. മൃതദേഹം ഏറ്റെടുക്കാന്‍ ബന്ധുക്കളാരും എത്താത്തതിനാലാണ് പോലീസിന്റെ നേതൃത്വത്തില്‍ സംസ്‌ക്കരിച്ചത്.</p>
      <p>രാവിലെ പത്ത് മണിയോടെയാണ് മൃതദേഹം തൃശ്ശൂര്‍ മെഡിക്കല്‍ കോളേജ് മോർച്ചറിയില്‍ നിന്ന് പുറത്ത് എടുത്തത്. കമ്മ്യൂണിസ്റ്റ് ഭീകര അനുകൂലികള്‍ക്ക് അന്തിമോപചാരം അര്‍പ്പിക്കാന്‍ പോലീസ് അനുവാദം നല്‍കിയിരുന്നു. ഇതിനെ തുടര്‍ന്ന് മുഖ്യമന്ത്രി പിണറായി വിജയനും സര്‍ക്കാരിനുമെതിരെ പോരാട്ടം പ്രവര്‍ത്തകര്‍ മുദ്രാവാക്യം വിളിച്ചു.</p>
      <p>ശേഷം ഗുരുവായൂരിലേയ്ക്ക് കൊണ്ടു പോയ മൃതദേഹത്തെ പോരാട്ടം പ്രവര്‍ത്തകര്‍ അനുഗമിച്ചു. ഗുരുവായൂര്‍ നഗരസഭയ്ക്ക് കീഴിലുള്ള പൊതുശ്മശാനത്തില്‍ കനത്ത സുരക്ഷാ ക്രമീകരണം ഒരുക്കിയായിരുന്നു മൃതദേഹം സംസ്‌ക്കരിച്ചത്.</p>
    </article>
  </body>
</html>