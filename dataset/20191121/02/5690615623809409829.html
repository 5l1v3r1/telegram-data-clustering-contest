<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836940-zelenskiy-gotoviy-na-bud-yakiy-format-peregovoriv-zaradi-miru-na-donbasi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T02:05:00+00:00"/>
    <meta property="og:title" content="Зеленський: готовий на будь-який формат переговорів заради миру на Донбасі"/>
    <meta property="og:description" content="КИЇВ. 21 листопада. УНН. Президент України Володимир Зеленський заявив, що готовий на будь-який формат переговорів у вирішенні конфлікту на Донбасі та …"/>
  </head>
  <body>
    <article>
      <h1>Зеленський: готовий на будь-який формат переговорів заради миру на Донбасі</h1>
      <address><time datetime="2019-11-21T02:05:00+00:00">21 Nov 2019, 02:05</time> by <a rel="author">Маріанна Присяжнюк</a></address>
      <p><b>КИЇВ. 21 листопада. УНН.</b> Президент України Володимир Зеленський заявив, що готовий на будь-який формат переговорів у вирішенні конфлікту на Донбасі та повернення окупованих територій. Про це Президент повідомив після інспектування повернутих суден в Очакові, передає<b> УНН</b>.</p>
      <p>"Я йому (колишньому президенту Казахстану Нурсултану Назарбаєву - ред.) сказав, що заради миру на Донбасі та поверненню наших територій я готовий до будь-яких форматів (переговорів – ред.)", - сказав Зеленський.</p>
      <p>Президент розповів, що Назарбаєв радив йому зустріч з президентом РФ Володимиром Путіним віч-на-віч.</p>
      <p>Нагадаємо, Президент Володимир Зеленський пізно ввечері 20 листопада прилетів до Очакова Миколаївської області, щоб <a href="https://www.unn.com.ua/uk/news/1836932-zelenskiy-pribuv-do-ochakova-oglyanuti-povernuti-rosiyeyu-korabli">оглянути броньовані артилерійські катери</a> "Нікополь" і "Бердянськ" та буксир "Яни Капу", які повернула РФ.</p>
      <p>Зеленський розраховує обговорити на "нормандській" зустрічі <a href="https://www.unn.com.ua/uk/news/1836629-zelenskiy-rozrakhovuye-obgovoriti-na-normandskiy-zustrich-termini-deokupatsiyi-y-obminu-polonenimi">терміни деокупації й обміну полоненими.</a></p>
    </article>
  </body>
</html>