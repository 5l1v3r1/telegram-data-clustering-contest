<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/tamil-news/tamilnadu/21/11/2019/mullaperiyar-dam-safe-central-government"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="முல்லைப் பெரியாறு அணை பாதுகாப்பாக இருக்கிறது - மத்திய அரசு"/>
    <meta property="og:description" content="முல்லைப் பெரியாறு அணை பாதுகாப்பாக இருக்கிறது - மத்திய அரசு"/>
  </head>
  <body>
    <article>
      <h1>முல்லைப் பெரியாறு அணை பாதுகாப்பாக இருக்கிறது - மத்திய அரசு</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">nandhakumar</a></address>
      <p>
        <b>முல்லைப் பெரியாறு அணை பாதுகாப்பாக இருப்பதாக நாடாளுமன்றத்தில் மத்திய அரசு தெரிவித்துள்ளது.</b>
      </p>
      <p>முல்லைப் பெரியாறு அணையின் பாதுகாப்பு குறித்து, கேரளாவைச் சேர்ந்த எம்பிகள் டீன் குரியன் கோஷ், ராஜ்மோகன் உன்னிதன் ஆகியோர் மக்களவையில் இன்று கேள்வி எழுப்பினர். இதற்கு பதில் அளித்த மத்திய நீர்வளத் துறை அமைச்சர் கஜேந்திர சிங் ஷெகாவத், உச்சநீதிமன்ற உத்தரவுப்படி அணை பாதுகாப்பு கமிட்டி, மழைக் காலத்திற்கு முன்பும் மழை காலத்திற்கு பின்பும் நான்கு வகையான ஆய்வுகளை ஒவ்வொரு ஆண்டும் மேற்கொள்வதாகத் தெரிவித்தார்.</p>
      <p>இந்த ஆண்டு கடந்த ஜூன் 4-ஆம் தேதி இந்தக் கமிட்டி அணையின் பாதுகாப்பு குறித்து ஆய்வு செய்ததாகவும், அதன்படி அணை முழு பாதுகாப்புடன் இருப்பதாக அது தெரிவித்துள்ளதாகவும் அமைச்சர் கூறினார்.</p>
    </article>
  </body>
</html>