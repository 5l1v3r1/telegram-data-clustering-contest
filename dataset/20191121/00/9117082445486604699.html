<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-alla-spezia-al-lavoro-per-riaprire-la-strada-a-carro-213485.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Maltempo alla Spezia, al lavoro per riaprire la strada a Carro"/>
    <meta property="og:description" content="CARRO - &quot;Non lasceremo il Comune scoperto, in caso di bisogno copriremo le spese come Regione Liguria con fondi di Protezione Civile. Lavoriamo per riaprire la strada nel minor tempo possibile considerando le condizioni della frana e del meteo&quot;. Così l'assessore alla Protezione civile della Regione Liguria, Giacomo Giampedrone, dopo il sopralluogo nella frazione di Pavareto, nel comune di Carro, in provincia della Spezia, interessata da un'importante frana. Un masso roccioso di grandi dimensioni si è staccato dal versante domenica 17 novembre, bloccando la strada comunale Carro-Pavareto a 500 metri dal centro abitato. Tre famiglie sono al momento isolate dal punto di vista carrabile."/>
  </head>
  <body>
    <article>
      <h6 class="kicker">"Si deve anche lavorare in sicurezza in vista della nuova allerta</h6>
      <h1>Maltempo alla Spezia, al lavoro per riaprire la strada a Carro</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="https://www.primocanale.it/immagininews/thumbs/213485-420x236.jpg"/>
      </figure>
      <p><b>CARRO - </b><b>"Non lasceremo il Comune scoperto, in caso di bisogno</b> copriremo le spese come Regione Liguria con fondi di Protezione Civile. Lavoriamo per riaprire la strada nel minor tempo possibile considerando le condizioni della frana e del meteo". Così l'assessore alla Protezione civile della Regione Liguria, <b>Giacomo Giampedrone</b>, dopo il sopralluogo nella frazione di Pavareto, nel comune di Carro, in provincia della Spezia, interessata da un'importante frana. Un masso roccioso di grandi dimensioni si è staccato dal versante domenica 17 novembre, bloccando la strada comunale Carro-Pavareto a 500 metri dal centro abitato. Tre famiglie sono al momento isolate dal punto di vista carrabile.</p>
      <p><b>È stata già predisposta una strada alternativa </b>per le emergenze. "Oggi, con ogni probabilità verrà decretato dal governo il riconoscimento dello stato di emergenza per la Liguria, per gli eventi delle ultime settimane. Saranno ricomprese tutte le somme urgenze e cercheremo di inserire anche questo intervento", ricorda Giampedrone. L'assessore continua però dicendo che "si deve anche lavorare in sicurezza in vista della nuova allerta, per cui non sappiamo dire con certezza quando la situazione rientrerà. Per un intervento strutturato, aspettiamo che il tempo migliori, così che i tecnici possano operare in tranquillità". Durante il sopralluogo, l'assessore, accompagnato dal sindaco <b>Antonio Solari</b>, ha incontrato anche alcuni dei residenti isolati, sincerandosi delle loro condizioni sanitarie e assicurando un intervento in caso di necessità.</p>
      <related>
        <a href="https://www.primocanale.it/notizie/sequestro-soldi-lega-giudici-carroccio-uno-solo-191754.html"/>
        <a href="https://www.primocanale.it/notizie/due-incidenti-in-a-12-tratto-tra-deiva-e-carrodano-aperta-solo-una-corsia-192754.html"/>
        <a href="https://www.primocanale.it/notizie/incidente-a-sestri-levante-disabile-in-carrozzina-investito-da-un-auto-195924.html"/>
        <a href="https://www.primocanale.it/notizie/fondi-lega-c-l-intesa-con-la-procura-il-carroccio-verser-600mila-euro-all-anno-201305.html"/>
        <a href="https://www.primocanale.it/video/ponte-morandi-in-arrivo-pi-carrozze-per-i-treni-liguri-104156.html"/>
        <a href="https://www.primocanale.it/video/live-on-the-road-al-terminal-rinfuse-eccezionale-spostamento-di-un-carroponte-spinto-dal-vento-105896.html"/>
        <a href="https://www.primocanale.it/video/chiusura-notturna-deiva-carrodano-caos-sul-bracco-disagi-e-proteste-108071.html"/>
        <a href="https://www.primocanale.it/video/maltempo-frana-a-carro-tre-famiglie-isolate-113386.html"/>
      </related>
    </article>
  </body>
</html>