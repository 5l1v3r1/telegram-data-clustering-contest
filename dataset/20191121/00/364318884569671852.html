<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/beartai-tips/mobile-tips/380751"/>
    <meta property="og:site_name" content="beartai"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="เทคนิคเด็ดเฟซบุ๊ก ใครก็เป็น VJ ได้ผ่าน Watch Party เปิดและดู MV พร้อมเพื่อนได้!"/>
    <meta property="og:description" content="เหมือน facebook จะรู้ใจคนไทยสายฟังเพลงไม่น้อยเมื่อก่อนเราต้องคอยขอ MV ให้ VJ เปิดให้ดู วันนี้เฟซบุ๊กขอสานต่อความฝันของใครหลายๆ คน ให้ตั้งตี้ ชวนเพื่อนล้อมวงกันเข้ามาดู Watch Party ที่เราจะเปิดเพลง พร้อมเปิดหน้าเป็น VJ คุยกับเพื่อนได้อย่างจริงจัง แถมเพื่อนยังสามารถจิ้ม MV เพลงที่ชอบ เพื่อส่งให้ขอเราได้ด้วย เรื่องความบันเทิงเป็นหมู่คณะนี่ต้องยกให้เฟซบุ๊กเค้าเลย"/>
  </head>
  <body>
    <article>
      <h1>เทคนิคเด็ดเฟซบุ๊ก ใครก็เป็น VJ ได้ผ่าน Watch Party เปิดและดู MV พร้อมเพื่อนได้!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Ekapol Chucherd</a></address>
      <p>เหมือน facebook จะรู้ใจคนไทยสายฟังเพลงไม่น้อยเมื่อก่อนเราต้องคอยขอ MV ให้ VJ เปิดให้ดู วันนี้เฟซบุ๊กขอสานต่อความฝันของใครหลายๆ คน ให้ตั้งตี้ ชวนเพื่อนล้อมวงกันเข้ามาดู Watch Party ที่เราจะเปิดเพลง พร้อมเปิดหน้าเป็น VJ คุยกับเพื่อนได้อย่างจริงจัง แถมเพื่อนยังสามารถจิ้ม MV เพลงที่ชอบ เพื่อส่งให้ขอเราได้ด้วย เรื่องความบันเทิงเป็นหมู่คณะนี่ต้องยกให้เฟซบุ๊กเค้าเลย</p>
      <p>ซึ่งเทคนิคตี้เพลงนี้ เริ่มฮิตไม่น้อย ใครไม่อยากพลาดว่ามันทำได้ยังไงมา #beartai จะทำให้ดู!</p>
      <figure>
        <img src="https://www.beartai.com/wp-content/uploads/2019/11/watch-party-02-1024x1024.jpg"/>
      </figure>
      <p>เริ่มต้นเปิดปาร์ตี้ฟังเพลงกับเพื่อนนั้นกดเหมือนเขียนโพสต์ใหม่เลย ใส่ข้อความเชิญชวนเพื่อนมาตื้ด แต่ยังไม่กดโพสต์ ให้มาเลือกที่ Watch Party หรือ “ปาร์ตี้รับชม” แล้วเลือกคลิปที่จะเปิดดูกับปาร์ตี้จ้า</p>
      <figure>
        <img src="https://www.beartai.com/wp-content/uploads/2019/11/watch-party-03-1024x1024.jpg"/>
      </figure>
      <p>มาถึงตอนนี้แล้ววิญญาณ VJ ก็ต้องมา! ถ้าคิดอะไรไม่ออกก็เลื่อนดูวิดีโอแนะนำ แต่ถ้าเทพจริงต้องค้นเพลงที่ชอบ แล้วเลือกใส่หลายเพลงเรียงเป็น Playlist!</p>
      <figure>
        <img src="https://www.beartai.com/wp-content/uploads/2019/11/watch-party-04-1024x1024.jpg"/>
      </figure>
      <p>The Show Must Go On ได้เวลาเริ่มโชว์แล้ว พบกับ VJ รุ่นใหม่ หน้าตาดีอย่างเราได้แล้ว!</p>
      <figure>
        <img src="https://www.beartai.com/wp-content/uploads/2019/11/watch-party-05-1024x1024.jpg"/>
      </figure>
      <p>แต่ช้าก่อน!! กดเริ่มแล้วไม่เรียกเพื่อนมันจะสนุกได้ไง ต้องลากมาทั้งอำเภอ!</p>
      <figure>
        <img src="https://www.beartai.com/wp-content/uploads/2019/11/watch-party-06-1024x1024.jpg"/>
      </figure>
      <p>สวัสดี พบกับ VJ หน้าใหม่แห่ง Watch Party กดเปิดกล้องหน้าแล้วคุยกับเพื่อนๆ เลย อยากฟังเพลง อยากให้เป็นพี่อ้อยพี่ฉอด ก็ทำได้ทั้งนั้น เพื่อนเขียนคอมเมนต์มา เราก็ไลฟ์ตอบไป ได้อารมณ์ VJ จริงๆ</p>
      <figure>
        <img src="https://www.beartai.com/wp-content/uploads/2019/11/watch-party-07-1024x1024.jpg"/>
      </figure>
      <p>เอ๊ะ เพื่อนกดเพลงเข้ามา ขอให้เปิดให้หน่อย ได้เลย จัดเข้า Playlist ให้ บอกเพื่อนไม่ต้องพิมพ์ชื่อเพลงมานะ ขี้เกียจหา อยากฟังเพลงอะไร ค้นแล้วกดส่งมาให้เลย</p>
      <figure>
        <img src="https://www.beartai.com/wp-content/uploads/2019/11/watch-party-08-1024x1024.jpg"/>
      </figure>
      <p>เอ้า เพลงนี้ที่เพื่อนส่งมาฟังแล้วไม่ถูกหู ก็ไม่ต้องแอดเข้าเพลย์ลิสต์ จับกรอเพลงรัวๆ กดข้ามเพลงเลยก็ได้ เพื่อนห้ามเถียง เพราะทุกคนต้องดูเหมือนกันหมด เราเป็น VJ คลื่นนี้นะ</p>
      <figure>
        <img src="https://www.beartai.com/wp-content/uploads/2019/11/watch-party-09-1024x1024.jpg"/>
      </figure>
      <p>เพลงจบอารมณ์ไม่จบ จบ Watch Party แล้ว ก็ยังเหลือวิดีโอที่เราจัดไว้ให้ดูในหน้าไทม์ไลน์ของเรา เอาไว้ย้อนดูได้ เผื่อปีหน้ากลับมาดูใหม่ อาจรู้สึก เราทำอะไรไปแว้</p>
      <p>ใครลองแล้วเป็นยังไง เวิร์คไม่เวิร์ค คอมเมนต์บอกพวกเรากันได้นะ</p>
    </article>
  </body>
</html>