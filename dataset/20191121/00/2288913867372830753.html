<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04728511"/>
    <meta property="og:site_name" content="De Standaard"/>
    <meta property="article:published_time" content="2019-11-21T00:27:00+00:00"/>
    <meta property="og:title" content="Honderdduizenden kapotte condooms verspreid in Oeganda"/>
    <meta property="og:description" content="De internationale liefdadigheidsorganisatie Marie Stopes roept in Oeganda zo'n 800.000 condooms terug na een gebrekkige kwaliteitscontrole."/>
  </head>
  <body>
    <article>
      <h1>Honderdduizenden kapotte condooms verspreid in Oeganda</h1>
      <address>
        <time datetime="2019-11-21T00:27:00+00:00">21 Nov 2019, 00:27</time>
      </address>
      <p>De internationale liefdadigheidsorganisatie Marie Stopes roept in Oeganda zo'n 800.000 condooms terug na een gebrekkige kwaliteitscontrole.</p>
      <p>Marie Stopes zei woensdag dat het in Oeganda honderdduizenden beschadigde condooms heeft teruggeroepen. De actie volgt op een waarschuwing van de Oegandese National Drug Authority (NDA) dat de condooms van het merk Life Guard niet aan bepaalde 'kwaliteitstests' voldeden. Ze bevatten gaatjes en zouden kunnen barsten.</p>
      <p>De slechte condooms zijn een product van het Indische MHL Healthcare. David Kamu, woordvoerder van Marie Stopes, meldde dat het om twee partijen van elk 'ongeveer 400.000' condooms gaat. Eerdere rapporten suggereerden dat miljoenen condooms beschadigd zouden zijn, maar volgens de NDA ligt het cijfer een stuk lager.</p>
      <p>Het voorval is slecht nieuws voor Oeganda, een land met een hoog aantal hiv-besmette burgers. Volgens het VN-agentschap UNAIDS leven 1,4 miljoen Oegandezen met hiv. Vorig jaar liepen 53.000 mensen een hiv-besmetting op en stierven 23.000 Oegandezen aan ziektes die worden gelinkt aan aids. </p>
      <p> </p>
    </article>
  </body>
</html>