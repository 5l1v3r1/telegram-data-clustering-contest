<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/to-je-ta-somborska-glava-jokic-unistio-hardena-i-vestbruka/343005"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="To je ta somborska glava: Jokić uništio Hardena i Vestbruka"/>
    <meta property="og:description" content="Denver bolji od Hjustona uz 27 poena Nikole Jokića"/>
  </head>
  <body>
    <article>
      <h1>To je ta somborska glava: Jokić uništio Hardena i Vestbruka</h1>
      <h2>Denver bolji od Hjustona uz 27 poena Nikole Jokića</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>To je ta somborska glava! Kada je na maksimum onda mu ni tandem MVP igrača NBA lige ne može ništa. Ni njemu ni, Denveru. Nagtesi su zabeležili još jedan trijumf pošto su kao domaćini slavili protiv Hjustona (105:95), dok je sjaj srpske zvezde zasenio takva dva asa kao što su<b> Harden i Vestbruk.</b></p>
      <p><b><a href="https://mozzartsport.com/kosarka/vesti/to-cije-cudo-to-je-luka-doncic-tri-rekoda-za-jedno-vece-video/343004">U noći velikog sjaja Luke Dončića</a></b>, srpski reprezentativni centar je meč završio sa 27 poena i imao 12 skokova. Međutim, brojni američki novinari su već konstatovali da je <b>Jokić</b> bio sjajan u defanzivnim zdacima i na taj način još više kumovao pobedi.</p>
      <p>U taboru Roketsa <b>Harden</b> je ubacio 27 poena, dok je V<b>estbruk </b>postigao dva manje, ali to nije bilo dovoljno protiv raspoloženijeg tima <b>Majkla Melouna</b>, koji je posle meča pohvalno govorio o <b>Jokićevim</b> odbrambenim rolama.</p>
      <p><b>Jokić </b>je odlično šutirao iz igre (12/19), postigao dve trojke, a nezaustavljiv je bio ispod koša. Denver je imao potpunu kontrolu meča i osim jednog perioda u prvoj četvrtini, sve vreme je bio u prednosti, a maksimalna je u jednom momentu iznosila 18 poena.</p>
      <p>Ovo je Denveru bila deveta pobeda od starta sezone i nalazi se na trećem mestu na tabeli zapadne konferencije NBA lige, tik ispod Lejkersa i Hjustona, koji je doživeo prvi poraz posle osam vezanih pobeda, a ukupno treći od početka sezone.</p>
      <p><b>Janis Adetomumbo</b> postigao je 33 poena (12-17 iz igre), 11 skokova i 4 asistencije u pobedi Milvokija u Atlanti 135:127. Bio je to 11. trijumf Baksa, uz tri poraza, <b>Erik Bledso</b> imao je 28 poena, 7 skokova i 5 asistencija, a kod Hoksa (4-10) bolji od ostalih bili su <b>Hanter </b>sa 27 poena (8-12 iz igre, 11sk) i <b>Tre Jang</b> sa 22 poena (8-22 iz igre) i osam asistencija.</p>
      <p>
        <b>NBA REZULTATI</b>
      </p>
      <p>Filadelfija – Njujork 109:104<br/>/Embid 23 – Moris 22/</p>
      <p>Vašington – San Antonio 138:132<br/>/Bel 33 – Derozen 31/</p>
      <p>Atlanta – Milvoki 127:135<br/>/Hanter 27 – Adetokumbo 33/</p>
      <p>Bruklin – Šarlot 101:91<br/>/Alen 22 – Rozier 18/</p>
      <p>Dalas – Golden Stejt 142:94<br/>/Dončić 35 – Paskval 22/</p>
      <p>Majami – Klivlend 124:100<br/>/Robinson 29 – Lav 25/</p>
      <p>Toronto – Orlando 113:97<br/>/Vanvlet 24 – Furnije 21/</p>
      <p>Čikago – Detroit 109:89<br/>/Markanen 24 – Rouz 18/</p>
      <p>Minestota – Juta 95:103<br/>/Minesota 22 – Juta 30/</p>
      <p>Denver – Hjuston 105:95<br/>/Jokić 27 – Harden 27/</p>
      <p>Los Anđeles Klipers – Boston 107:104<br/>/Vilijams 27 – Tatum 30/</p>
      <figure>
        <img src="https://mozzartsport.com/upload/CKEditor/01.05.2019/slllavvee/istok.jpg"/>
      </figure>
      <figure>
        <img src="https://mozzartsport.com/upload/CKEditor/01.05.2019/slllavvee/zapad.jpg"/>
      </figure>
      <figure>
        <img src="https://mozzartsport.com/upload/CKEditor/Baneri/fon.jpg"/>
      </figure>
      <p> </p>
    </article>
  </body>
</html>