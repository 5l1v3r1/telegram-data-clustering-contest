<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/vanityfood/food-news/2019/11/21/le-tavolette-di-cioccolato-dellautunno-2019"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Le tavolette di cioccolato dell'autunno 2019"/>
    <meta property="og:description" content="Cioccolato puro dal sapore deciso, abbinamenti sublimi con frutta e spezie, novità mai provate anche al cioccolato rosa. Cosa assaggiare (senza nemmeno sentirsi troppo in colpa)"/>
  </head>
  <body>
    <article>
      <h1>Le tavolette di cioccolato dell'autunno 2019</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/redazionefood" target="_blank">Redazione Food</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/11125611/L5-950x684.jpg"/>
        </figure>
        <figure>
          <img src="https://images.vanityfair.it/gallery/114925/Big/29981c49-bf5a-4ab5-b539-0c54f7031ab9.png"/>
          <figcaption><b>Leone: Grezzo Leone</b><br/>Leone ha appena lanciato una nuova sofisticata linea dedicata al cioccolato: è <b>Grezzo Leone</b>, prodotto solo con una selezione pregiata di fave di cacao, zucchero grezzo di canna e bacche di vaniglia. È lavorato con macchinari in pietra per mantenere la fragranza intensa delle fave come si faceva nel ‘700. Opaco, granuloso, lascia una piacevole sensazione al palato, sia che si assaggi in purezza che come ingrediente per preparare dei dolci (o la cioccolata calda). Si può assaggiare nelle versioni a<b>llo zenzero, all’arancia, al caffè, al rum, alla cannella e nella versione classica</b>, che abbiamo particolarmente apprezzato.</figcaption>
        </figure>
        <figure>
          <img src="https://images.vanityfair.it/gallery/114925/Big/441c953d-f2fd-49ed-9524-2c1002b18873.jpg"/>
          <figcaption><b>Davide Comaschi: Ruby con lampone e pistacchio</b><br/>Il campione del mondo del cioccolato<b> Davide Comaschi</b> ha lanciato la nuova <b>Galaxy Collection:</b> comprende una pralina in edizione limitata ripiena di panettone dal sapore sublime, e un'altrettanto irrinunciabile selezione di <b>cinque tavolette di cioccolato da degustazione con frutta e frutta secca</b>. Si può scegliere tra <b>Fondente con nocciola e arancia, Latte con zenzero, Gold con arachidi salate, Bianco con mandorle e limone</b> e il nostro gusto preferito in assoluto: <b>Ruby con lampone e pistacchio</b>. Si trovano solo in Rinascente a Milano e Torino.</figcaption>
        </figure>
        <figure>
          <img src="https://images.vanityfair.it/gallery/114925/Big/254aa149-c9b6-4bba-b137-c12dddd2b2e9.jpg"/>
          <figcaption><b>Côte d’Or:BIO NOIR 70% cacao e BIO NOIR 85% cacao</b><br/>La belga <b>Côte d’Or</b> ritorna con una gamma completa di sei nuove tavolette al fondente realizzate con texture "grezze", ingredienti di alta qualità e elevate percentuali di cacao: materie prime sostenibili grazie al programma Cocoa Life. <b>Noir Intense 70% cacao e Noir Intense 86% cacao </b>sono tavolette sottili per una degustazione intensa; <b>ExtraNocciole Intere e Extra Intenso</b> sono più spesse per chi ama il cioccolato da mordere. Le nostre preferite: <b>Bio noir 70% cacao e Bio noir 85% cacao</b>, di cioccolato fondente biologico realizzate con le pregiate fave di cacao Trinitario con note di frutti rossi, caffè, frutta secca e vaniglia.</figcaption>
        </figure>
        <figure>
          <img src="https://images.vanityfair.it/gallery/114925/Big/85d2bf06-7996-40b6-920a-4953d052145e.jpg"/>
          <figcaption><b>Domori 75g: ciccolato bianco con pistacchi (leggermente salati)</b><br/>Una delle linee appena nate in casa <b>Domori</b>, dove il cioccolato è una filosofia si vita e di rispetto, per il prodotto e il territorio. I <b>75g Domori</b> sono il simbolo dell nuovo impegno di Domori per ridurre il packaging del 30% eusare imballi riciclabili. Sono 4 fondenti e 4 flavour, 4 percentuali di cacao per i fondenti - 70, 80, 90 e 100% - e quattro gusti eccezionali, <b>cioccolato al latte con nocciole intere e tostate</b>, <b>cioccolato gianduja</b>, <b>cioccolato al latte di cocco</b>,  e il nostro preferito <b>cioccolato bianco con pistacchi interi, tostati e leggermente salati.</b></figcaption>
        </figure>
        <figure>
          <img src="https://images.vanityfair.it/gallery/114925/Big/de481ddd-24e9-43d2-b614-e09662e7ab2d.jpg"/>
          <figcaption><b>Zaini: Le Nuove Donne del Cacao</b><br/>Cioccolato extra fondente in 4 diverse percentuali -  70% - 80% - 90% - 100% - e in un packaging unico, con i ritratti delle donne coltivatrici del cacao fotografate da Francesco Zizola. Sono le tavolette <b>"Le Nuove Donne del Cacao", </b>che è anche un progetto di aouto per le coltivatrici ivoriane: un impegno di <b>Zaini </b>perché le coltivatrici della Costa d'Avorio abbiano un reddito che permetta loro una propria autonomia economica e una migliore considerazione in ambito familiare e sociale.</figcaption>
        </figure>
        <figure>
          <img src="https://images.vanityfair.it/gallery/114925/Big/08882755-9ef1-408e-82ac-0e9638d76c23.png"/>
          <figcaption><b>Amedei: barrette ripiene</b><br/>I classici blend Amedei, storica azienda toscana di cioccolato artigianale, da quest'autunno diventano barrette ripiene. Si sceglie tra quattro gusti: T<b>oscano Almonds</b> che è un blend di cioccolato fondente extra 66% con ripieno di Mandorle d’Avola delicatamente tostate ad aria, <b>Toscano Orange</b> che è un blend di cioccolato fondente 66% con ripieno di olio essenziale di arancia, <b>Toscano Pistachios </b>che è cioccolato bianco con ripieno di pistacchi di Bronte e sale di Guérande e infine <b>Toscano Coffee</b>, cioccolato al latte con ripieno di miscela di pregiati caffè.</figcaption>
        </figure>
        <figure>
          <img src="https://images.vanityfair.it/gallery/114925/Big/a1c681a9-b1ca-4299-88f0-ddeff50de562.png"/>
          <figcaption><b>Midnight Soul di Jacques Torres</b><br/>Un grande classico, una tavoletta di cioccolato del maesto francese <b>Jacques Torres</b> amatissimo a New York. Questa ci piace soprattutto per il titolo/dedica, alle Midnight Soul, perché è la più «dark» delle tavolette e perché, come dice il maestro: «Con l'80% del contenuto di cacao non è solo buona per la salute, ma per lo spirito». Una scelta di stile</figcaption>
        </figure>
        <figure>
          <img src="https://images.vanityfair.it/gallery/114925/Big/7e1f12ee-7f33-4e0f-a5dc-3cd67c066f66.jpg"/>
          <figcaption><b>Lindt: Lindt Excellence 70% cacao caramel e fleur de sel</b><br/><b>I Maîtres Chocolatiers Lindt</b> hanno creato tre nuove tavolette con il 70% di cacao mixandolo con altri ingredienti selezionati. Si può scegliere tra <b>Lindt Excellence 70% cacao con granella di arancia e mandorla</b> perfetto per chi ama i gusti decisi.  <b>Lindt Excellence 70% cacao con lampone e granella di nocciole</b> mette insieme i sapori tra i più amati per un risultato inaspettato. Il nostro preferito? <b>Lindt Excellence 70% cacao con caramello con un pizzico di sale</b>.</figcaption>
        </figure>
        <figure>
          <img src="https://images.vanityfair.it/gallery/114925/Big/e5d219df-bfff-4fa6-b3e9-fd626624bf97.jpeg"/>
          <figcaption><b>Vanini Bagua: fondente 62% con limone e pepe rosa</b><br/>Sono 10 le varietà delle tavolette <b>Vanini Bagua</b>, ovvero realizzate esclusivamente con il cacao Bagua del Perù: una delle varietà più antiche e pregiate con sapore aromatico e delicato. Tra le novità il gusto <b>Fondente 62%</b> <b>con mango e passion fruit</b>, <b>Fondente 62% con granella di biscotto al gusto di amaretto e Fondente 62% con fichi e mandorle</b>. Nella foto vedete il preferito delle varietà bagua della redazione di Vanityfair.it, che a grande maggioranza ha votato come eccezionale il gusto <b>Fondente 62% con Limone e Pepe Rosa</b>, contrasto perfetto.</figcaption>
        </figure>
        <figure>
          <img src="https://images.vanityfair.it/gallery/114925/Big/461c8e02-25db-49c2-b58c-4177a8938f8f.png"/>
          <figcaption><b>Caffarel: tavoletta Gianduia</b><br/>Per l'autunno 2019 <b>Caffarel </b>propone la morbidezza del gianduia in versione tavoletta, con tre diverse ricette. La <b>Tavoletta Gianduia Intenso</b> racchiude le nocciole Piemonte IGP nel cacao al 72% per un gusto sofisticato e inaspettato, la <b>Tavoletta Gianduia Deciso </b>ha una percentuale di cacao ancora più alta. Infine, per gli irriducibili del gianduia, c'è la <b>Tavoletta Gianduia Vellutato</b> che è l’apoteosi del gusto delle Nocciole Piemonte IGP nella versione originale del Gianduia Caffarel.</figcaption>
        </figure>
        <figure>
          <img src="https://images.vanityfair.it/gallery/114925/Big/c4dfe2fc-c47b-41e2-9356-2a3d566230f5.jpg"/>
          <figcaption><b>Spes 1970: tavoletta di fondente 70% con cacao monorigine dell'Ecuador</b><br/><b>Spes 1970</b> è uno storico marchio torinese che fa cioccolato artigianale con diversi locali a Torino, ed è anche una cooperativa sociale che avvia i giovani, e i meno fortunati, al lavoro. L'assoluta novità sono le <b>tavolette Malavita </b>al cioccolato artigianale fondente al 70% con cacao monorigine dell'Ecuador.</figcaption>
        </figure>
        <figure>
          <img src="https://images.vanityfair.it/gallery/114925/Big/2c52bb68-7d8b-471a-9b39-0e694e891f6a.JPG"/>
          <figcaption><b>Perugina Nero: Perugina Nero Raw Taste 70% Ecuador</b><br/><b>Perugina Nero </b>propone due nuove tavolette caratterizzate da una tostatura dolce per assaporare tutto il gusto delle fave di cacao, e cacao monorigine proveniente da coltivazioni sostenibili. Sono realizzate con soli tre ingredienti: pasta di cacao, zucchero e burro di cacao. Sono <b>Perugina Nero Raw Taste 70% Ecuador</b> e il più intenso<b> Perugina Nero Raw Taste 75% Repubblica Dominicana. </b></figcaption>
        </figure>
        <figure>
          <img src="https://images.vanityfair.it/gallery/114925/Big/b8b62b9e-5a25-4f4d-87e9-d4a2035c70ca.jpg"/>
          <figcaption><b>Istituto Erboristico L'Angelica</b><br/><b>L’Istituto Erboristico L'Angelica</b> ha unito i benefici delle fave del pregiato cacao Criollo, ricche di sostanze benefiche, ad altri superfood, vitamine e minerali e con l'artigiano del cioccolato Mirco Della Vecchia ha lanciato la linea<b> BuonisSsima</b>: tavolette che sono integratori alimentari, tutte senza zuccheri aggiunti. Si può scegliere tra <b>Cioccolata fondente 72% con Zenzero e Rosmarino</b> utile per favorire la digestione,  <b>Cioccolata fondente 72% con Probiotici e Papaya Fermentata </b>utile per il sistema immunitario e <b>Cioccolata fondente 72% con Noce Moscata e Cannella</b> con azione antiossidante (in foto). </figcaption>
        </figure>
        <figure>
          <img src="https://images.vanityfair.it/gallery/114925/Big/2358e939-ce72-43d0-bfce-d0960946bc63.png"/>
          <figcaption><b>Armani/Dolci by Guido Gobino: cioccolato al latte ripieno fondente con nota di salvia e limone</b><br/>Un extra-tavoletta <b>per un nuovo gusto autunnale regalatoci da Armani/Dolci by Guido Gobino</b>: nel box da sedici cioccolatini, oltre ai tre gusti classici - cioccolato fondente, bianco e al latte - la novità è il <b>cioccolato al latte ripieno di fondente con una nota sorprendente di salvia e limone</b>.</figcaption>
        </figure>
        <figcaption>Le super tavolette di cioccolato dell'autunno</figcaption>
      </slideshow>
      <p>
        <b>Cioccolato puro dal sapore deciso, abbinamenti sublimi con frutta e spezie, novità mai provate anche al cioccolato rosa. Cosa assaggiare (senza nemmeno sentirsi troppo in colpa)</b>
      </p>
      <p><b>La nuova tendenza del cioccolato è una riscoperta: </b>si assaggia in <b>purezza</b>, fatto con alte percentuali di cacao pregiato e sostenibile, poco lavorato per mantenere il gusto intenso delle fave e con poco – o senza – zucchero. È fatta così la maggior parte delle <b>novità in fatto di tavolette di cioccolato della stagione </b>(che trovate nella gallery sopra).</p>
      <p>È il <b>cioccolato per chi ama il cioccolato senza compromessi</b>, ma è anche quello che fa bene perché il fondente è il più efficace per stimolare la produzione <b>di serotonina </b>(l’ormone del buon umore) e, nelle giuste quantità, è considerato un ottimo <a href="https://www.vanityfair.it/vanityfood/mangiar-bene/2019/10/01/tumore-al-seno-cibi-si-e-cibi-no">alimento per la prevenzione del cancro</a>. I grandi interpreti del cioccolato quest’anno sembrano voler puntare tutto sul suo gusto deciso e sulla sua leggerezza, proponendolo anche in <b>abbinamenti nuovi</b> ed eclettici, ad esempio con frutta secca e spezie o con i superfood.</p>
      <p>Per chi non ama il fondente c’è comunque tanto altro da provare. Esempi? <b>Gianduia con Nocciole del Piemonte IGP </b>o <b>il quarto tipo di cioccolato</b> – il <a href="https://www.vanityfair.it/vanityfood/food-news/2018/10/10/cioccolato-rosa-8-cose-da-sapere"><b>cioccolato rosa</b></a> – che ora diventa una tavoletta ricercata che non si può non assaggiare. <i><b>Sfogliate la gallery per vedere tutte le novità</b></i></p>
      <related>
        <h4>LEGGI ANCHE</h4>
        <a href="https://www.vanityfair.it/vanityfood/food-news/2019/11/08/knam-chocolate-experience-4-giorni-milano-nel-mondo-del-cioccolato"/>
        <a href="https://www.vanityfair.it/vanityfood/food-news/2019/03/15/barbie-ora-e-anche-una-tavoletta-di-cioccolato"/>
        <a href="https://www.vanityfair.it/vanityfood/ricette/2019/08/18/come-si-fa-la-torta-al-cioccolato-vegana-summer-edition"/>
      </related>
    </article>
  </body>
</html>