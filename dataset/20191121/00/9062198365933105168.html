<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382349/merkelden-siginmacilar-dair-aciklama-turkiyeye-ek-yardima-hazirim"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T00:02:00+00:00"/>
    <meta property="og:title" content="Merkel'den sığınmacılar dair açıklama: Türkiye'ye ek yardıma hazırım"/>
    <meta property="og:description" content="Schengen Bölgesi'nin korunmasına büyük önem verdiklerini belirten Almanya Başbakanı Angela Merkel, &quot;Türkiye ile anlaşmamızın sebebi de budur. Doğru bir şekilde diyalog kurabilmemizin tek yolu da bu. Bu konuda üzerine büyük bir sorumluluk alan Türkiye'ye ek yardımda bulunmaya da hazırım&quot; dedi."/>
  </head>
  <body>
    <article>
      <h1>Merkel'den sığınmacılar dair açıklama: Türkiye'ye ek yardıma hazırım</h1>
      <h2>Almanya Başbakanı Angela Merkel, sığınmacılar konusundan Türkiye'ye ek yardımda bulunabileceğini söyledi.</h2>
      <address>
        <time datetime="2019-11-21T00:02:00+00:00">21 Nov 2019, 00:02</time>
      </address>
      <p>Schengen Bölgesi'nin korunmasına büyük önem verdiklerini belirten Almanya Başbakanı Angela Merkel, <b>"Türkiye ile anlaşmamızın sebebi de budur. Doğru bir şekilde diyalog kurabilmemizin tek yolu da bu. Bu konuda üzerine büyük bir sorumluluk alan Türkiye'ye ek yardımda bulunmaya da hazırım"</b> dedi.</p>
      <p>Avrupa Halk Partisi (EPP) Genel Kuruluna katılmak üzere geldiği Hırvatistan'ın başkenti Zagreb'de Hırvat mevkidaşı Andrej Plenkovic ile bir araya gelen Merkel, görüşmenin ardından düzenlenen ortak basın toplantısında açıklamada bulundu.</p>
      <p>Hırvatistan ile Almanya'nın gelecek yıl Avrupa Birliği (AB) Konseyi Dönem Başkanlığını paylaşacağını hatırlatan Merkel, Hırvatistan'a dönem başkanlığı süresince destek vereceklerini ifade etti.</p>
      <p>Hırvatistan sınırında düzensiz göçmenlerle yaşanan sorunlara da değinen Merkel, "<b>Almanya, dış sınırlarını korumak zorunda olan bir ülke olarak sığınmacı ve göçmenler konusunda tecrübeli ancak söz konusu Schengen Bölgesi'nin tam ortasında olan bir ülkeyse durum farklı bir boyut kazanıyor"</b> değerlendirmesinde bulundu.</p>
      <p>Ayrıca Türkiye'ye sığınmacılar konusunda ek yardımda bulunabileceğini aktaran Almanya Başbakanı Merkel, <b>"Schengen Bölgesi'nin korunmasına büyük önem veriyoruz. Türkiye ile anlaşmamızın sebebi de budur. Doğru bir şekilde diyalog kurabilmemizin tek yolu da bu. Bu konuda üzerine büyük bir sorumluluk alan Türkiye'ye ek yardımda bulunmaya da hazırım"</b> dedi.</p>
    </article>
  </body>
</html>