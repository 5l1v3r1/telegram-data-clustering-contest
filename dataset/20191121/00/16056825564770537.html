<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200220"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="সিরিয়ায় ইসরাইলি হামলার তীব্র নিন্দা জানিয়েছে রাশিয়া"/>
    <meta property="og:description" content="সিরিয়ার অভ্যন্তরে ইসরাইলি হামলার তীব্র নিন্দা জানিয়েছে রাশিয়া। বুধবার এক বার্তায় দেশটি দাবি করেছে, ইসরাইলের ওই হামলা আন্তর্জাতিক আইন লঙ্ঘন করেছে। একইসঙ্গে একে তেলআবিবের ‘ভুল পদক্ষেপ’ হিসেবে আখ্যায়িত করেছে মস্কো। এ খবর দিয়েছে টাইম অব ইসরাইল। এর আগে সিরিয়ার অভ্যন্তরে ইরানি স্থাপনা লক্ষ্য করে বিমান হামলা চালায় ইসরাইলি বিমান বাহিনী। এতে ধ্বংস হয় কয়েক ডজন ইরান ও সিরিয়ার সামরিক বাহিনীর স্থাপনা। বৃটেনভিত্তিক সিরিয়ান অবজারভেটরি ফর হিউম্যান রাইটস জানিয়েছে, ওই হামলায় অন্তত ১১ জন নিহত হয়েছেন। এরমধ্যে সাতজন ইরানি নাগরিক। এ ছাড়া আরো অনেকে আহত হয়েছেন বলেও উল্লেখ করেছে সংস্থাটি। এর প্রেক্ষিতে রুশ ডেপুটি পররাষ্ট্রমন্ত্রী মিখাইল বোগদানভ বলেন, এই হামলা ছিল ইসরাইলের একটি ভুল পদক্ষেপ। যার মধ্যদিয়ে তারা আন্তর্জাতিক আইনের লঙ্ঘন করেছে। এ নিয়ে মস্কো তার মিত্রদের সঙ্গে আলোচনা করেছে। ইসরাইলি হামলা প্রতিহতের কথা জানিয়েছে সিরিয়া সরকার। দেশটির গণমাধ্যমের খবরে বলা হয়েছে, মঙ্গলবার মাঝরাতে এই হামলার ঘটনা ঘটেছে। প্রতিবেশী লেবাননের উপর দিয়ে উড়ে এসে প্রায়ই সিরিয়ায় হামলা চালায় ইসরাইলি বিমান। এবারের হামলাও একইভাবে চালানো হয়েছে বলে ধারণা করছেন পর্যবেক্ষকরা।"/>
  </head>
  <body>
    <article>
      <h1>সিরিয়ায় ইসরাইলি হামলার তীব্র নিন্দা জানিয়েছে রাশিয়া</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">মানবজমিন ডেস্ক</a></address>
      <p>সিরিয়ার অভ্যন্তরে ইসরাইলি হামলার তীব্র নিন্দা জানিয়েছে রাশিয়া। বুধবার এক বার্তায় দেশটি দাবি করেছে, ইসরাইলের ওই হামলা আন্তর্জাতিক আইন লঙ্ঘন করেছে। একইসঙ্গে একে তেলআবিবের ‘ভুল পদক্ষেপ’ হিসেবে আখ্যায়িত করেছে মস্কো। এ খবর দিয়েছে টাইম অব ইসরাইল। এর আগে সিরিয়ার অভ্যন্তরে ইরানি স্থাপনা লক্ষ্য করে বিমান হামলা চালায় ইসরাইলি বিমান বাহিনী। এতে ধ্বংস হয় কয়েক ডজন ইরান ও সিরিয়ার সামরিক বাহিনীর স্থাপনা। বৃটেনভিত্তিক সিরিয়ান অবজারভেটরি ফর হিউম্যান রাইটস জানিয়েছে, ওই হামলায় অন্তত ১১ জন নিহত হয়েছেন। এরমধ্যে সাতজন ইরানি নাগরিক।</p>
      <p>এ ছাড়া আরো অনেকে আহত হয়েছেন বলেও উল্লেখ করেছে সংস্থাটি। এর প্রেক্ষিতে রুশ ডেপুটি পররাষ্ট্রমন্ত্রী মিখাইল বোগদানভ বলেন, এই হামলা ছিল ইসরাইলের একটি ভুল পদক্ষেপ। যার মধ্যদিয়ে তারা আন্তর্জাতিক আইনের লঙ্ঘন করেছে। এ নিয়ে মস্কো তার মিত্রদের সঙ্গে আলোচনা করেছে।</p>
      <p>ইসরাইলি হামলা প্রতিহতের কথা জানিয়েছে সিরিয়া সরকার।</p>
      <p>দেশটির গণমাধ্যমের খবরে বলা হয়েছে, মঙ্গলবার মাঝরাতে এই হামলার ঘটনা ঘটেছে। প্রতিবেশী লেবাননের উপর দিয়ে উড়ে এসে প্রায়ই সিরিয়ায় হামলা চালায় ইসরাইলি বিমান। এবারের হামলাও একইভাবে চালানো হয়েছে বলে ধারণা করছেন পর্যবেক্ষকরা।</p>
      <p>এই বিভাগের সর্বাধিক পঠিত</p>
    </article>
  </body>
</html>