<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699374/%D8%B3%D9%85%D9%86%D8%A7%D9%86-%D8%A7%D9%85%D8%B4%D8%A8-%DB%8C%D8%AE-%D9%85%DB%8C%E2%80%8C%D8%B2%D9%86%D8%AF-%D8%A8%D8%A7%D8%B1%D8%B4-%D9%86%DB%8C%D9%85-%D9%85%D8%AA%D8%B1-%D8%A8%D8%B1%D9%81"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="سمنان امشب یخ می‌زند/ بارش نیم متر برف"/>
    <meta property="og:description" content="وی از بارش حدودا نیم‌متری برف در ایستگاه ملاده خبر داد و افزود: بیشترین بارش برف طی 24 ساعت اخیر در ایستگاه ملاده با 45 سانتیمتر به ثبت رسیده است."/>
  </head>
  <body>
    <article>
      <h1>سمنان امشب یخ می‌زند/ بارش نیم متر برف</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>وی از بارش حدودا نیم‌متری برف در ایستگاه ملاده خبر داد و افزود: بیشترین بارش برف طی 24 ساعت اخیر در ایستگاه ملاده با 45 سانتیمتر به ثبت رسیده است.</b>
      </p>
      <figure>
        <img src="https://cdn.asriran.com/files/fa/news/1398/8/30/1039087_884.jpg"/>
      </figure>
      <p>سرپرست پیش‌بینی هواشناسی استان سمنان با اشاره به کاهش محسوس دما در این استان از حوالی امشب گفت: دمای هوا تقریبا در همه نقاط استان به زیر صفر درجه خواهد رسید.</p>
      <p>نادیا میرشجاع در گفت‌وگو با ایسنا اظهار کرد: دمای هوا در این استان از امشب به طور محسوسی کاهش یافته و دما در همه نقاط استان بین پنج تا 10درجه کاهش می‌یابد.</p>
      <p>وی از بارش حدودا نیم‌متری برف در ایستگاه ملاده خبر داد و افزود: بیشترین بارش برف طی 24 ساعت اخیر در ایستگاه ملاده با 45 سانتیمتر به ثبت رسیده است.</p>
      <p>سرپرست پیش‌بینی هواشناسی استان سمنان ادامه داد: همچنین در ایستگاه‌های چاشم 35 سانتیمتر و لرد 15 سانتیمتر برف ثبت شده است.</p>
      <p>وی از بیشترین بارش باران در ایستگاه رضوان خبر داد و گفت: رضوان با 21.2 میلمتر، باغستان با 13.5 و ایوانکی با 10.1 میلیمتر بیشترین بارندگی را در 24 ساعت گذشته تجربه کردند.</p>
      <p>میرشجاع از افزایش شدت وزش بادها در این استان خبر داد و خاطرنشان کرد: سرعت باد در شهمیرزاد به بیش از 65 کیلومتر در ساعت رسید . البته شدت وزش بادها در استان و خصوصا در تواحی شمالی و شرقی استان در روزهای پیش رو بیشتر هم خواهد شد.</p>
      <p>سرپرست پیش‌بینی هواشناسی استان سمنان با بیان اینکه استان از بعدازظهر امروز جو نسبتا پایداری خواهد داشت ادامه داد: البته بارش‌های پراکنده برف و باران تا شنبه بعدازظهر در نقاط کوهستانی و شمالی استان ادامه خواهد داشت.</p>
      <p>وی از رضوان با منفی 1.4 درجه سانتیگراد به عنوان سردترین نقطه استان نام برد و گفت: حسینان با 14 درجه گرمترین نقطه استان است.</p>
    </article>
  </body>
</html>