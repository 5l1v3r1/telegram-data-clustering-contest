<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774244,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="BigPanda הישראלית מגייסת 50 מיליון דולר"/>
    <meta property="og:description" content="הגיוס מתבצע במסגרת סבב C של החברה; סך כל הגיוסים עומד כעת על כ-120 מיליון דולר. החברה מפתחת פלטפורמת למידת מכונה המיועדת לייעל את שירותי ה-IT בארגונים"/>
  </head>
  <body>
    <article>
      <h1>BigPanda הישראלית מגייסת 50 מיליון דולר</h1>
      <h2>הגיוס מתבצע במסגרת סבב C של החברה; סך כל הגיוסים עומד כעת על כ-120 מיליון דולר. החברה מפתחת פלטפורמת למידת מכונה המיועדת לייעל את שירותי ה-IT בארגונים</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">הגר רבט</a></address>
      <p>BigPanda הישראלית מודיעה היום על גיוס של 50 מיליון דולר בסבב C. את הגיוס הובילה קרןInsight partners בשיתוף עם המשקיעים הקיימים: Sequoia, Battery Ventures ו-Mayfield. בסך הכל גייסה BigPanda סכום של יותר מ-120 מיליון דולר, כולל הגיוס הנוכחי.</p>
      <p>BigPanda מסייעת לארגונים גדולים לצמצם שיבושים בשירותי ה-IT באמצעות מערכת לניהול תקלות, שמאפשרת לארגונים לזהות בעיות אפשריות בזמן אמת, לטפל בתקלות ולהקצות אנשי צוות לטיפול במשימות השונות תוך חיסכון בזמן וכסף. בין לקוחות החברה Tivo ,Warner Media ו-Workday.</p>
      <p>החברה הוקמה בשנת 2012 על-ידי אסף רזניק, חבר בצוות ההשקעות של קרן סקויה בעבר, ועל-ידי אליק איזנברג שעבד בתחום ה-Machine Learning וניתוחי ביג דאטה בחברה בתחום הפיננסים ובאגף המודיעין בצה"ל. רזניק משמש כמנכ"ל החברה ואיזנברג הוא ה-CTO. את מרכז המו"פ בישראל מנהל אבי קידר.</p>
      <figure>
        <img src="https://images1.calcalist.co.il/PicServer3/2017/11/02/768845/27_l.jpg"/>
        <figcaption>אסף רזניק, מנכ''ל ומייסד משותף BigPanda <br/>צילום: BigPanda Inc.</figcaption>
      </figure>
      <p>אסף רזניק, מנכ"ל ומייסד משותף, מסר: "צוותי ה- IT מתמודדים היום עם אתגר גדול. סביבת ה-IT שהם מנהלים מתקדמת בקצב מהיר מבחינת קצב גידול, מורכבות ומהירות. הקמנו את BigPanda כדי להתמודד עם אתגר זה, על ידי מינוף טכנולוגיית למידת מכונה שתהפוך את צונאמי הנתונים לתובנות שניתן לתרגם לפעולות, לאמץ AIOps ולבצע אוטומציה של פעולות IT מעבר לגבול היכולת האנושית".</p>
      <p>לוני ג'פה, שותף ב-Insight Venture Partners מסר: "התרשמנו מקצב הצמיחה השנתי העקבי של BigPanda העומד על 150% ומשיעור הנאמנות של 100% בקרב לקוחות החברה - ביניהם כמה מהארגונים הגדולים והמורכבים בעולם. זוהי אינדיקציה ברורה לכך שלקוחות החברה מבינים את הערך המשמעותי שיש לפלטפורמה. אופן ההטמעה הייחודי של BigPanda, המבוסס על AI וMachine Learning, מעודד גם הוא את האמון והאימוץ של הפתרון בפונקציות המבצעות משימות IT קריטיות".</p>
      <p>מרכז המחקר והפיתוח של BigPanda בישראל מונה נכון להיום כ-40 עובדים שכוללים אנשי פיתוח, מוצר, UX ועוד. כעת מודיעה החברה כי בכוונתה לגייס כ-30 עובדים נוספים בשנה הקרובה.</p>
    </article>
  </body>
</html>