<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699441/%DA%86%DB%8C%D9%86-%D8%A7%D8%B2-%D8%AA%D8%B1%D8%A7%D9%85%D9%BE-%D8%AE%D9%88%D8%A7%D8%B3%D8%AA-%D8%AA%D8%A7-%D9%82%D8%A7%D9%86%D9%88%D9%86-%D8%AD%D9%85%D8%A7%DB%8C%D8%AA-%D8%A7%D8%B2-%D9%87%D9%86%DA%AF-%DA%A9%D9%86%DA%AF-%D8%B1%D8%A7-%D9%88%D8%AA%D9%88-%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="چین از ترامپ خواست تا «قانون حمایت از هنگ کنگ» را وتو کند"/>
    <meta property="og:description" content="چین از رئیس جمهور آمریکا خواسته است تا قانون تصویب شده حمایت از حقوق بشر در هنگ کنگ را وتو کند."/>
  </head>
  <body>
    <article>
      <h1>چین از ترامپ خواست تا «قانون حمایت از هنگ کنگ» را وتو کند</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039275_583.jpg"/>
      </figure>
      <p>چین از رئیس جمهور آمریکا خواسته است تا قانون تصویب شده حمایت از حقوق بشر در هنگ کنگ را وتو کند.</p>
      <p>به گزارش خبرگزاری مهر به نقل از سی بی اس نیوز، چین روز پنجشنبه از «دونالد ترامپ»، رئیس جمهور امریکا خواست تا قانون حمایت از اعتراضات در هنگ کنگ را که کنگره آمریکا تصویب کرده، وتو کند.</p>
      <p>«گنگ شوانگ»، سخنگوی وزارت امور خارجه چین گفته است که این قانون هم منافع آمریکا و هم چین را در ارتباط با منطقه خودمختار هنگ کنگ تحت الشعاع قرار خواهد داد و منافع هر دو طرف را به خطر خواهد انداخت.</p>
      <p>سخنگوی وزارت خارجه چین از آمریکا خواسته است تا با درک وضعیت و شرایط از بدتر شدن اوضاع جلوگیری کند و از مداخله در امور هنگ کنگ جلوگیری کرده و قانون را پیش از اجرایی شدن وتو کند.</p>
      <p>به گفته گنگ شوانگ، اگر آمریکا به اقدامات اشتباه خود در ارتباط با هنگ کنگ ادامه دهد، چین با قاطعیت دست به اقدامات متقابل خواهد زد.</p>
      <p> سنای آمریکا روز سه شنبه به اتفاق آرا طرحی را به بهانه حمایت از حقوق بشر و دموکراسی در هنگ کنگ تصویب کرد.</p>
      <p>این قانون با عنوان «قانون حقوق بشر و دموکراسی هنگ کنگ»، حالا قرار است به مجلس نمایندگان آمریکا برود و پس از تصویب کنگره آن را به منظور اجرا برای دونالد ترامپ ارسال خواهند کرد.</p>
      <p>هنگ‌کنگ در پنج ماه اخیر شاهد ناآرامی‌ها و درگیری گسترده‌ای است.</p>
    </article>
  </body>
</html>