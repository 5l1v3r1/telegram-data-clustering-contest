<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/nastavljena-humanitarna-akcija-mozzarta-i-zvezde-blizu-smo-miliona/343015"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Nastavljena humanitarna akcija Mozzarta i Zvezde: Blizu smo miliona!"/>
    <meta property="og:description" content="Na meč Kupa Srbije 202 ljudi ušlo na Zapad s tiketima iz Mozzarta"/>
  </head>
  <body>
    <article>
      <h1>Nastavljena humanitarna akcija Mozzarta i Zvezde: Blizu smo miliona!</h1>
      <h2>Na meč Kupa Srbije 202 ljudi ušlo na Zapad s tiketima iz Mozzarta</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Velika humanitarna akcija „<b>Igraj u Mozzartu, gledaj Zvezdu i pomozi deci“</b>, koja je usmerena na kupovinu preko potrebnih aparata Klinici za dečju hirurgiju i ortopediju u Nišu nastavljena je u sredu, na meču Kupa Srbije Crvena zvezda - Mačva.</p>
      <p><b>Ukupno 202 ljudi sa tiketima iz Mozzarta prisustvovalo je meču i prikupljena još 101.000 dinara</b>. Uz 828.000 dinara, prikupljenih na prvenstvenim utakmicama protiv Rada i TSC-a, <b>sada smo stigli do 929.000 dinara!</b></p>
      <p>Vrlo dobar rezultat, imajući u vidu da je bio radni dan, a da Kup Srbije nije toliko atraktivno takmičenje…</p>
      <p>Da podsetimo, svaki tiket odigran u Mozzartu na kojem se nalazi utakmica crveno-belih predstavlja ulaznicu za meč šampiona Srbije, i to za zapadnu tribinu. Karta za ovu tribinu za mečeve Zvezde inače košta 500 dinara, ali će je igrači Mozzarta sa ispunjenim gorepomenutim uslovom dobiti besplatno, i to tako što će pred utakmicu na blagajni, na šalteru specijalno otvorenim za ovu priliku, pokazati tiket i dobiti kartu.</p>
      <p>To u praksi znači da navijači Zvezde za svaku utakmicu u Superligi i Kupu Srbije na domaćem terenu mogu da uštede 480 dinara jer je u akciji „<b>Igraj u Mozzartu, gledaj Zvezdu i pomozi deci“</b> jedini uslov za dobijanje karte da se na tiketu nalazi meč crveno-belih, dok iznos uplate nije bitan.</p>
      <p>Ono što je u ovom slučaju najbitnije, je da će za svaku ulaznicu koja bude podignuta na ovaj način Mozzart i Zvezda donirati dodatnih 500 dinara u humanitarne svrhe! Dakle, ako na nekoj sledećoj utakmici utakmici 1.000 navijača dođe na blagajnu stadiona Rajko Mitić i pokaže tiket iz Mozzarta sa ispunjenim uslovom, biće donirano 500.000 dinara u humanitarne svrhe. I tako za svaki meč Zvezde u Superligi i Kupu Srbije do kraja jesenjeg dela sezone. Zato vas pozivamo da do kraja ispunite tribine našeg najvećeg stadiona i pomognete ovu humanu akciju. </p>
      <p>Mozzart i Crvena zvezda nastavljaju zajedničku akciju i nadamo se da ćemo još bolji odziv imati na sledećoj utakmici crveno-belih na svom terenu. Sledeći meč u Superligi Zvezda kao domaćin igra 30. novembra protiv Voždovca.</p>
      <figure>
        <iframe src="https://www.youtube.com/embed/cfAvy4pOsdI" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/Baneri/Svetozar-Mijailovic%CC%81-1080x1080.jpg"/>
      </figure>
      <p> </p>
    </article>
  </body>
</html>