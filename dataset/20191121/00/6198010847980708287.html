<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/uomini-e-donne-alessandro-zarino-del-trono-classico-fa-una-promessa/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Uomini e Donne: Alessandro Zarino del Trono Classico fa una promessa"/>
    <meta property="og:description" content="Alessandro Zarino dopo la registrazione di Uomini e Donne torna sui social: la promessa ai fan Il 31 Ottobre scorso, anche se la puntata di Uomini e Donne"/>
  </head>
  <body>
    <article>
      <h1>Uomini e Donne: Alessandro Zarino del Trono Classico fa una promessa</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_zarino_rompe_il_silenzio.jpg"/>
      </figure>
      <h3>Alessandro Zarino dopo la registrazione di Uomini e Donne torna sui social: la promessa ai fan</h3>
      <p>Il 31 Ottobre scorso, anche se la puntata di <b>Uomini e Donne</b> è poi stata trasmessa la scorsa settimana, <b>Alessandro Zarino</b> ha fatto la sua scelta, ricevendo però il due di picche da Veronica Burchielli. Da quel momento si sono perse le tracce del giovane ex tronista, almeno fino a ieri. Difatti nell’ultima <b>registrazione del Trono Classico di Uomini e Donne, Alessandro Zarino</b> è tornato in studio per annunciare che presto tornerà in Tv nelle vesti di insegnante di crossfit nella scuola di Amici 19. E a distanza di ore da questo annuncio, il giovane ragazzo ha anche deciso finalmente di tornare operativo su instagram, cogliendo l’occasione per fare anche un’importante promessa ai suoi fan. Di cosa si tratta? Il ragazzo ha dapprima pubblicato un suo selfie, e nella didascalia ha scritto testuali parole:</p>
      <blockquote>“Ho appena riaperto i social…Prometto che ora appena finisco di sistemare alcune cose per la mamma vi dedicherò tempo per parlare di tante cose…”</blockquote>
      <p>E ovviamente i supporter sperano che <b>Alessandro Zarino</b> dica finalmente la sua sulla sua scelta e sulle conseguenti polemiche.</p>
      <h3>Uomini e Donne anticipazioni, Alessandro Zarino approda ad Amici 19: i dubbi sul web</h3>
      <p>Il ragazzo, come detto precedentemente, <b><a href="https://www.lanostratv.it/2019/11/anticipazioni-uomini-e-donne-torna-alessandro-zarino-giulio-in-crisi/">è tornato ieri a UeD</a></b> per annunciare il suo approdo ad <b>Amici 19</b> in qualità di insegnante di crossfit. Un annuncio che ha lasciato un po’ perplessi i suoi numerosi supporter, e non solo. Difatti tanti sui social hanno dichiarato di pensare che questo nuovo lavoro di <b>Alessandro Zarino</b> sia semplicemente una sorta di risarcimento per il trattamento riservatogli quasi un mese fa in occasione della discutissima scelta. Sarà così? Comunque sia <b>Alessandro di Uomini e Donne</b> pare non si sia creato il minimo problema a tal proposito visto che ha accettato di buon grado la proposta della De Filippi.</p>
      <h3>Alessandro Zarino dopo Uomini e Donne: Sabrina Martinengo dice la sua</h3>
      <p>Ormai praticamente tutti gli ex partecipanti all’ultima edizione di Temptation Island hanno espresso la propria opinione sulla <b>scelta di Alessandro Zarino</b>. E tutti si sono schierati senza il minimo dubbio dalla parte di quest’ultimo, compresa Jessica Battistello, che ha lanciato anche una <b><a href="https://www.lanostratv.it/2019/11/maria-de-filippi-jessica-battistello-tuona-ha-sbagliato-con-zarino/">frecciatina alla De Filippi</a></b>. E giusto qualche ora fa ha voluto dire la sua sull’ex tronista di <b>UeD</b> anche <b>Sabrina Martinengo</b>, la quale ha sferrato una bella frecciata alla neo tronista Veronica Burchielli, asserendo: <i>“Lui ha fatto un terno al lotto con quel no ricevuto!”</i> Avrà ragione a pensarla così?</p>
    </article>
  </body>
</html>