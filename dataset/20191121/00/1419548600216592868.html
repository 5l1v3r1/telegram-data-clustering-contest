<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/b4t4fq"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ரஜினி கருத்துக்கு முதலமைச்சர் பழனிசாமி பதில்!"/>
    <meta property="og:description" content="ரஜினி கருத்துக்கு முதலமைச்சர் பழனிசாமி பதில்!"/>
  </head>
  <body>
    <article>
      <h1>ரஜினி கருத்துக்கு முதலமைச்சர் பழனிசாமி பதில்!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">wasim</a></address>
      <p>
        <b>2021ம் ஆண்டில் அதிமுக ஆட்சி மீண்டும் அமையும் என்பதையே, ரஜினிகாந்த் அதிசயம் நிகழும் என்று கூறுவதாக, முதலமைச்சர் எடப்பாடி பழனிசாமி தெரிவித்துள்ளார்.</b>
      </p>
      <p>தூத்துக்குடி விமான நிலையத்தில் முதலமைச்சர் எடப்பாடி பழனிசாமி செய்தியாளர்களை சந்தித்தார். ரஜினிகாந்த் குறித்த கேள்விக்கு பதிலளித்த அவர், ரஜினிகாந்த் கட்சி தொடங்கிய பின்னர், அவருடைய அரசியல் கருத்துகளுக்கு பதிலளிப்பதாக கூறினார். எந்த அடிப்படையில் அதிசயம் நிகழும் என, ரஜினிகாந்த் கூறுகிறார் என்றே தெரியவில்லை எனவும் முதலமைச்சர் தெரிவித்தார். </p>
      <p>உள்ளாட்சித் தேர்தலில் மேயர் பதவிக்கு மறைமுக தேர்தல் நடத்துவதற்கு மு.க.ஸ்டாலின் எதிர்ப்பு தெரிவிப்பது விந்தையாக உள்ளதாகவும் முதலமைச்சர் எடப்பாடி பழனிசாமி குறிப்பிட்டார். மேயர் பதவிக்கு மறைமுக தேர்தல் என்பதை கொண்டுவந்ததே,  திமுகதான் என்றும் அவர் விளக்கம் அளித்தார். </p>
      <p>சர்க்கரை குடும்ப அட்டைதாரர்களின் கோரிக்கைக்கு ஏற்று, அரிசி அட்டையாக மாற்றி வழங்க நடவடிக்கை எடுக்கப்படும் என்றும் முதலமைச்சர் எடப்பாடி பழனிசாமி கூறினார்.<br/> </p>
    </article>
  </body>
</html>