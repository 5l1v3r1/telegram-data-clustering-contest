<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/decizii-luate-de-actionarii-umex-sa-pentru-construirea-unui-siloz-in-portul-constanta-705672.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Decizii luate de acţionarii Umex SA pentru construirea unui siloz în Portul Constanţa"/>
    <meta property="og:description" content="In Monitorul Oficial al Romaniei a fost publicata hotararea Adunarii Generale Extraordinare a Actionarilor UMEX SA din data de 28.10.2019. Actionarii Sarkis Sarkis, cetatean libanez, detinand ..."/>
  </head>
  <body>
    <article>
      <h1>Decizii luate de acţionarii Umex SA pentru construirea unui siloz în Portul Constanţa </h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Nicoleta BACIU</a></address>
      <p>
        <a href="https://www.ziuaconstanta.ro/stiri/actualitate/decizii-luate-de-actionarii-umex-sa-pentru-construirea-unui-siloz-in-portul-constanta-705672.html?imagini=1#scroll">🖼️ Galerie foto (1)</a>
      </p>
      <p>În Monitorul Oficial al României a fost publicată hotărârea Adunării Generale Extraordinare a Acţionarilor UMEX SA din data de 28.10.2019.<br/><br/><br/>Acţionarii <b>Sarkis Sarkis</b>, cetăţean libanez, deţinând 178.267 acţiuni, reprezentând 30,3841% din capitalul social, reprezentat prin Wissam Mansour, conform procurii din data de 22 octombrie 2019, <b>Laoun Youssef</b>, cetăţean libanez, deţinând 177.866 acţiuni, reprezentând 30,3157% din capitalul social, reprezentat prin Wissam Mansour, conform procurii din data de 22 octombrie 2019, El Khalil Jihad, cetăţean libanez, deţinând 177.866 acţiuni, reprezentând 30,3157% din capitalul social, Neli Pascu, cetăţean român, deţinând 162 acţiuni, reprezentând 0,027611502747515% din capitalul social subscris, s-au întrunit în Adunare Generală Extraordinară în data de 28.10.2019.<br/><br/><br/>Societatea intenţionează să construiască un siloz pentru cereale pe oricare dintre terenurile în suprafaţă de 147.555,80 mp, situate în Portul Constanţa, numere cadastrale 222953, 798/25, 798/26, 798/27, înscrise în cărţile funciare nr. 222953, 341, 339, 340 a municipiului Constanţa, terenuri închiriate societăţii în baza contractului de închiriere nr. CNAPM-00002-IDP-01/10.04.2017 („Contractul Principal") şi a contractului de închiriere nr. CNAPM-00002-IDP-01/01.01.2004 („Contractul Subsecvent") încheiate între Societate şi CN APM Constanţa. Umex SA a încheiat în data de 19 septembrie 2019 cu furnizorul de echipamente Cimbria Unigrain A/S un contract având nr. 364221, în vederea furnizării de către Cimbria a echipamentelor necesare construirii silozului pentru cereale.<br/><br/><br/>Societatea şi Coperatieve Rabobank UA, o cooperativă cu responsabilitate exclusă, având sediul social în Amsterdam, Olanda, intenţionează să încheie un contract de facilitate de credit pentru export în sumă de până la 27.000.000 euro în scopul (re)finanţării a până la 85% din preţul contractului, a finanţării Costurilor ECA şi a finanţării anumitor cheltuieli pentru bunuri şi servicii prestate în ţara împrumutatului şi care sunt necesare pentru executarea Contractului de Cumpărare sau pentru finalizarea Proiectului, egale cu o porţiune de 30% dintr-un procent de 85% din Preţul Contractului; Rabobank intenţionează să încheie Contractul de Facilitate în baza termenilor şi condiţiilor stabilite în Contractul de Facilitate, inclusiv disponibilitatea unei asigurări de credit acoperitoare pusă Ia dispoziţie de Eksport Credit Fonden (EKF), Agenţia de Credite de Export a Danemarcei, în forma şi conţinutul acceptabile pentru Rabobank. Acţionarii au analizat dacă încheierea Contractului de Facilitate, documentaţia conexă şi aranjamentele stabilite în respectivul contract sunt benefice activităţii Societăţii şi dacă există vreun conflict de interes între Acţionari şi societate.<br/><br/><br/>Umex SA intenţionează să încheie, în calitate de împrumutat, un contract de împrumut intra-grup cu Agro-Chirnogi SA o societate pe acţiuni, cu sediul social în satul Chirngi, judeţul CăIăraşi, în calitate de împrumutător, în valoare maxima de 6.000.000 euro, pe o perioadă de până la 4 ani, avand drept scop plată contribuţiei din capital propriu care este necesară în baza Contractului de Cumpărare, a contribuţiei din capitalul propriu care este necesară pentru bunuri şi servicii locale, care sunt necesare pentru executarea contractului de cumpărare sau pentru finalizarea proiectului.<br/><br/> </p>
      <h3>Date despre Umex SA</h3>
      <p>Umex SA este controlată de Sarkis Sarkis, cetăţean libanez, care deţine 178.267 de acţiuni nominative, având o valoare nominală totală de 445.667,5 lei, reprezentând 30,3841% din capitalul social şi din participarea la profitul şi pierderea societăţii; Jihad El Khalil, cetăţean libanez, care deţine 177.866 de acţiuni nominative, având o valoare nominală totală de 444.665 de lei, reprezentând 30,3157% din capitalul social şi din participarea la profitul şi pierderea societăţii; Youssef Laoun, cetăţean libanez, care deţine 177.866 de acţiuni nominative, având o valoare nominală totală de 444.665 de lei, reprezentând 30,3157% din capitalul social şi din participarea la profitul şi pierderea societăţii; alţi acţionari, persoane fizice, deţin 52.713 acţiuni nominative, având o valoare nominală totală de 131.782,5 lei, reprezentând 8,9845% din capitalul social şi din participarea la profitul şi pierderea societăţii.<br/><br/><br/><b>Citeşte şi:</b><br/><br/><a href="https://www.ziuaconstanta.ro/stiri/actualitate/a-fost-completata-ordinea-de-zi-a-adunarii-generale-extraordinare-a-actionarilor-umex-sa-detalii-702560.html">A fost completată ordinea de zi a Adunării Generale Extraordinare a Acţionarilor Umex SA. Detalii</a><br/><br/><a href="https://www.ziuaconstanta.ro/stiri/actualitate/umex-sa-se-imprumuta-de-la-cimbria-unigrain-a-s-pentru-o-investitie-in-portul-constanta-700714.html">Umex SA se împrumută de la Cimbria Unigrain A/S pentru o investiţie în Portul Constanţa</a><br/><br/><a href="https://www.ziuaconstanta.ro/stiri/actualitate/ce-au-decis-actionarii-umex-sa-in-adunarea-generala-extraordinara-de-la-inceputul-lunii-mai-693102.html">Ce au decis acţionarii Umex SA în Adunarea Generală Extraordinară de la începutul lunii mai</a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/a-fost-completata-ordinea-de-zi-a-adunarii-generale-extraordinare-a-actionarilor-umex-sa-detalii-702560.html"/>
        <a href="https://www.ziuaconstanta.ro/stiri/actualitate/umex-sa-se-imprumuta-de-la-cimbria-unigrain-a-s-pentru-o-investitie-in-portul-constanta-700714.html"/>
        <a href="https://www.ziuaconstanta.ro/stiri/invatamant/concluziile-conferintei-regionale-organizate-de-comitetul-judetean-al-parintilor-constanta-beneficiile-invatamantului-profesional-in-sistem-dual-direct-700641.html"/>
        <a href="https://www.ziuaconstanta.ro/stiri/actualitate/ce-au-decis-actionarii-umex-sa-in-adunarea-generala-extraordinara-de-la-inceputul-lunii-mai-693102.html"/>
        <a href="https://www.ziuaconstanta.ro/stiri/actualitate/a-fost-convocata-adunarea-generala-extraordinara-a-actionarilor-umex-sa-iata-ordinea-de-zi-687600.html"/>
        <a href="https://www.ziuaconstanta.ro/stiri/actualitate/actionarii-societatii-umex-sa-constanta-intruniti-in-agoa-mandatele-membrilor-ca-prelungite-660890.html"/>
        <a href="https://www.ziuaconstanta.ro/diverse/stiri-calde/port-constanta-tragedia-din-dana-36-tanar-de-19-ani-cazut-intre-cheu-si-barja-dinamica-accidentului-cum-l-au-scos-scos-scafandrii-632393.html"/>
        <a href="https://www.ziuaconstanta.ro/diverse/stiri-calde/au-fost-demarate-anchete-accidente-de-munca-la-doua-societati-comerciale-din-constanta-599843.html"/>
        <a href="https://www.ziuaconstanta.ro/diverse/stiri-calde/sedinta-aga-la-umex-sa-558936.html"/>
        <a href="https://www.ziuaconstanta.ro/stiri/eveniment/macaragiu-decedat-in-dana-umex-din-portul-constanta-galerie-foto-547691.html"/>
        <a href="https://www.ziuaconstanta.ro/diverse/stiri-calde/persoana-blocata-la-inaltime-in-cabina-unei-macarale-in-portul-constanta-547662.html"/>
        <a href="https://www.ziuaconstanta.ro/diverse/stiri-calde/un-nou-impuls-pentru-mediul-de-afaceri-romano-ungar-in-scopul-cresterii-traficului-de-marfuri-prin-portul-constanta-522494.html"/>
        <a href="https://www.ziuaconstanta.ro/informatii/administratia-porturilor-maritime/comunicat-de-presa-ziua-portului-constanta-la-belgrad-25-septembrie-2014-513150.html"/>
        <a href="https://www.ziuaconstanta.ro/diverse/stiri-calde/mazare-anunta-ca-si-umex-ar-agrea-ideea-transferului-actiunilor-portului-constanta-494530.html"/>
        <a href="https://www.ziuaconstanta.ro/diverse/stiri-calde/mazare-discuta-azi-cu-reprezentantii-societatii-umex-494519.html"/>
      </related>
    </article>
  </body>
</html>