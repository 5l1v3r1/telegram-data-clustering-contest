<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/news-motori/2019/11/21-63600558/fca_respinge_le_accuse_di_gm_il_titolo_crolla_a_piazza_affari/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="FCA respinge le accuse di GM: il titolo crolla a Piazza Affari"/>
    <meta property="og:description" content="La causa tra FCA e GM fa crollare a Piazza Affari il titolo del colosso italo-americano a -3,9%. Manley tramite una nota dichiara ai dipendenti: &quot;Al di là di insostenibili speculazioni, non presenta alcuna nuova accusa documentata. FCA si difenderà con tutte le forze&quot;"/>
  </head>
  <body>
    <article>
      <h1>FCA respinge le accuse di GM: il titolo crolla a Piazza Affari</h1>
      <h2>La causa tra FCA e GM fa crollare a Piazza Affari il titolo del colosso italo-americano a -3,9%. Manley tramite una nota dichiara ai dipendenti: "Al di là di insostenibili speculazioni, non presenta alcuna nuova accusa documentata. FCA si difenderà con tutte le forze"</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Avvio di seduta pesante a Piazza Affari questa mattina per FCA dopo che<b> GM ha annunciato una causa contro il gruppo</b> italo-americano, accusandolo di aver inquinato le trattative sul contratto di lavoro pagando tangenti ai sindacati. Il gruppo del Lingotto, che accusa il concorrente di voler far deragliare<a href="https://www.tuttosport.com/news/motori/news-motori/2019/11/01-62897239/fusione_fca_psa_il_gruppo_da_50_milioni_di_dollari/"> l'alleanza FCA-PSA</a>, cede il 3,9% a 13,42 euro, con il Ftse Mib che cede lo 0,63% a FCA (-2,8%) e che sconta, assieme alla controllante Exor il -2,2%.</p>
      <p><b>General Motors accusa FCA di averla danneggiata</b> manipolando le trattative per il rinnovo del contratto di lavoro con il United Auto Workers fra il 2009 e il 2015 e punta il dito contro l'ex amministratore delegato scomparso, <b>Sergio Marchionne</b>, definito una "figura centrale" nello schema di tangenti pagato da FCA al UAW per indebolire GM e spianare la strada alle <b>nozze con Fiat Chrysler.</b></p>
      <p>
        <a href="https://www.tuttosport.com/news/motori/news-motori/2019/11/01-62897243/fusione_fca_psa_sinergie_future/">Fusione FCA PSA, le sinergie</a>
      </p>
      <h3>FCA risponde a GM: "Accuse senza merito"</h3>
      <p><b>In una nota FCA ha risposto alle accuse ritenendole <i>"senza merito" </i></b><i>e</i> assicurando che si difenderà con tutti i mezzi legali a disposizione. FCA si dice<b><i> "stupita per i contenuti e la tempistica"</i> dell'azione legale</b>. <i>"Possiamo solo presumere che punti a fermare la proposta fusione con PSA e le trattative con il Uaw",</i> aggiunge Fca. </p>
      <p>E ancora, il colosso italo-amercicano promette che <i><b>"si difenderà con tutte le forze</b> dalla causa promossa ieri da General Motors"</i>. E in una nota definisce le accuse<b><i> "un tentativo senza basi di distogliere l'attenzione dalle sfide proprie di quella società"</i></b>. L'azienda parla di <i>"sconcertante manovra"</i> che<i> "viene in un momento in cui FCA sta dimostrando di essere un <b>concorrente sempre più forte"</b></i> con il piano di fondersi con PSA.</p>
      <h3>Manley: "Accusa non documentata"</h3>
      <p><i>"Come probabilmente saprete, General Motors ha intentato una causa contro la nostra azienda - spiega <b>Manley</b> ai dipendenti - sostenendo che FCA avrebbe corrotto il processo di contrattazione con la UAW e in qualche modo avrebbe danneggiato General Motors. La denuncia rimaneggia un insieme di salaci accuse pubbliche su questioni legali in sospeso a Detroit e a una prima analisi, <b>al di là di insostenibili speculazioni, non presenta alcuna nuova accusa documentata".</b></i> Manley riporta nella lettera il testo del comunicato diffuso ieri da FCA.</p>
      <related>
        <a href="https://www.tuttosport.com/archivio/motori/news-motori"/>
        <a href="https://www.tuttosport.com/news/motori/news-motori/2019/11/20-63583271/fca_a_tichy_la_dodici_milionesima_auto_prodotta/?related_news"/>
        <a href="https://www.tuttosport.com/news/motori/news-motori/2019/11/12-63329218/fca_ecco_il_motore_gme_6_cilindri/?related_news"/>
        <a href="https://www.tuttosport.com/news/motori/news-motori/2019/11/11-63305207/fca_inaugurata_la_nave_da_trasporto_grande_torino/?related_news"/>
        <a href="https://www.tuttosport.com/news/motori/news-motori/2019/11/01-62897403/fusione_fca_psa_l_analisi_degli_economisti/?related_news"/>
      </related>
    </article>
  </body>
</html>