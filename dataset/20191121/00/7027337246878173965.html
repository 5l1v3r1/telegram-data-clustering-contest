<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699421/%D8%A7%DB%8C%D9%86-%D8%B1%D9%88%D8%B2%D9%87%D8%A7-%D8%AF%D8%B1-%D8%AE%D9%88%D8%AF%D8%B1%D9%88-%D8%AE%D9%88%D8%B1%D8%A7%DA%A9%DB%8C-%D9%88-%D9%84%D8%A8%D8%A7%D8%B3-%DA%AF%D8%B1%D9%85-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="این روزها در خودرو خوراکی و لباس گرم داشته باشید"/>
    <meta property="og:description" content="رانندگان باید قبل از آغاز سفر از سالم بودن بخاری خودروی خود اطمینان حاصل کرده و برای تردد از محورهای کوهستانی حتما زنجیر چرخ به همراه داشته باشند."/>
  </head>
  <body>
    <article>
      <h1>این روزها در خودرو خوراکی و لباس گرم داشته باشید</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>رانندگان باید قبل از آغاز سفر از سالم بودن بخاری خودروی خود اطمینان حاصل کرده و برای تردد از محورهای کوهستانی حتما زنجیر چرخ به همراه داشته باشند.</b>
      </p>
      <p>مدیرکل راهداری و حمل و نقل جاده ای البرز از یک طرفه شدن محور کرج – چالوس در تعطیلات آخر هفته خبر داد و گفت: تردد وسایل نقلیه از ساعت ۱۳ روز جمعه اول آذر تا ساعت ۲ بامداد روز شنبه دوم آذر ماه از کرج به سمت مرزن آباد ممنوع می شود.</p>
      <p>گودرز محمودی در گفت‌وگو با ایسنا اظهار کرد: در حال حاضر شاهد بارش برف در ارتفاعات جاده چالوس و بارش باران در آزادراه تهران – کرج و کرج – قزوین هستیم.</p>
      <p>وی ادامه داد: هیچ یک از این بارش‌ها باعث اختلال در تردد خودروها نبوده و ترافیکی در هیچ یک از محورهای مواصلاتی استان مشاهده نمی‌شود.</p>
      <p>وی افزود: در حال حاضر تردد در تمامی محورهای مواصلاتی استان به صورت عادی در جریان است.</p>
      <p>این مسئول با تاکید بر رعایت اصول ایمنی قبل از آغاز سفر گفت: رانندگان باید قبل از آغاز سفر از سالم بودن بخاری خودروی خود اطمینان حاصل کرده و برای تردد از محورهای کوهستانی حتما زنجیر چرخ به همراه داشته باشند.</p>
      <p>محمودی تصریح کرد: علاوه بر این، به همراه داشتن مقداری خوراکی و لباس گرم برای سرنشینان خودرو ضروری به نظر می‌رسد.</p>
      <p>مدیرکل راهداری و حمل و نقل جاده ای البرز درادامه از یک طرفه شدن محور کرج – چالوس در تعطیلات آخر هفته خبر داد و گفت: تردد وسایل نقلیه از ساعت ۱۳ روز جمعه اول آذر الی ساعت ۲ بامداد روز شنبه دوم آذر ماه از کرج به سمت مرزن آباد ممنوع می شود.</p>
      <p>وی ادامه داد: همچنین تردد وسایل نقلیه از ساعت ۱۷ همان روز الی ۲ بامداد روز بعد از مرزن آباد به سمت کرج به صورت یک طرفه خواهد بود.</p>
      <p>این مسئول گفت: طی این مدت تردد انواع تریلر، کامی،ون و کامیونت در محور کرج - چالوس ممنوع است ضمن آنکه ممنوعیت تردد موتورسیکلت تا پایان محدودیت ترافیکی در این جاده اعمال می‌شود.</p>
    </article>
  </body>
</html>