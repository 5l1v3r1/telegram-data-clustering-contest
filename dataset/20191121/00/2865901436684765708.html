<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kakve-pohvale-za-planica-on-je-najkompletniji-defanzivac-koji-je-igrao-u-rumuniji/343039"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Kakve pohvale za Planića: On je najkompletniji defanzivac koji je igrao u Rumuniji"/>
    <meta property="og:description" content="Điđi Bekali i dalje čeka dogovor o produžetku saradnje"/>
  </head>
  <body>
    <article>
      <h1>Kakve pohvale za Planića: On je najkompletniji defanzivac koji je igrao u Rumuniji</h1>
      <h2>Điđi Bekali i dalje čeka dogovor o produžetku saradnje</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>I dalje je nepoznato u kom pravcu će se odvijati karijera <b>Bogdana Planića.</b> Nekadašnji štoper Vojvodine i Crvene zvezde izrastao je u najboljeg igrača rumunskog FCSB-a.</p>
      <p> Nije tajna da gazda kluba <b>Điđi Bekali</b> želi da mu produži ugovor, koji ističe leta 2021. Međutim, zasad nema konačnog dogovora. Stameni Užičanin je bio meta pojedinih klubova iz Nemačke, rumunski mediji su pominjali i da je imao ponudu Crvene zvezde, ali...</p>
      <p>Gazda rumunskog kluba je bio isključiv i želeo 10.000.000 evra. Iako još nije parafirao produžetak saradnje, Planić je izuzetno cenjen u Rumuniji. O tome svedoče reči sportskog direktora Mihaija Stojke.<br/><b>„Planić sa nama ima ugovor do 2021. godine. Ako ga ne produži, ostaće do kraja u našem klubu. On je najkompletniji defanzivac koji je igrao u našoj ligi. Nećemo sigurno raskinuti ugovor sa njim, osim ako ne dođe sjajna ponuda“,</b> poručio je direktor bukureštanskog kluba.</p>
      <p>Srbin trenutno ima platu od 11.000 evra mesečno. Klub mu nudi povišicu na 15.000.000 i to je gornja granica Điđija Bekalija.<br/><b>„Ako to ne prihvati, pozdravićemo se i reći zbogom“,</b> poručio je Bekali.  </p>
    </article>
  </body>
</html>