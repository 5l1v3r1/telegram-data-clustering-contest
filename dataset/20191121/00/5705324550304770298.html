<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.illibraio.it/scavare-giovanni-bitetto-1133129/"/>
    <meta property="og:site_name" content="Il Libraio"/>
    <meta property="article:published_time" content="2019-11-21T00:26:07+00:00"/>
    <meta property="og:title" content="“Scavare”: uno scrittore nichilista e un filosofo marxista nel romanzo d’esordio di Giovanni Bitetto"/>
    <meta property="og:description" content="Giovanni Bitetto pubblica il suo romanzo d'esordio dal titolo &quot;Scavare&quot; nella nuova collana Incursioni di Italosvevo edizioni..."/>
  </head>
  <body>
    <article>
      <h1>“Scavare”: uno scrittore nichilista e un filosofo marxista nel romanzo d’esordio di Giovanni Bitetto</h1>
      <address><time datetime="2019-11-21T00:26:07+00:00">21 Nov 2019, 00:26</time> by <a rel="author" href="https://www.illibraio.it/author/redazione-il-libraio/" target="_blank">Redazione Il Libraio</a></address>
      <p>
        <i>"Scavare", romanzo d'esordio di Giovanni Bitetto, esce nella nuova collana Incursioni di Italosvevo edizioni. L'autore, classe '92, racconta una storia d'amicizia, prima simbiotica e poi conflittuale, fra uno scrittore nichilista e un filosofo marxista…</i>
      </p>
      <p><b>Giovanni Bitetto</b>, nato ad Andria nel ’92, e già noto per i suoi articoli in diverse riviste, pubblica il suo <b>romanzo d’esordio</b>, dal titolo <b><i>Scavare</i></b>, nella <b>nuova collana <i>Incursioni</i> </b>di Italosvevo edizioni (la grafica delle cover dei libri è di Maurizio Ceccato).</p>
      <figure>
        <img src="https://www.illibraio.it/wp-content/uploads/2019/07/Scavare-Giovanni-Bitetto-Italosvevo.jpg"/>
      </figure>
      <p>Una <b>storia d’amicizia</b>, prima simbiotica, poi conflittuale, fra uno <b>scrittore nichilista</b> e un <b>filosofo marxista</b>. Una vicenda che nasce in un <b>paese della provincia pugliese</b> come tanti, dove l’unico modo per non <b>soccombere</b> è coalizzarsi contro i <b>soprusi</b> e le <b>paure comuni</b>. Scappati finalmente dalla crudeltà del luogo, i due inseguiranno le rispettive <b>ambizioni esistenziali</b>, a discapito dell’antico legame che li univa, nell’<b>ambiente accademico di Bologna</b>. La <b>scomparsa</b> improvvisa del <b>filosofo</b>, costringerà lo scrittore a fare i conti con una distanza che per paradosso soltanto la morte sembra in grado di colmare…</p>
      <p>Bitetto, che collabora con <i>il Tascabile</i>, <i>The Vision</i>, <i>L’Indiscreto</i>, <i>Not</i>, <i>Esquire</i>, <i>Zero</i>, ha pubblicato dei racconti su <i>effe</i> <i>– Periodico di Altre Narratività</i>, <i>Nazione Indiana,</i> <i>TerraNullius</i> e nell’antologia <i>Odi</i>. <i>Quindici declinazioni di un sentimento</i> (effequ).</p>
      <figure>
        <img src="https://www.illibraio.it/wp-content/uploads/2019/11/foto_giovanni-bitetto.jpg"/>
      </figure>
      <p>Nel suo primo romanzo il giovane autore traccia i contorni di un legame che si spinge <b>oltre la morte</b> e che diventa simbolo dell’<b>eterno confronto</b> tra <b>filosofia</b> e <b>letteratura</b>.</p>
      <related>
        <a href="https://www.illibraio.it/editoria-italosvevo-316340/"/>
      </related>
    </article>
  </body>
</html>