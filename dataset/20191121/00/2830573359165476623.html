<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/liga/2019/11/21-63603379/abc_barcellona-real_madrid_del_18_dicembre_a_rischio_sabotaggio_/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Abc: &quot;Barcellona-Real Madrid del 18 dicembre a rischio sabotaggio&quot;"/>
    <meta property="og:description" content="Secondo il giornale spagnolo esiste già un piano dei movimenti di protesta catalani per boicottare il recupero del 'Clasico': si teme un assalto al pullman dei Blancos"/>
  </head>
  <body>
    <article>
      <h1>Abc: "Barcellona-Real Madrid del 18 dicembre a rischio sabotaggio"</h1>
      <h2>Secondo il giornale spagnolo esiste già un piano dei movimenti di protesta catalani per boicottare il recupero del 'Clasico': si teme un assalto al pullman dei Blancos</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>MADRID (Spagna) –</b> Anche il recupero di <a href="https://www.tuttosport.com/news/calcio/calcio-estero/liga/2019/10/16-62309295/clamoroso_barcellona-real_madrid_a_campi_invertiti_e_caos_in_spagna/">Barcellona-Real Madrid</a>, fissato per il 18 dicembre, è a rischio boicottaggio. Lo scrive il sito web del quotidiano madrileno Abc, che sottolinea come il ‘<a href="https://www.tuttosport.com/news/calcio/calcio-estero/liga/2019/10/18-62355184/clamoroso_in_spagna_barcellona-real_rinviata_cosa_sta_succedendo/">Clasico</a>’, rinviato il 26 ottobre per i disordini provocati dai movimenti indipendentisti catalani, sia nuovamente minacciato dai Cdr, i Comitati di Difesa della Repubblica catalana. Secondo quanto appreso dai giornalisti di Abc i militanti dei Cdr avrebbero in mente di <b>paralizzare Barcellona</b> proprio il 18 dicembre, invitando anche i movimenti anarchici e antisistema (alcuni italiani) che si ritroveranno a Madrid per il vertice sul clima in programma pochi giorni prima, dal 2 al 13 dicembre.</p>
      <figure>
        <video src="http://media.tuttosport.com/videos/2019/10/18/cms_20191018_1810-ufficiale-il-rinvio-del-clasicomp41571393045.mp4"/>
        <figcaption>Barcellona-Real Madrid ufficialmente rinviata</figcaption>
      </figure>
      <h3>Si temono azioni contro il Real Madrid</h3>
      <p>Il piano del sabotaggio dei contestatori prevede che vengano <b>bloccate tutte le strade</b> che portano al Camp Nou impedendo così al Real Madrid di raggiungere lo stadio. Le forze dell’ordine spagnole temono <b>azioni violente</b>, tra le quali il danneggiamento del pullman dei Blancos. Per questo motivo il Real Madrid sta organizzando la trasferta del 18 dicembre in assoluto segreto, cambiando completamente le abitudini degli anni scorsi, quando arrivava il giorno precedente e alloggiava sempre nello stesso albego.</p>
      <related>
        <a href="https://www.tuttosport.com/news/calcio/calcio-estero/liga/2019/10/23-62552815/barcellona-real_madrid_si_giochera_il_18_dicembre_e_ufficiale/"/>
        <a href="https://www.tuttosport.com/news/calcio/calcio-estero/liga/2019/10/17-62331793/scontri_in_catalogna_barcellona-real_madrid_potrebbe_slittare_al_18_dicembre/"/>
        <a href="https://www.tuttosport.com/archivio/calcio/calcio-estero/liga"/>
        <a href="https://www.tuttosport.com/news/calcio/calciomercato/2019/11/20-63567081/inter_l_ex_agente_di_skriniar_sul_suo_futuro_lo_vedrei_al_real_madrid_/?related_news"/>
        <a href="https://www.tuttosport.com/news/calcio/calciomercato/2019/11/17-63460989/the_sun_juve_pogba_salta_il_real_madrid_offre_bale_allo_united_/?related_news"/>
        <a href="https://www.tuttosport.com/news/calcio/calciomercato/2019/11/17-63459262/sport_rakitic_ha_scelto_la_juve_/?related_news"/>
        <a href="https://www.tuttosport.com/news/calcio/calcio-estero/liga/2019/11/16-63442204/real_madrid_perez_il_nuovo_bernabeu_sara_l_orgoglio_dei_tifosi_e_della_citta_/?related_news"/>
      </related>
    </article>
  </body>
</html>