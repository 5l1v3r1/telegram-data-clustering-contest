<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238513-dynamu-kyjev-za-rasizmus-zatvorili-stadion-obet-potrestali-distancom"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Dynamu Kyjev za rasizmus zatvorili štadión, obeť potrestali dištancom"/>
    <meta property="og:description" content="Ukrajinský klub Dynamo Kyjev musí odohrať jedno domáce stretnutie za zatvorenými dverami. Trest dostal za rasistické správanie svojich fanúšikov v nedávnom zápase proti Šachtaru Doneck, zaplatiť musí aj pokutu vo výške takmer 20.000 eur a do konca sezóny bude v podmienke."/>
  </head>
  <body>
    <article>
      <h1>Dynamu Kyjev za rasizmus zatvorili štadión, obeť potrestali dištancom</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Ukrajinský klub Dynamo Kyjev musí odohrať jedno domáce stretnutie za zatvorenými dverami. Trest dostal za rasistické správanie svojich fanúšikov v nedávnom zápase proti Šachtaru Doneck, zaplatiť musí aj pokutu vo výške takmer 20.000 eur a do konca sezóny bude v podmienke.</p>
      <related>
        <a href="https://profutbal.sk/clanok/238295-rasisticky-utok-na-ukrajine-brazilcan-za-reakciu-zaplatil-vylucenim"/>
      </related>
      <p>Sankcii sa však nevyhol ani Brazílčan Taison zo Šachtaru, na ktorého smerovali rasistické prejavy. Ukrajinská futbalová federácia (FFU) ho dištancovala na jeden duel a dostal aj podmienečnú stopku na ďalšie dve stretnutia. Tridsaťjedenročný stredopoliar videl v ligovom šlágri červenú kartu za obscénne gesto publiku. Reagoval ním na neustále urážky, po vylúčení odišiel z ihriska v slzách.</p>
      <p>Polícia v Charkove, kde Šachtar hráva domáce zápasy, začala minulý týždeň trestné stíhanie vo veci porušenia zásad rovnosti z rasových dôvodov voči približne dvadsiatke ľudí. Hrozia im pokuty, verejnoprospešné práce, ale aj trest odňatia slobody nanajvýš na päť rokov. Informovala o tom agentúra DPA.</p>
      <figure>
        <iframe data-src="https://twitter.com/siencheu/status/1193764488815751170?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        <figcaption>
          <cite>zdroj: twitter.com</cite>
        </figcaption>
      </figure>
    </article>
  </body>
</html>