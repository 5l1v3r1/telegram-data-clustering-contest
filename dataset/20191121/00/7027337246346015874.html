<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699487/%D9%88%D8%B2%DB%8C%D8%B1%D8%AE%D8%A7%D8%B1%D8%AC%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%DA%A9%D9%86%D9%88%D9%86-%D8%B2%D9%85%D8%A7%D9%86-%D9%81%D8%B4%D8%A7%D8%B1-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="وزیرخارجه اسرائیل: اکنون زمان فشار علیه ایران است"/>
    <meta property="og:description" content="وزیرخارجه رژیم صهیونیستی در سخنانی ادعاها و اتهامات تکراری این رژیم علیه ایران را مطرح کرده است."/>
  </head>
  <body>
    <article>
      <h1>وزیرخارجه اسرائیل: اکنون زمان فشار علیه ایران است</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039320_775.jpg"/>
      </figure>
      <p>وزیرخارجه رژیم صهیونیستی در سخنانی ادعاها و اتهامات تکراری این رژیم علیه ایران را مطرح کرده است.</p>
      <p>به گزارش خبرگزاری مهر به نقل از جورزالم پست، «اسرائیل کاتص» وزیر امور خارجه رژیم صهیونیستی با طرح اتهاماتی، خواستار فشار حداکثری جامعه جهانی علیه ایران شد.</p>
      <p>کاتص در ادعاهای خود از جامعه جهانی خواسته است تا ایران را «تهدید نظامی جهانی» اعلام کنند.</p>
      <p>به ادعای وزیر خارجه رژیم صهیونیستی، ایران به تازگی برنامه هسته‌ای خود را از سر گرفته است و اکنون زمان تهدیدات نظامی موثر به رهبری آمریکا علیه ایران است.</p>
      <p>به ادعای کاتص، تحریم‌های آمریکا علیه ایران مهم بوده و کارزار فشار حداکثری آمریکا علیه ایران نیز باید ادامه پیدا کند.</p>
      <p>وزیرخارجه رژیم صهیونیستی با طرح این ادعا که اعتراضات در عراق، لبنان و همچنین داخل ایران نشان دهنده کارایی فشارها بر ایران بوده است، خواستار ائتلاف جهانی علیه ایران شد.</p>
    </article>
  </body>
</html>