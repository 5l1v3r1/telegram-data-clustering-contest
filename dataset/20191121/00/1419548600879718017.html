<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/3j1xvs"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="விவசாய கடன்கள் தள்ளுபடியா? - மத்திய அமைச்சர் நரேந்திர சிங் தோமர்"/>
    <meta property="og:description" content="விவசாய கடன்கள் தள்ளுபடியா? - மத்திய அமைச்சர் நரேந்திர சிங் தோமர்"/>
  </head>
  <body>
    <article>
      <h1>விவசாய கடன்கள் தள்ளுபடியா? - மத்திய அமைச்சர் நரேந்திர சிங் தோமர்</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">niruban</a></address>
      <p>
        <b>விவசாய கடன்களை தள்ளுபடி செய்யும் திட்டம் எதுவும் மத்திய அரசின் பரிசீலனையில் இல்லை என மத்திய வேளாண்துறை அமைச்சர் நரேந்திர சிங் தோமர் தெரிவித்துள்ளார். </b>
      </p>
      <p>விழுப்புரம் மக்களவை உறுப்பினர் ரவிக்குமார் கடந்த 4 ஆண்டுகளில் தற்கொலை செய்து கொண்ட விவசாயிகளின் விவரங்களை மாநில வாரியாக அறிவிக்க வேண்டும் எனவும், விவசாய கடன்களை தள்ளுபடி செய்ய அரசிடம் திட்டம் உள்ளதா என்றும் மக்களவையில் கேள்வி எழுப்பினார். இதற்கு மத்திய வேளாண்துறை அமைச்சர் நரேந்திர சிங் தோமர், எழுத்துப்பூர்வமாக அளித்த பதிலில், விவசாயிகள் தற்கொலை குறித்த விவரங்களை உள்துறை அமைச்சகம் சேகரித்து வருவதாகவும், விவசாய கடன்களை தள்ளுபடி செய்யும் திட்டம் எதுவும் மத்திய அரசின் பரிசீலனையில் இல்லை என்றும் நரேந்திரசிங் தோமர் பதில் அளித்துள்ளார்.</p>
    </article>
  </body>
</html>