<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/foto-vest-rajkovic-obukao-crno-belo/343067"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="FOTO VEST: Rajković obukao crno-belo"/>
    <meta property="og:description" content="I od ponedeljka trenira sa prvim timom"/>
  </head>
  <body>
    <article>
      <h1>FOTO VEST: Rajković obukao crno-belo</h1>
      <h2>I od ponedeljka trenira sa prvim timom</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Sve miriše na to da je Partizan već „doveo“ prvo pojačanje u zimskom prelaznom roku. I to ono koje nije uspeo da na vreme prijavi u letnjem – <b>Slobodana Rajkovića</b>.</p>
      <p>Nekadašnji reprezentativac Srbije je od letos bez kluba, trenirao je individualno u Zemunelu uz dozvolu Partizana, a od ponedeljka se pridružio prvotimcima na treninzima! I to po želji trenera <b>Sava Miloševića</b>. Valjda i to nešto znači...</p>
      <p><b>Rajković</b> je danas prvi put „ulovljen“ i u opremi Partizana. U najboljim je godinama za štopera, sa bogatim iskustvom iz Engleske, Holandije, Nemačke, Italije. Bio bi vrhunsko pojačanje za crno-bele.<br/>„<b>Bobana znam dugo, bio je reprezentativac, žao mi je što letos nije našao klub, a ja sam tada imao želju da s njim dogovorim priču. Nije se desilo, on je trenirao individualno, a kroz neke priče smo došli do toga da je najbolje da trenira s nama, jer bi ovim mladim momcima bila čast da takav igrač radi s njima, imali bi mnogo da nauče. A, šta će biti u decembru, januaru, to ne mogu da kažem. Rajković može još mnogo toga da pruži fudbalu</b>“, rekao je danas Savo Milošević na konferenciji za novinare pred meč sa Javorom.</p>
      <p>A, ni taj januar nije daleko…</p>
      <p><b>Foto:</b> <i>partizan.rs</i></p>
      <figure>
        <img src="https://mozzartsport.com/upload/CKEditor/21.11.2019/3232.jpg"/>
      </figure>
    </article>
  </body>
</html>