<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/trono-over-ursula-bennardo-ringrazia-la-de-filippi-le-devo-tutto/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Trono Over, Ursula Bennardo ringrazia la De Filippi: “Le devo tutto”"/>
    <meta property="og:description" content="Ursula Bennardo del Trono Over di Uomini e Donne: le sue dolci parole per Maria De Filippi Ursula Bennardo è diventata madre per la terza volta poco più"/>
  </head>
  <body>
    <article>
      <h1>Trono Over, Ursula Bennardo ringrazia la De Filippi: “Le devo tutto”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_ursula_felice.jpg"/>
      </figure>
      <h3>Ursula Bennardo del Trono Over di Uomini e Donne: le sue dolci parole per Maria De Filippi</h3>
      <p><b>Ursula Bennardo</b> è diventata madre per la terza volta poco più di un mese fa. Difatti l’ex dama di <b>Uomini e Donne Over</b> ha dato alla luce la piccola Bianca avuta con Aruta. Un amore il loro non semplice. Ma quando tutto sembrava essere perduto, <b>Sossio e Ursula</b> hanno capito di essere fatti l’uno per l’altra. Da quel momento non si sono mai più lasciati, tanto che adesso sono diventati addirittura genitori. E Ursula, nell’intervista rilasciata a <i>Nuovo</i>, pare essere sicura che il merito di questa favola sia solo di una persona: <b>Maria De Filippi</b>. Per questa ragione, dalle pagine del settimanale, ha voluto ringraziarla per averle dato l’opportunità di conoscere il suo compagno:</p>
      <blockquote>“A lei devo tantissimo perchè mi ha permesso di vivere un’esperienza favolosa…E poi mi ha fatto conoscere l’amore vero…Ormai ero convinta che non avrei trovato più una persona con la quale condividere la vita e addirittura un figlio…”</blockquote>
      <p><b>Ursula Bennardo e Sossio Aruta</b> verranno presto invitati dalla De Filippi in una delle prossime puntate di UeD per dare loro modo di presentare al grande pubblico la bambina?</p>
      <h3>Uomini e Donne Over, Ursula Bennardo innamorata follemente di Sossio: “Mi ha fatto ricedere sull’amore”</h3>
      <p>Successivamente il giornalista del magazine <i>Nuovo</i> ha chiesto a <b>Ursula Bennardo</b> se ormai abbia sciolto ogni dubbio su <b>Sossio Aruta</b> viste le tantissime incomprensioni avute in passato. E a tal proposito l’ex dama del <b>Trono Over di Uomini e Donne</b> ha mostrato di avere le idee chiarissime:</p>
      <blockquote>“Mai avrei pensato di riaccogliere un uomo in casa…Ma Sossio è riuscito a farmi credere nell’amore, a farmi desiderare una famiglia e a farsi accettare….”</blockquote>
      <p>Insomma <b>Sossio Aruta</b>, che su Ursula ha dichiarato giorni fa a <i>Nuovo Tv</i> di <b><a href="https://www.lanostratv.it/2019/11/gossip-uomini-e-donne-sossio-su-ursula-puo-non-piacere-a-tutti/">adorare il suo carattere deciso</a></b>, è davvero riuscito con la sua schiettezza e genuinità a farla ricredere sull’amore.</p>
      <h3>Ursula Bennardo torna a parlare di Temptation Island Vip: “Pensavo fosse tutto finito con Sossio!”</h3>
      <p><b>Ursula Bennardo</b>, sempre nell’intervista rilasciata al magazine <i>Nuovo</i>, è anche tornata a parlare della sua esperienza a <b>Temptation Island Vip</b> a cui ha preso parte con <b>Sossio Aruta</b>. In quella occasione i due avevano deciso di lasciarsi:</p>
      <blockquote>“Pensavo fosse tutto finito con Sossio…Poi mi sono accorta di provare dei forti sentimenti per lui…”</blockquote>
      <p>Sentimenti che anche <b>Sossio Aruta</b>, il quale <b><a href="https://www.lanostratv.it/2019/10/alessia-marcuzzi-sossio-aruta-si-candida-farei-lisola-gratis/">vorrebbe partecipare all’Isola</a></b>, ha capito di avere visto che per mesi ha poi cercato di riconquistarla in tutti i modi, riuscendoci.</p>
    </article>
  </body>
</html>