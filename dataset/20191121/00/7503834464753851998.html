<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/krijgt-crash-bandicoot-een-nieuw-avontuur/"/>
    <meta property="og:site_name" content="Power Unlimited"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Krijgt Crash Bandicoot een nieuw avontuur? "/>
    <meta property="og:description" content="PlayStation lijkt een nieuwe Crash Bandicoot te teasen, Valve gooit de nieuwe Remote Play-functie voor Steam live, een bekend automerk keert terug naar de Forza-serie. Dit en nog veel meer lees je in een fonkelnieuwe Nachtwacht!"/>
  </head>
  <body>
    <article>
      <h1>Krijgt Crash Bandicoot een nieuw avontuur? </h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Wimpie</a></address>
      <p>
        <b>PlayStation lijkt een nieuwe Crash Bandicoot te teasen, Valve gooit de nieuwe Remote Play-functie voor Steam live, een bekend automerk keert terug naar de Forza-serie. Dit en nog veel meer lees je in een fonkelnieuwe Nachtwacht!</b>
      </p>
      <p>Je week is lekker doormidden gehakt en het weekend komt steeds dichterbij, dus begin deze donderdag met een gloednieuwe Nachtwacht waarin de laatste nieuwtjes en een sappig gerucht voor je klaarstaan. Daar gaan we!<br/>     </p>
      <h3>Krijgt Crash Bandicoot een nieuw avontuur?</h3>
      <p>Woah! Een PlayStation-reclame die begin deze maand uitkwam heeft wellicht de komst van een gloednieuwe Crash Bandicoot-game geteased. In de ‘It’s Time to Play’ commercial zijn (vanaf 00:11) Crash en zijn vrienden racend in een parkeergarage te zien en wie de beelden wat beter bestudeert ziet dat Coco achtervolgd wordt door een gloednieuw maskertje. Het zwevend hoofdje lijkt totaal niet op Aku-Aku en is volgens fans nog niet eerder in de serie gespot.</p>
      <figure>
        <iframe src="https://www.youtube.com/embed/qtYduJR3-UM" width="608" height="370" data-service="Youtube" scrolling="no"/>
      </figure>
      <p>Het gerucht wordt kracht bijgezet door Nicholas Kole, medewerker bij de kleinschalige ontwikkelaar Toys for Bob. Kole gaf maar liefst twee aanwijzingen voor een nieuwe Crash in het afgelopen jaar. In augustus deed hij een retweet van een Toys for Bob-bericht waarop opvallende concept art te zien was. Crash-achtige concept art welteverstaan. Dit bericht werd later verwijderd, wat uiteraard meeega shady is.</p>
      <figure>
        <img src="https://cdn2.pu.nl/media/wimpie/kmafeegkpwi31.jpg"/>
      </figure>
      <p>Eerder deze maand was het weer raak: Kole retweette een bericht van iemand die aanwijzing in de It’s Time to Play-video spotte. De beschrijving: een ‘hmmm’-emoticon.</p>
      <figure>
        <iframe data-src="https://twitter.com/FromHappyRock/status/1191410102470877185?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Naast de tweets van Kole verscheen nog een laatste aanwijzing voor een nieuwe Crash Bandicoot-game: een nieuw ontwerp voor Crash dat afgebeeld staat op een bus. Een scherpe fan spotte de afbeelding en gooide deze op Twitter. Check die tweet hieronder:</p>
      <figure>
        <iframe data-src="https://twitter.com/jumpbuttoncb/status/1194961772777742337?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Online circuleert de naam <a href="https://www.gamesradar.com/is-playstation-teasing-a-new-crash-bandicoot-game-for-next-year/">Crash Bandicoot Worlds</a> als titel voor de nieuwe game, maar uitgever Activision heeft niets naar buiten gebracht over plannen voor een nieuwe Crash Bandicoot. Neem bovenstaande informatie dus met een korreltje zout, maar met de Game Awards in aantocht zou het zomaar eens niet zo lang meer kunnen duren voordat je een officiële aankondiging krijgt…<br/>     </p>
      <h3>Tweede seizoen in SoulCalibur 6 begint volgende week</h3>
      <p>SoulCalibur 6 gaat volgende week zijn tweede seizoen in met drie nieuwe, betaalde personages, twee nieuwe stages, aanpassingen aan de balans tussen vechters en nieuwe moves. Alle spelers krijgen ook totaal nieuwe vecht-mechanics als Soul Attack, een supersterke stoot, en Resist Impact, een defensieve move die elke aanval kan afslaan. Bandai Namco dropte een trailer die seizoen 2 uit de doeken deed. Check ‘m hieronder:</p>
      <figure>
        <iframe src="https://www.youtube.com/embed/yXb2hDneZ3U" width="608" height="370" data-service="Youtube" scrolling="no"/>
      </figure>
      <p>Als DLC-personages komen Hilde, Hoahmaru uit Samurai Shodown en een nog onbekend personage naar Soulcalibur 6. Seizoen twee wordt vanaf 26 november uitgerold en <a href="https://en.bandainamcoent.eu/soulcalibur/news/soulcalibur-vi-update-ver-200-patch-notes?utm_source=SM_official&amp;utm_medium=official_post&amp;utm_campaign=SC6_Patch200">hier</a> lees je de patch notes.<br/>    </p>
      <h3>World’s Edge: ‘Consoleversie Age of Empires 4 niet uitgesloten’</h3>
      <p>Sinds de gameplay reveal op X019 is Age of Empires 4 veelvuldig in het nieuws: eerst maakten de ontwikkelaars van World’s Edge bekend dat de game geen microtransacties zou bevatten en nu is bekend dat de strategische klassieker wel eens naar consoles zou kunnen komen. In gesprek met <a href="https://stevivor.com/features/interviews/age-of-empires-4-console-release-hasnt-been-ruled-out/">Stevivor</a> gaven ontwikkelaars Shannon Loftis en Adam Isgreen desgevraagd het volgende aan:</p>
      <blockquote>We’re going to explore our options. Once we have our wonderful PC game, then we’ll start looking at other ways that we can show up.</blockquote>
      <p>Verder benadrukten Loftis en Isgreen dat het behoorlijk lastig is om ports te maken naar andere platforms, dus het zal echt nog wel even duren voordat je op console kan genieten van de vierde Age of Empires-game. Bovendien is er nog geen releasedatum voor de PC-versie van Age of Empires.</p>
      <figure>
        <iframe src="https://www.youtube.com/embed/rAbI0fewc7w" width="608" height="370" data-service="Youtube" scrolling="no"/>
      </figure>
      <p>     </p>
      <h3>Nieuwe poster voor Neftlix' The Witcher</h3>
      <p>We zijn een maandje verwijderd van The Witcher op Netflix en vandaag pronken Geralt (Henry Cavill), Yeneffer (Anya Chalotra) en Ciri (Freya Allen) op een gloednieuwe poster. De poster focust zich voornamelijk op de personages, maar ook de titel en tagline van de serie zijn in beeld: 'The worst monsters are the ones we create'.</p>
      <figure>
        <img src="https://cdn2.pu.nl/media/wimpie/ej1ufpovaaae9p4.jpg"/>
      </figure>
      <p>Showrunner Lauren Hissirch zal hopen dat de serie een beetje aanslaat, want ze heeft al <a href="https://www.pu.nl/artikelen/nieuws/the-witcher-showrunner-heeft-al-zeven-seizoen-uitgeschreven/">zeven seizoenen</a> van The Witcher uitgeschreven. Vorige week werd bekend dat een tweede seizoen in ieder geval al <a href="https://www.dualshockers.com/the-witcher-netflix-series-renewed-season-two/">is besteld</a>. Vanaf 20 december zie je Geralt monsters en mensen onthoofden in The Witcher op Netflix.</p>
      <h3>Steam Remote Play Together-functie is live</h3>
      <p>Na een maand <i>bèta testing</i> kan je nu Valve’s nieuwe Steam Remote Play Together-functie gebruiken. Alle Steam-gebruikers hebben toegang tot de functie die ervoor zorgt dat local multiplayer op mobiele apparaten mogelijk wordt. Met je iPhone of Android-smartphone kan je dus samen spelen met gamers op Windows, macOS en Linux. Alleen de host van de sessie moet de game in zijn of haar bibliotheek hebben staan, de rest kan simpel de sessie joinen met de Steam Chat en Steam Link-apps.</p>
      <figure>
        <iframe src="https://www.youtube.com/embed/ClPgQMi_h8c" width="608" height="370" data-service="Youtube" scrolling="no"/>
      </figure>
      <p>Om de release van Remote Play Together te vieren heeft Valve een grote <a href="https://store.steampowered.com/sale/together">co-op-sale</a> live gegooid met games die de nieuwe functie ondersteunen. Titels als Enter the Gungeon, Cuphead, Overcooked en Spelunky zijn met lekkere kortingen te scoren. De sale loopt nog tot en met 25 november.<br/>    </p>
      <h3>Toyota keert terug naar Forza</h3>
      <p>In een ideale wereld laten racesimulatoren je achter de sturen kruipen van alle merken auto’s die onze aardbol rijk is. Helaas is de realiteit anders: automerken sluiten graag exclusieve deals met ontwikkelaars, waardoor je nu bijvoorbeeld alleen in Gran Turismo kan rijden in wagens van Toyota. Speel je Forza Horizon 4, dan moet je het helaas zonder bolides van de Japanse fabrikant doen. Binnenkort komt daar echter verandering in.</p>
      <figure>
        <iframe data-src="https://twitter.com/ForzaMotorsport/status/1196868827646222337?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Yes! Forza Motorsport en Toyota hebben een deal gesloten die de Japanse auto’s terugbrengt naar Forza-games. Op 12 december verschijnt de eerste Toyota in Forza Horizon 4, de 1998 Toyota Supra RZ, waarna meer wagens zullen volgen. Welke modellen dat precies zijn is nog niet bekend. Need for Speed-fans kunnen ook zachtjes hopen op Toyota’s Heat, want de Forza-deal zou het startsein kunnen worden voor onderhandelingen met andere ontwikkelaars. Afgelopen augustus was Toyota nog een beetje in de war als het om licenties in games gaat; de fabrikant deed op Twitter <a href="https://www.thedrive.com/news/29510/toyota-backtracks-on-why-it-wont-license-cars-to-video-games-like-need-for-speed">nogal tegenstrijdige uitspraken</a>.</p>
    </article>
  </body>
</html>