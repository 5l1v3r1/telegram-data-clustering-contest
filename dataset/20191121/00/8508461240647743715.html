<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/recenzie/jbl-partybox-1000-s-vykonom-1-100w-je-skutocna-party-lahodka/"/>
    <meta property="og:site_name" content="TECHBOX"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="JBL PartyBox 1000 s výkonom 1 100W je skutočná párty lahôdka"/>
    <meta property="og:description" content="JBL rozšírilo rad PartyBox o model s označením 1000. Ponúka poriadny výkon, zábavnú konštrukciu alebo DJ Pad zabudovaný priamo do reproduktoru."/>
  </head>
  <body>
    <article>
      <h1>JBL PartyBox 1000 s výkonom 1 100W je skutočná párty lahôdka</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Juraj Recký</a></address>
      <p>
        <b>JBL PartyBox1000 s výkonom 1 100W nepozná obmedzenia. Prenosný reproduktor so svetelnou šou ozvučí akúkoľvek párty. Potešil náramok na ovládanie.</b>
      </p>
      <h3>Naše hodnotenie</h3>
      <p>
        <b>95%</b>
      </p>
      <h4>Výhody</h4>
      <ul>
        <li>výkon 1100W</li>
        <li>ovládanie a jeho kreatívne možnosti</li>
        <li>náramok Air Gesture</li>
      </ul>
      <h4>Nevýhody</h4>
      <ul>
        <li>presun na kolieskach</li>
      </ul>
      <h4>Jednou vetou</h4>
      <p>JBL PartyBox 1000 je pre špecifickú cieľovú skupinu, no je to dobrý a najmä zábavný reproduktor. Ak milujete párty, poteší vás DJ PAD!</p>
      <hr/>
      <p>JBL s ich radom PartyBox viackrát zdvihlo obočie konzervatívnejším zákazníkom. Ak medzi nich patríte, položte si na hlavu tehlu. Pri PartyBox 1000 vám obočie uletí do stratosféry. Tento reproduktor je zrejme najhlučnejší cirkus na kolieskach, a to doslova, s akým ste sa kedy stretli.</p>
      <figure>
        <img src="https://techbox.dennikn.sk/wp-content/uploads/2019/11/JBL-PartyBox-1000-web-7.jpg"/>
      </figure>
      <p>Pri výkone 1100W je zrejme na mieste sa spýtať, či aj záhradnú párty netreba premiestniť na samotu. V paneláku výkon určite neskúšajte, na záhrade sa pripravte na vajíčkový nálet od susedov. A ak by ste chceli pochybovať, PartyBox 1000 ani pri maximálnom výkone nechrčí. Všetko znie presne tak, ako má.</p>
      <related>
        <a href="https://techbox.dennikn.sk/s-prenosnym-reproduktorom-jbl-partybox-300-zazijete-poriadnu-party/"/>
      </related>
      <p>Pri tomto párty reproduktore zabudnite na batérie, elektrinu musíte čerpať zo siete. Prirodzene, preto chýba aj napájanie z auta, aké bolo pri niektorom z menších bratov tohto velikána. Autobatéria by utiahla možno úvodnú zvučku. V aute by ste s PartyBoxom 1000 tiež nepochodili pre jeho rozmery.</p>
      <figure>
        <img src="https://techbox.dennikn.sk/wp-content/uploads/2019/11/JBL-PartyBox-1000-web-4.jpg"/>
      </figure>
      <p>Poznáte tie čierne plastové smetné koše spred rodinných domov? Presne taký veľký je tento reproduktor. Hmotnosť? 34,7 kilogramu! Preto vyššie spomenuté kolieska. Konektivita je v podstate štandard triedy PartyBox. Výstup na mikrofón, gitaru, USB, AUX a vstupy a výstupy na RCA.</p>
      <figure>
        <img src="https://techbox.dennikn.sk/wp-content/uploads/2019/11/JBL-PartyBox-1000-web-5.jpg"/>
      </figure>
      <p>Skôr vás zaujme vrchná strana reproduktora. Na nej ako novinku nájdete tlačidlo na prepínanie medzi zdrojmi hudby a samozrejme Bluetoooth tlačidlo. Upúta tiež možnosť Smart DJ, Bass Boost má v tomto prípade dve úrovne. Avšak, ruku na srdce, toto všetko si všimnete až po tom, čo preskúmate DJ PAD, teda 16 tlačidiel, ktoré reagujú na tlak a prítlak.</p>
      <figure>
        <img src="https://techbox.dennikn.sk/wp-content/uploads/2019/11/jbl-partybox1000-lifestyle-1.jpg"/>
        <figcaption>
          <cite>ZDROJ | JBL</cite>
        </figcaption>
      </figure>
      <p>Týmito tlačidlami meníte farbu osvetlenia, to už nie je len okolo reproduktorov, svieti celá predná plocha. Tlačidlá tiež slúžia na spúšťanie prednahratých zvukov a majú rôzne mixážne funkcie. Ak sa s nimi zžijete, bude až prekvapení, čo sa všetko dá pri s tak jednoduchými efektami robiť.</p>
      <figure>
        <img src="https://techbox.dennikn.sk/wp-content/uploads/2019/11/JBL-PartyBox-1000-web-1.jpg"/>
      </figure>
      <p>Nechýba ryha na uloženie smartfónu či tabletu. Trošku ma zamrzelo, že iPad Pro s 12,9-palcovou uhlopriečkou sem nevošiel doslova o milimetrík či dva. Na druhej strane, nabíjanie zariadení z reproduktora cez USB je perfektná vychytávka.</p>
      <figure>
        <img src="https://techbox.dennikn.sk/wp-content/uploads/2019/11/JBL-PartyBox-1000-web-3.jpg"/>
      </figure>
      <p>V balení nájdete aj náramok Air Gesture, ktorý má svietenie farebne zladené s reproduktorom. je vybavený gyroskopom vďaka čomu môžete náramkom na diaľku reproduktor ovládať. K dispozícii sú 3 gestá, čo by sa mohli na prvý pohľad zdať málo, no verte, že to bohato stačí. Zapnúť, vypnúť alebo prepnúť skladbu s náramkom zvládnete, ak by ste chceli robiť čokoľvek zložitej, ovládanie by nekomfortné.</p>
      <figure>
        <img src="https://techbox.dennikn.sk/wp-content/uploads/2019/11/jbl-partybox1000-lifestyle-2.jpg"/>
        <figcaption>
          <cite>ZDROJ | JBL</cite>
        </figcaption>
      </figure>
      <p>JBL PartyBox1000 ponúka možnosť spojiť dva reproduktory pomocou funkcie TWS, ktorá využíva na komunikáciu Bluetooth. Rozsah dynamickej frekvenčnej odozvy je 30 Hz až 20 kHz .</p>
      <figure>
        <img src="https://techbox.dennikn.sk/wp-content/uploads/2019/11/jbl-partybox1000-lifestyle-3.jpg"/>
        <figcaption>
          <cite>ZDROJ | JBL</cite>
        </figcaption>
      </figure>
      <p>Otázne je, či sa v JBL rozhodli pre správny pomer cena/výkon. <a href="https://www.jbl.sk/jbl-partybox1000.html">Reproduktor stojí u slovenského distribútora 999,00 €.</a> Veľa? Úprimne ani nie. Tento reproduktor nie je z tých, ku ktorým len pripojíte cez Bluetooth telefón a zapnete Spotify. PartyBox 1000 je pre tých, čo majú ambíciu byť pri púšťaní pesničiek kreatívni. Ak by ste si k reproduktoru dokúpili DJ ovládač, zaplatili by ste ďaleko viac.</p>
      <p>
        <b>JBL PartyBox 1000 je trochu špecifický reproduktor. Aby ste ho ocenili, musíte mať v sebe namiešaný správny koktail šialenosti, neviazanosti a obľuby divokých večierkov. Ponúka výkon, ktorý rozhodne neustojí 2-izbový panelákový byt, no na záhradnej párty vyčaruje jedinečnú atmosféru. Ak chcete party posunúť na vyššiu úroveň, k dispozícii máte DJ PAD tlačidlá. Ak si chcete party len užiť, no mať hudbu pod kontrolou aj na diaľku, oceníte zasa ovládací náramok.</b>
      </p>
    </article>
  </body>
</html>