<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699468/%D8%B3%D9%BE%D8%A7%D9%87-%DA%AF%D9%84%D8%B3%D8%AA%D8%A7%D9%86%E2%80%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%AF%D8%B1-48-%D8%B3%D8%A7%D8%B9%D8%AA-%D8%A8%D9%87-%D9%BE%D8%A7%DB%8C%D8%A7%D9%86-%D8%B1%D8%B3%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="سپاه گلستان‌: اغتشاشات اخیر در 48 ساعت به پایان رسید"/>
    <meta property="og:description" content="فرمانده سپاه نینوای گلستان گفت: امروز عامل بازدارندگی ما شهدای ما هستند و همین باور به شهدا بود که در ۴۸ ساعت ناامنی دشمن‌ساخت و اغتشاشات چند روز اخیر را از سوی مردم به پایان رساند."/>
  </head>
  <body>
    <article>
      <h1>سپاه گلستان‌: اغتشاشات اخیر در 48 ساعت به پایان رسید</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039302_334.jpg"/>
      </figure>
      <p>فرمانده سپاه نینوای گلستان گفت: امروز عامل بازدارندگی ما شهدای ما هستند و همین باور به شهدا بود که در ۴۸ ساعت ناامنی دشمن‌ساخت و اغتشاشات چند روز اخیر را از سوی مردم به پایان رساند.</p>
      <p>به گزارش تسنیم، سردار حسین معروفی ظهر امروز در دومین یادواره 281 شهید ورزشکار استان گلستان اظهار داشت: شهدا برای کشور و ملت ما عزت آفریدند و ورزشکاران نیز با موفقیت‌ در میدان‌های مختلف و به اهتزاز درآوردن پرچم مقدس جمهوری اسلامی، سبب غرور و عزت ملی می‌شوند.</p>
      <p>وی در ادامه با گرامیداشت هفته بسیج، این شجره طیبه را برگرفته از مکتب وحی و اهل‌بیت (ع) دانست و گفت: بسیج بن‌بست شکن بوده و هست. در تفکر بسیجی نشد و نمی‌شود جایگاهی ندارد، ما امت امام حسین (ع) هستیم که در برابر ظلم و بن‌بست ایستاد و زندگی با ذلت را نپذیرفت.</p>
      <p>فرمانده سپاه نینوای استان خاطرنشان کرد: شهدای ما در دوران دفاع مقدس تا کنون جان خود را فدای انقلاب اسلامی و ملت ایران کردند و برای مردم ما عزت به ارمغان آوردند.</p>
      <p>بیشتر بخوانید<br/>آیت‌الله ‌صفایی‌بوشهری در گفت‌وگو با ‌تسنیم‌: ‌آشوب ها از ‌خارج ‌هدایت می‌شد / صف مردم از اغتشاشگران جداست</p>
      <p>نماینده ولی فقیه در کهگیلویه و بویراحمد: آشوبگران‌ با لشکرکشی خیابانی ‌حرمت مردم را شکستند‌</p>
      <p>‌رئیس سازمان بسیج: در کمتر از 48 ساعت اغتشاشات مدیریت شد / مردم سریعا صفوف خود را از ‌آشوبگران جدا کردند</p>
      <p>وی گفت: بزرگی و عزت ملت ایران امروز برگرفته از خون مقدس شهداست که سبب شده دشمنان دیگر حتی نتوانند خیال خامی هم در ذهن خود بپرورانند.</p>
      <p>سردار معروفی اظهار داشت: امروز عامل بازدارندگی ما شهدای ما هستند و همین باور به شهدا بود که در 48 ساعت ناامنی دشمن‌‌ساخت چند روز اخیر را از سوی مردم به پایان رساند.</p>
      <p>وی تأکید کرد: بسیج سیاسی‌کار نیست اما سیاسی است زیرا دین ما از سیاست جدا نیست و بسیجیان جان خود را در کف دست گذاشته‌اند تا امنیت مردم حفظ شود.</p>
      <p>فرمانده سپاه نینوای استان با بیان اینکه باید به جوانان امروز اعتماد کرد، گفت: جوان امروز ما استعدادهای فوق‌العاده‌ای دارند که در سخت‌ترین شرایط به کمک کشور و ملت ایران می‌آیند. جوانان امروز نشان دادند به برکت خون شهدا و تلاش جوانان هیچ بن‌بستی وجود ندارد.</p>
    </article>
  </body>
</html>