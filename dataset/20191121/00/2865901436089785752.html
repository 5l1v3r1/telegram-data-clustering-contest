<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/crno-beli-bombarderi-zdjelar-i-ivanovic-strelci-najlepsih-golova/343057"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Crno-beli bombarderi: Zdjelar i Ivanović strelci najlepših golova"/>
    <meta property="og:description" content="Satovi kao nagrade za pogotke u 14. i 15. kolu"/>
  </head>
  <body>
    <article>
      <h1>Crno-beli bombarderi: Zdjelar i Ivanović strelci najlepših golova</h1>
      <h2>Satovi kao nagrade za pogotke u 14. i 15. kolu</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Dve nagrade za fudbalere Partizana usred prvenstvene pauze. Laureati – <b>Saša Zdjelar</b> i <b>Đorđe Ivanović</b>. Crno-beli bombarderi dobili su satove kao dar Fudbalskog saveza Srbije, kao nagrade za strelce najlepših golova u 14. i 15. kolu Superlige.</p>
      <p><b>Ivanović</b> je postigao prelep gol protiv Čukaričkog na Banovom brdu, mada mu osim ove nagrade nije mnogo toga doneo, jer je Partizan izgubio utakmicu.<br/>„<b>Očekivao sam da u ovom kolu pobedi gol Igora Ivanovića iz Napretka, koji je napravio slalom protiv Mladosti u Lučanima, ali time moje pobeda još više dobija na značaju. Prija mi što su treneri glasali, jer struka najbolje zna koji gol i koja akcija imaju najviše tehničkih elemenata u sebi</b>“, rekao je <b>Đorđe Ivanović.</b></p>
      <p>Njegova najveća želja je da zatrese mrežu i AZ Alkmara u četvrtak u Ligi Evrope.<br/>„<b>Voleo bih da mi šef ukaže šansu protiv AZ Alkmara, trudiću se da i u Holandiji zatresem mrežu, na bilo koji način, ne mora da bude tako lep i atraktivan kao protiv Čukaričko</b>g“, istakao je <b>Ivanović.</b></p>
      <figure>
        <iframe src="https://www.youtube.com/embed/I0wq9pZH8Os" width="425" height="349" data-service="Youtube" scrolling="no"/>
      </figure>
      <p>Nagradu je dobio i <b>Saša Zdjelar</b> za „strelu“ kojom je pocepao mrežu Vojvodine u Humskoj. Njegov gol ima i dodatnu težinu, jer je Partizan dobio utakmicu.<br/>„<b>To je, bez dileme, moj najlepši gol u karijeri. Sve se namestilo, Sadik je odigrao povratnu, lopta mi je legla kako treba i pogodio sam sam rogalj Vošinog gola. Moja uloga u timu je takva da više pomažem ovima što su iza mene, nego ovima ispred, ali kada postignem gol, to je onda remek-delo</b>“, našalio se <b>Saša Zdjelar</b>.</p>
      <figure>
        <iframe src="https://www.youtube.com/embed/t-6UzmMTmZQ" width="425" height="349" data-service="Youtube" scrolling="no"/>
      </figure>
      <p>Nova šansa za nove nagrade, Partizan u petak nastavlja prvenstvenu trku utakmicom protiv Javora u Humskoj.</p>
      <figure>
        <img src="https://mozzartsport.com/upload/CKEditor/21.11.2019/3232.jpg"/>
      </figure>
      <p><b>Foto:</b> <i>fss.rs</i></p>
      <p> </p>
    </article>
  </body>
</html>