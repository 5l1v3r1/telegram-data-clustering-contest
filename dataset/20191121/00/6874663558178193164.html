<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774252,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="מנדלבליט יודיע הערב ב-19:30 על החלטתו בתיקי נתניהו"/>
    <meta property="og:description" content="בתום הדיונים בצמרת הפרקליטות ואנשי היועץ המשפטי לממשלה לאחר השימוע לנתניהו, מנדלבליט ימסור הצהרה לתקשורת במשרד המשפטים בירושלים על החלטתו אם להגיש כתבי אישום נגד רה&quot;מ; נתניהו הודיע כי ימסור הודעה בשעה 20:30"/>
  </head>
  <body>
    <article>
      <h1>מנדלבליט יודיע הערב ב-19:30 על החלטתו בתיקי נתניהו</h1>
      <h2>בתום הדיונים בצמרת הפרקליטות ואנשי היועץ המשפטי לממשלה לאחר השימוע לנתניהו, מנדלבליט ימסור הצהרה לתקשורת במשרד המשפטים בירושלים על החלטתו אם להגיש כתבי אישום נגד רה"מ; נתניהו הודיע כי ימסור הודעה בשעה 20:30</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">תומר גנון</a></address>
      <p>היועץ המשפטי לממשלה, אביחי מנדלבליט, ימסור הערב (ה') בשעה 19:30 את החלטתו בתיקים בהם ראש הממשלה בנימין נתניהו נחקר כחשוד. מנדלבליט ימסור הצהרה לתקשורת במשרד המשפטים ברח' צאלח א-דין בירושלים. נתניהו הודיע כי ימסור הודעה בשעה 20:30.</p>
      <p><b>חקירות בזק - התמלילים שנחשפו: <a href="https://www.calcalist.co.il/local/home/0,7340,L-5671,00.html"><b>לחצו כאן</b></a> </b> </p>
      <p>רגע לפני הכרעת היועמ"ש קריאה מעמיקה באלפי עמודי התמלילים בתיק 4000 שפורסמו בשבועיים האחרונים בכלכליסט, מלמדת שתשתית הראיות שנאספה בחקירת המשטרה ורשות ניירות ערך מבוססת ומצדיקה הגשת כתב אישום נגד ראש הממשלה בנימין נתניהו, על ביצוע עבירות מרמה, הפרת אמונים וגם שוחד. אולי לא בכל תתי הפרשיות שהופיעו בכתב החשדות. אבל בוודאי בכל מה שקשור לפרשייה המרכזית, זירוז ואישור החתימה על עסקת בזק-yes בשעה שנתניהו כשר התקשורת נמצא בניגוד עניינים חריף ומקבל טובות הנאה.</p>
      <p>היעד המרכזי של פרקליטי נתניהו בשימוע שהתקיים בחודש שעבר היה מחיקת סעיף השוחד בתיק 4000 — מתן הטבות רגולטריות לשאול אלוביץ' בתמורה לשעבוד הסיקור לטובת ראש הממשלה ורעייתו.</p>
      <figure>
        <img src="https://images1.calcalist.co.il/PicServer3/2019/09/16/935557/CAL157044_l.jpg"/>
        <figcaption>בנימין נתניהו ואביחי מנדלבליט <br/>צילום: יאיר שגיא, עמית שאבי</figcaption>
      </figure>
      <p>לקראת הודעת מנדלבליט על החלטתו בתיקי ראש הממשלה בנימין נתניהו, פעילים בליכוד מארגנים הפגנת תמיכה הערב מול מעון ראש הממשלה בירושלים.</p>
    </article>
  </body>
</html>