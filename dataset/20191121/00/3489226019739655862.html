<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mpasket-apolaystikos-o-olympiakos-sto-berolino"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Μπάσκετ: Απολαυστικός ο Ολυμπιακός στο Βερολίνο"/>
    <meta property="og:description" content="Την καλύτερη φετινή του εμφάνιση πραγματοποίησε ο Ολυμπιακός στο Βερολίνο. Μόλις δύο 48ωρα μετά τη συντριβή από τη Μπάγερν στο Μόναχο, οι «ερυθρόλευκοι» συνέτριψαν με 99-80 την ίδια Άλμπα που την περασμένη βδομάδα νίκησε τον Παναθηναϊκό στο ΟΑΚΑ. Η διαφορά έφτασε και τους 26 πόντους στην γ’ περίοδο πριν οι Γερμανοί αντιδράσουν και μειώσουν το σκορ."/>
  </head>
  <body>
    <article>
      <h1>Μπάσκετ: Απολαυστικός ο Ολυμπιακός στο Βερολίνο</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Την καλύτερη φετινή του εμφάνιση πραγματοποίησε ο Ολυμπιακός στο Βερολίνο. Μόλις δύο 48ωρα μετά τη συντριβή από τη Μπάγερν στο Μόναχο, οι «ερυθρόλευκοι» συνέτριψαν με 99-80 την ίδια Άλμπα που την περασμένη βδομάδα νίκησε τον Παναθηναϊκό στο ΟΑΚΑ. Η διαφορά έφτασε και τους 26 πόντους στην γ’ περίοδο πριν οι Γερμανοί αντιδράσουν και μειώσουν το σκορ.</h4>
      <p>Οι «ερυθρόλευκοι» μπήκαν κεφάτοι στο παιχνίδι και έφεραν τη διαφορά στο +10 πριν ακόμη συμπληρωθεί πεντάλεπτο (4-14). Ο Ρούμπιτ που ξεκίνησε βασικός ήταν ο πρωταγωνιστής στο ξεκίνημα, αλλά οι <b>Παπανικολάου</b>, <b>Πρίντεζης</b>, <b>Σπανούλης</b>, <b>Κόνιαρης</b>, Πολ ακολούθησαν τον ρυθμό του Αμερικανού.</p>
      <p>Η ομάδα του <b>Αϊτο Ρενέσες</b> ουδέποτε κατέβασε τη διαφορά κάτω από το 57-71 του 29ου λεπτού. Ο Ολυμπιακός χειροκροτήθηκε θερμά από μερικές δεκάδες Έλληνες φιλάθλους στη Mercedes-Benz Arena. Παραμένει πάντως χαμηλά στη βαθμολογία, αφού η νίκη του ήταν μόλις η 4η σε 10 αγωνιστικές. Η Άλμπα έμεινε στο 3-7.</p>
      <p>Ο <b>Ολυμπιακός </b>υποδέχεται την ερχόμενη εβδομάδα την Αρμάνι Μιλάνο στο ΣΕΦ, ενώ στις 6 Δεκεμβρίου είναι προγραμματισμένο το ελληνικό ευρωπαϊκό ντέρμπι με τον ΠαναθηναΪκό. Οι «<b>πράσινοι</b>» παίζουν με τη Μπάγερν στο Μόναχο το βράδυ της <b>Παρασκευής</b>.</p>
      <p>Ο <b>Ουίλι Ριντ </b>(2 π.) τραυματίστηκε στον προσαγωγό και δεν αγωνίστηκε στο β’ ημίχρονο. </p>
      <h3>Η υπόλοιπη σύνθεση του Ολυμπιακού: </h3>
      <p>Πάντερ, Ρότσεστι 5, Μπάλντγουιν 6, Πολ 12, Κόνιαρης 7, Σπανούλης 11, Μιλουτίνοφ 8,Βεζένκοφ 5, Πρίντεζης 15, Παπανικολάου 12, Ρούμπιτ 16. Ο Μέισον ήταν πρώτος σκόρερ της Άλμπα με 15 πόντους, ενώ ο Έρικσον πέτυχε 13.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>