<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/news/i-figli-di-genitori-elicottero-hanno-minore-capacita-di-essere-autonomi"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="I figli di &quot;genitori elicottero&quot; hanno minore capacità di essere autonomi"/>
    <meta property="og:description" content="Secondo un recente studio, i figli di genitori elicottero sono a rischio perché manifestano bassa padronanza e conoscenza di sé, scarsa capacità di autoregolazione e altrettanto scarsa competenza sociale. Inoltre, potrebbero avere maggiore ansia e notevoli problemi di interiorizzazione."/>
  </head>
  <body>
    <article>
      <h1>I figli di "genitori elicottero" hanno minore capacità di essere autonomi</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Sara De Giorgi</a></address>
      <p>I <a href="https://www.nostrofiglio.it/bambino/bambino-1-3-anni/psicologia/genitori-elicottero">"genitori elicottero"</a>, spesso, sono convinti di aver fatto bene a compiere le azioni giuste per i loro figli, ma, secondo un ricercatore della <b>West Virginia University</b>, ciò che fanno è raccogliere - e accumulare - solo frutti per se stessi.</p>
      <p> </p>
      <p><b>Kristin Moilanen</b>, professore associato di <a href="https://lshd.wvu.edu/cdfs">"Child Development and Family Studies Programs"</a>, ha affermato che i fenomeni di "genitorialità elicottero" si verificano più spesso nelle famiglie della classe medio-alta, nelle quali la posta in gioco è alta perché padri e madri possano mostrare il successo dei loro figli.</p>
      <p> </p>
      <p>La sua ricerca, pubblicata sul <a href="https://link.springer.com/article/10.1007%2Fs10826-019-01433-5"><i>Journal of Child and Family Studies</i></a>, si concentra su giovani adulti <b>dai 18 ai 24 anni</b> e mostra, attraverso i risultati, che i "<a href="http://www.nostrofiglio.it/bambino/bambino-1-3-anni/psicologia/genitori-elicottero">genitori elicottero</a>" generano nei figli "bassa padronanza e conoscenza di sé, scarsa capacità di autoregolazione e altrettanto scarsa competenza sociale".</p>
      <p> </p>
      <p>Moilanen ha affermato: «Sfortunatamente, penso che il termine adatto per definire quei bambini sia <b>"figli della serra"</b>. Penso che siano stati allevati per vivere come fiori delicati in serra, cioè in condizioni ben controllate e - proprio come piante tropicali - sono vulnerabili ogni volta che tali condizioni vengono a mancare: questo è un pensiero spaventoso».</p>
      <p> </p>
      <related>
        <h4>LEGGI ANCHE</h4>
        <a href="https://www.nostrofiglio.it/bambino/bambino-3-6-anni/psicologia-3-6-anni/consigli-per-non-essere-genitori-iperprotettivi-e-ansiosi"/>
      </related>
      <p> </p>
      <p>Ciò che vuole il <a href="http://www.nostrofiglio.it/bambino/bambino-1-3-anni/psicologia/genitori-elicottero">genitore elicottero</a>, secondo Moilanen, non è quello che vuole il bambino o l'adolescente. Per esempio, nel caso della scelta dell'università "giusta" un genitore elicottero potrebbe forzare il ragazzo a scegliere medicina, quando invece lui vorrebbe diventare un artista o altro.</p>
      <p> </p>
      <p>Inoltre, spesso i bambini prendono a cuore il ripetuto ed eccessivo coinvolgimento dei genitori nelle loro decisioni e ciò potrebbe minare profondamente il concetto che sviluppano, in seguito, di se stessi e la loro capacità di autoregolarsi.</p>
      <p> </p>
      <p>Secondo Moilanen i ragazzi potrebbero capire da soli i problemi, ma i genitori si inseriscono ancora prima che i figli abbiamo l'opportunità di imparare in autonomia. Inoltre, dai risultati della ricerca è emerso che <b>gli effetti collaterali della continua mancanza di autonomia del bambino potrebbero aumentare l'ansia e i problemi di interiorizzazione</b>, oltre a portare alla convinzione che non è in grado di vivere in modo indipendente e che i suoi risultati sono principalmente modellati da forze esterne anziché dalle sue decisioni.</p>
      <p> </p>
      <p>Infine, Moilanen ha osservato che alcuni bambini potrebbero aver bisogno di una maggiore supervisione di altri e che tali situazioni variano da famiglia a famiglia e persino da bambino a bambino all'interno di una famiglia.</p>
      <p> </p>
      <p>TI PUO' INTERESSARE: <a href="https://www.nostrofiglio.it/bambino/bambino-6-14-anni/tempo-libero/sei-un-genitore-elicottero-i-7-segnali-e-che-cosa-fare">Sei un genitore elicottero? I 7 segnali (e cosa fare)</a></p>
      <p> </p>
      <p>GUARDA ANCHE LA GALLERIA FOTOGRAFICA:</p>
      <p> </p>
      <related>
        <a href="https://www.nostrofiglio.it/bambino/bambino-3-6-anni/psicologia-3-6-anni/come-crescere-bimbi-felici-7-consigli-pratici-dell-universita-di-harvard"/>
      </related>
      <p> </p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/bambino/bambino-6-14-anni/tempo-libero/sei-un-genitore-elicottero-i-7-segnali-e-che-cosa-fare"/>
        <a href="https://www.nostrofiglio.it/bambino/bambino-1-3-anni/psicologia/genitori-elicottero-e-genitori-ruspanti"/>
        <a href="https://www.nostrofiglio.it/bambino/bambino-1-3-anni/psicologia/genitori-elicottero"/>
        <a href="https://www.nostrofiglio.it/bambino/bambino-3-6-anni/psicologia-3-6-anni/consigli-per-non-essere-genitori-iperprotettivi-e-ansiosi"/>
      </related>
    </article>
  </body>
</html>