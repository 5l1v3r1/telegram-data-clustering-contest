<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/roymania-epixeirhsh-myoktonias-me-treis-nekroys-kai-40-atoma-noshleyomena"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ρουμανία: Επιχείρηση μυοκτονίας με τρεις νεκρούς και 40 άτομα νοσηλευόμενα"/>
    <meta property="og:description" content="Στο νοσοκομείο εξακολουθούν να νοσηλεύονται σαράντα άτομα, έπειτα από επιχείρηση μυοκτονίας που έγινε προ ημερών στην Τιμισοάρα και είχε ως αποτέλεσμα να χάσουν τη ζωή τους τρεις άνθρωποι, ένα νεογέννητο μίας εβδομάδας, ένα τρίχρονο παιδί και η μητέρα των δύο παιδιών. "/>
  </head>
  <body>
    <article>
      <h1>Ρουμανία: Επιχείρηση μυοκτονίας με τρεις νεκρούς και 40 άτομα νοσηλευόμενα</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Στο νοσοκομείο εξακολουθούν να νοσηλεύονται σαράντα άτομα, έπειτα από επιχείρηση μυοκτονίας που έγινε προ ημερών στην Τιμισοάρα και είχε ως αποτέλεσμα να χάσουν τη ζωή τους τρεις άνθρωποι, ένα νεογέννητο μίας εβδομάδας, ένα τρίχρονο παιδί και η μητέρα των δύο παιδιών. </h4>
      <p>Οι ρουμανικές αρχές απέδωσαν το <b>θάνατο των τριών ανθρώπων</b> στην<b> τοξικότητα του προϊόντος </b>που χρησιμοποιήθηκε και ο αντιπεριφερειάρχης της περιφέρειας Τιμισοάρα Κριστιαν Φραντέσκου δήλωσε ότι <b>«αυτή τη στιγμή νοσηλεύονται σαράντα άτομα, 29 παιδιά και 11 ενήλικες».</b></p>
      <p>Παράλληλα, πρόσθεσε, διενεργούνται έλεγχοι στο κτήριο όπου είχε γίνει η επιχείρηση μυοκτονίας, αλλά και στην ευρύτερη περιοχή, ούτως ώστε να εξακριβωθεί εάν είναι ασφαλή για τη στέγαση των ενοίκων τους. Ο κ. Φραντέσκου ενημέρωσε για τους ελέγχους τον υπουργό Εσωτερικών Μαρτσέλ Βέλα, ο οποίος υπογράμμισε ότι η κυβέρνηση κάνει ό,τι είναι δυνατόν για να συμβάλλει στην επίλυση του ζητήματος.</p>
      <p>Υπενθυμίζεται ότι, η εισαγγελία της Τιμισοάρα <b>ξεκίνησε έρευνα για ανθρωποκτονία από αμέλεια</b>, <b>πρόκληση σωματικών βλαβών και διακίνηση τοξικών ουσιών σε βάρος του ιδιοκτήτη της εταιρείας,</b> ο οποίος συνελήφθη. Η Εθνική Υγειονομική και Κτηνιατρική Αρχή (ANSVSA) ανακοίνωσε ότι από ελέγχους που έγιναν αποκαλύφθηκε η παρουσία φωσφιδίου, πιθανόν φωσφορούχου αργιλίου, άνω του ανώτατου επιτρεπτού ορίου, σε θανατηφόρο δόση στο προϊόν που χρησιμοποιήθηκε.</p>
      <p>Πηγή: ΑΠΕ - ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>