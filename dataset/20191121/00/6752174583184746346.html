<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-az-orszag-legjobb-pedagoguskepzo-intezmenye-lett-a-pte-kpvk/"/>
    <meta property="og:site_name" content="lokál"/>
    <meta property="article:published_time" content="2019-11-21T00:01:59+00:00"/>
    <meta property="og:title" content="Az ország legjobb pedagógusképző intézménye lett a PTE KPVK"/>
    <meta property="og:description" content="A Figyelő Felsőoktatási Rangsor 2020 részeként idén is elkészült a magyarországi egyetemek és főiskolák, egyetemi és főiskolai karok és képzési területek abszolút rangsora."/>
  </head>
  <body>
    <article>
      <h1>Az ország legjobb pedagógusképző intézménye lett a PTE KPVK</h1>
      <address><time datetime="2019-11-21T00:01:59+00:00">21 Nov 2019, 00:01</time> by <a rel="author">Lokál Szekszárd</a></address>
      <p>A Figyelő 2020-as felsőoktatási rangsorának részeként idén is elkészült a magyarországi egyetemek és főiskolák, egyetemi és főiskolai karok és képzési területek abszolút rangsora.</p>
      <figure>
        <img src="https://www.lokal.hu/wp-content/uploads/2019/07/SS_PTEKPVK2-1280x854.jpg"/>
        <figcaption>A ranglistán a pedagógusképző intézmények között, az alsófokú pedagógusképzés terén a legjobb magyar intézmény a PTE KPVK lett Illusztráció: Nagy Nándor</figcaption>
      </figure>
      <p>Prof. dr. Szécsi Gábor, a Pécsi Tudományegyetem Kultúratudományi, Pedagógusképző és Vidékfejlesztési Kar dékánja tájékoztatott, hogy a Figyelő évente állít fel ilyen jellegű rangsort a felsőoktatási intézményekről, az ott működő karok tevékenységének figyelembevételével.</p>
      <p>– Ez a rangsor arra hivatott, hogy a felvételire jelentkezőket, a gazdasági, társadalmi élet figuráit ráhangolja a felsőoktatási eredményekre. Ebben a rangsorban a számunkra legfontosabb eredmény az, hogy a pedagógusképző intézmények között az alsófokú pedagógusképzés terén a legjobb magyar intézmény a PTE KPVK lett. Úgy gondolom, hogy ez az első hely az eddig végzett munka gyümölcse, amely magában foglalja az oktatói és a hallgatói teljesítményeket, mindemellett a kar képzési és tudományos területen végzett kiemelkedő munkájának indikátorait, mutatóit – részletezte a szekszárdi campus dékánja.</p>
    </article>
  </body>
</html>