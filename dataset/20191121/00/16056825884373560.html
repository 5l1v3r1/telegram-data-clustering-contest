<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200349"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="গোলাপি বলে জেতার জন্য খেলবেন মুমিনুলরা"/>
    <meta property="og:description" content="ইডেন গার্ডেন্সে আগামীকাল দিবারাত্রির টেস্টে ভারতের মুখোমুখি হচ্ছে বাংলাদেশ। ব্যাটিং ব্যর্থতায় ইন্দোরে প্রথম টেস্টে বাংলাদেশ এক ইনিংস ও ১৩০ রানে হেরেছে। প্রথম ইনিংসে ১৫০ ও দ্বিতীয় ইনিংসে ২১৩ রানে গুটিয়ে যায় তারা। আগের ম্যাচের ভুল থেকে শিক্ষা নিয়ে এগিয়ে যেতে চান মুমিনুল হক।  আজ (বৃহস্পতিবার) সংবাদ সম্মেলনে তিনি বলেন, ‘আমি যখনই মাঠে নামবো, জেতার জন্যই খেলবো। প্রথম টেস্টে যে ভুলগুলো করেছিলাম, সেগুলোর পুনরাবৃত্তি যেন না ঘটে সে চেষ্টা করবো। ব্যাটসম্যানরা সেশন বাই সেশন ব্যাটিংয়ের চেষ্টা করবো, বোলাররাও সেশন ধরে ধরে ভালো বোলিংয়ের চেষ্টা করবে।’ইডেনে ৭০ হাজার দর্শক হবে। বেশিরভাগ গ্যালারি থাকবে ভারতের দর্শকদের দখলে। যা চাপ হতে পারে বাংলাদেশ দলের জন্য। কিন্তু মুমিনুল সরাসরি তা উড়িয়ে দিলেন। মাঠের দর্শকদের তিনি মনে করছেন অনুপ্রেরণা। টাইগার অধিনায়ক বলেন, ‘দর্শক যদি মাঠে থাকে আমার সবসময় খেলতে ভালো লাগে। খেলাটা অনেক বেশি মজার হয়, আমি এভাবেই চিন্তা করি। আমার মনে হয় না, এটা কোনোভাবে চাপ হবে। গোলাপি বলে ফ্লাড লাইটের আলোয় চ্যালেঞ্জ থাকবে। চ্যালেঞ্জ তো সব জায়গাতেই থাকে। আমার মনে হয় এই পর্যায়ে সবাই চ্যালেঞ্জ নিতে পারে।’দিবারাত্রির টেস্ট…"/>
  </head>
  <body>
    <article>
      <h1>গোলাপি বলে জেতার জন্য খেলবেন মুমিনুলরা</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">স্পোর্টস রিপোর্টার, কলকাতা (ভারত) থেকে</a></address>
      <p>ইডেন গার্ডেন্সে আগামীকাল দিবারাত্রির টেস্টে ভারতের মুখোমুখি হচ্ছে বাংলাদেশ। ব্যাটিং ব্যর্থতায় ইন্দোরে প্রথম টেস্টে বাংলাদেশ এক ইনিংস ও ১৩০ রানে হেরেছে। প্রথম ইনিংসে ১৫০ ও দ্বিতীয় ইনিংসে ২১৩ রানে গুটিয়ে যায় তারা। আগের ম্যাচের ভুল থেকে শিক্ষা নিয়ে এগিয়ে যেতে চান মুমিনুল হক।  আজ (বৃহস্পতিবার) সংবাদ সম্মেলনে তিনি বলেন, ‘আমি যখনই মাঠে নামবো, জেতার জন্যই খেলবো। প্রথম টেস্টে যে ভুলগুলো করেছিলাম, সেগুলোর পুনরাবৃত্তি যেন না ঘটে সে চেষ্টা করবো। ব্যাটসম্যানরা সেশন বাই সেশন ব্যাটিংয়ের চেষ্টা করবো, বোলাররাও সেশন ধরে ধরে ভালো বোলিংয়ের চেষ্টা করবে।’</p>
      <p>ইডেনে ৭০ হাজার দর্শক হবে। বেশিরভাগ গ্যালারি থাকবে ভারতের দর্শকদের দখলে। যা চাপ হতে পারে বাংলাদেশ দলের জন্য।</p>
      <p>কিন্তু মুমিনুল সরাসরি তা উড়িয়ে দিলেন। মাঠের দর্শকদের তিনি মনে করছেন অনুপ্রেরণা। টাইগার অধিনায়ক বলেন, ‘দর্শক যদি মাঠে থাকে আমার সবসময় খেলতে ভালো লাগে। খেলাটা অনেক বেশি মজার হয়, আমি এভাবেই চিন্তা করি। আমার মনে হয় না, এটা কোনোভাবে চাপ হবে। গোলাপি বলে ফ্লাড লাইটের আলোয় চ্যালেঞ্জ থাকবে। চ্যালেঞ্জ তো সব জায়গাতেই থাকে। আমার মনে হয় এই পর্যায়ে সবাই চ্যালেঞ্জ নিতে পারে।’</p>
      <p>দিবারাত্রির টেস্ট ম্যাচ শুরু হবে বাংলাদেশ সময় দুপুর দেড়টায়। বাংলাদেশের প্রধানমন্ত্রী শেখ হাসিনা ও পশ্চিমবঙ্গের মুখ্যমন্ত্রী মমতা ব্যানার্জি ঘণ্টা বাজিয়ে ম্যাচের উদ্বোধন করবেন।</p>
      <p>এই বিভাগের সর্বাধিক পঠিত</p>
    </article>
  </body>
</html>