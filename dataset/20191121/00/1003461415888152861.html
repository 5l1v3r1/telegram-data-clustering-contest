<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/campagna-salvacanguri"/>
    <meta property="og:site_name" content="LAV"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Al via la campagna #SALVACANGURI"/>
    <meta property="og:description" content="Con campagna #SALVACANGURI chiediamo alle aziende di rinunciare all'uso di pelli di canguro e alle Istituzioni di vietarne import e commercio: 44 milioni di canguri massacrati dal 2000 al 2018, Italia complice"/>
  </head>
  <body>
    <article>
      <h1>Al via la campagna #SALVACANGURI</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="https://www.lav.it/uploads/home/15dd67abe5167f.jpg"/>
        <figcaption>(foto ©Hopping Pictures)</figcaption>
      </figure>
      <blockquote>Lo chiamano “harvest”, prelievo, e lo propongono come “sostenibile”, ma si tratta di un vero e proprio massacro responsabile della morte di più di 44 milioni di canguri, uccisi dal 2000 al 2018.</blockquote>
      <p>É il più brutale abbattimento di animali selvatici al mondo, che vede l’Italia primo paese importatore di pelli di canguro in Europa. Stragi lente e dolorose, con un numero impressionante di vittime “collaterali”, cuccioli dipendenti dalle madri, deambulanti o ancora nel marsupio, animali feriti, o fuggiti in preda al panico, tutti condannati a una lenta agonia.</p>
      <blockquote>Con la campagna #SALVACANGURI vogliamo sensibilizzare i cittadini, ma anche rivolgerci alle aziende italiane coinvolte nell’import della pelle di canguro nel settore della moda e dell’abbigliamento sportivo, calcio e motociclismo.</blockquote>
      <p><a href="https://www.lav.it/news/diadora-stop-pelle-canguro">Diadora</a> è la prima azienda ad aver annunciato che eliminerà la pelle di canguro dalle sue produzioni. <br/>Proprio per la portata globale di questa strage, stiamo anche sviluppando azioni a livello Istituzionale per chiedere di vietare l’import, in Italia e in Europa, dei prodotti ricavati da questi animali.</p>
      <p><b>Scopri di più sulla strage dei canguri nel <a href="http://www.lav.it/cpanelav/js/ckeditor/kcfinder/upload/files/files/Rapporto%20LAV%20sulla%20strage%20di%20Canguri%20in%20Australia_04.10.2019%281%29.pdf">Rapporto LAV</a></b>.</p>
      <p>
        <i>Simone Pavesi<br/>Responsabile Area “Moda Animal Free”</i>
      </p>
    </article>
  </body>
</html>