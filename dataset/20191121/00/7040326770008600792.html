<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/israilin-casus-minibusu-kibrisi-karistirdi-1390023"/>
    <meta property="og:site_name" content="Karar.com"/>
    <meta property="article:published_time" content="2019-11-21T00:09:00+00:00"/>
    <meta property="og:title" content="İsrail’in ‘casus minibüsü’ Kıbrıs’ı karıştırdı"/>
    <meta property="og:description" content="Kıbrıs’ın güneyinde, 9 milyon dolarlık bir donanımla 500 metre yakınındaki elektronik cihazları izleyebilen bir minibüs bulundu. Minibüsün İsrailli sahibinin iktidarla yakın ilişkilerinin bulunması, Rum tarafını karıştırdı."/>
  </head>
  <body>
    <article>
      <h1>İsrail’in ‘casus minibüsü’ Kıbrıs’ı karıştırdı</h1>
      <address>
        <time datetime="2019-11-21T00:09:00+00:00">21 Nov 2019, 00:09</time>
      </address>
      <p>
        <b>Kıbrıs’ın güneyinde, 9 milyon dolarlık bir donanımla 500 metre yakınındaki elektronik cihazları izleyebilen bir minibüs bulundu. Minibüsün İsrailli sahibinin iktidarla yakın ilişkilerinin bulunması, Rum tarafını karıştırdı.</b>
      </p>
      <p>Kıbrıs’ın güneyinde, 9 milyon dolarlık bir donanımla 500 metre yakınındaki elektronik cihazları izleyebilen bir minibüs bulundu. Minibüsün İsrailli sahibinin iktidarla yakın ilişkilerinin bulunması, muhalefetin tepkisini çekti. Kıbrıs, adanın güneyinde cumartesi günü yakalanan ‘casus minibüs’ü konuşuyor. Gazete Duvar’In haberine göre Minibüsün sahibinin iktidar partisi DİSİ’yle yakın ilişkilerinin bulunması nedeniyle muhalefet hükümetten yanıt bekliyor. Ana muhalefet partisi AKEL’in hükümetten bilgi talep etmesinden sonra devreye giren Kıbrıs polisi, cumartesi günü ada genelinde haberleşme ağlarını aksatma kapasitesine sahip, gelişmiş bir gözetleme ekipmanıyla donatıldığı iddia edilen bir ‘casus minibüsü’ yakaladığını ve İsrailli sahibini sorguladığını açıkladı.</p>
      <p>Minibüste bulunan 9 milyon dolarlık modern ekipmanın 500 metrelik bir yarıçap dahilinde kalan elektronik cihazları izleyebileceği, herhangi bir telefonu hackleyebildiği ve şifreleme düzeyinden bağımsız olarak konuşmaları dinleyebileceği iddia ediliyor. Kıbrıs polisi, minibüsün Larnaka’nın güney kıyı beldesinde tespit edilmesinden ve el konmasının ardından, bir İsrailli müteşebbise ait şirkette de arama başlattı. İsrail polisi Kıbrıslı mevkidaşları tarafından haberdar edilmediklerini açıklarken, İsrail Dışişleri Bakanlığı’ndan da henüz bir yorum gelmiş değil. Güney Kıbrsı hükümeti tarihinin en büüyük askeri alımını geçtiğimiz aylarda İsrail’den 4 adet İHA alarak yapmıştı. Kontrolü İsrail’de olan İHA’lar Rumlar için Doğu Akdeniz’deki Türk gemilerin sondaj çalışmalarını izliyor.</p>
    </article>
  </body>
</html>