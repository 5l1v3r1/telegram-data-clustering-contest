<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699469/%DA%A9%D8%B4%D9%81-%D8%A8%DB%8C%D8%B4-%D8%A7%D8%B2-%D9%86%DB%8C%D9%85-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%DA%A9%D8%B1%D9%85%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="کشف بیش از نیم تن مواد مخدر در کرمان"/>
    <meta property="og:description" content="فرمانده انتظامی استان کرمان از کشف 320 کیلوگرم تریاک در عملیات شبانه ماموران یگان تکاوری 115 بخش زهکلوت و 240 کیلوگرم تریاک در عملیات پلیس شهرستان فاریاب خبر داد."/>
  </head>
  <body>
    <article>
      <h1>کشف بیش از نیم تن مواد مخدر در کرمان</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039303_639.jpg"/>
      </figure>
      <p>فرمانده انتظامی استان کرمان از کشف 320 کیلوگرم تریاک در عملیات شبانه ماموران یگان تکاوری 115 بخش زهکلوت و 240 کیلوگرم تریاک در عملیات پلیس شهرستان فاریاب خبر داد.</p>
      <p>به گزارش پایگاه خبری پلیس، سردار عبدالرضا ناظری در تشریح این خبر اظهار داشت: ماموران یگان تکاوری 115 بخش زهکلوت شهرستان رودبار جنوب در پی کسب خبری مبنی بر قصد قاچاقچیان برای عبور از این منطقه، در محدوده روستای چاه‌علیشاه مستقر شدند.</p>
      <p>فرمانده انتظامی استان کرمان افزود: ماموران مستقر در این محدوده حوالی نیمه‌شب به سه دستگاه خودرو که اقدام به دور زدن پایگاه رزمی پلیس این منطقه کردند، مشکوک شده و در ادامه در یکی از مسیرها به آنان دستور ایست دادند.</p>
      <p>وی بیان داشت: سرنشینان این خودروها با افزایش سرعت به مسیر خود ادامه دادند و نهایتا در مواجهه با تعقیب و مراقبت پلیس، پس از عبور از محدوده گل میخ‌گذاری شده با تیراندازی به سمت ماموران با استفاده از تاریکی شب و تپه‌های اطراف از دید ماموران خارج شدند.</p>
      <p>ناظری تصریح کرد: از دو دستگاه خودروی بر جای مانده از قاچاقچیان 320 کیلو تریاک به همراه یک دستگاه بی‌سیم دستی کشف شد که تلاش برای پاکسازی منطقه و دستگیری قاچاقچیان فراری ادامه دارد.</p>
    </article>
  </body>
</html>