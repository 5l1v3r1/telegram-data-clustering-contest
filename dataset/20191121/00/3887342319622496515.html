<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238512-diego-costa-sa-podrobil-operacii-atleticu-tak-skoro-nepomoze"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Diego Costa sa podrobil operácii, Atleticu tak skoro nepomôže"/>
    <meta property="og:description" content="Diego Costa bude španielskemu klubu Atletico Madrid chýbať približne tri mesiace. Útočník sa vo štvrtok podrobil úspešnej operácii medzistavcovej platničky v oblasti krku."/>
  </head>
  <body>
    <article>
      <h1>Diego Costa sa podrobil operácii, Atleticu tak skoro nepomôže</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Diego Costa bude španielskemu klubu Atletico Madrid chýbať približne tri mesiace. Útočník sa vo štvrtok podrobil úspešnej operácii medzistavcovej platničky v oblasti krku.</p>
      <p>Costa sa v uplynulých týždňoch sťažoval na bolesti v oblasti krku a chrbta a vyšetrenia ukázali nutnosť chirurgického zákroku. V tejto sezóne zatiaľ márne hľadal formu, v pätnástich dueloch vo všetkých súťažiach zaznamenal iba dva góly. Informovala agentúra SID.</p>
    </article>
  </body>
</html>