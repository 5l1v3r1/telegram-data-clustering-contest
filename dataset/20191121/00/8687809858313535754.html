<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/attualita/notizie/2019/11/21/heather-parisi-dopo-la-rivelazione-choc-in-tv-lo-sfogo-della-figlia-jacqueline-perche-non-chiedete-alla-heather-dove-stanno-le-altre-due-figlie/"/>
    <meta property="og:site_name" content="OGGI"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Heather Parisi, dopo la rivelazione choc in tv, lo sfogo della figlia Jacqueline: “Perché non chiedete alla Heather dove stanno le altre due figlie?”"/>
    <meta property="og:description" content="Dopo che la showgirl ha rivelato di essere stata picchiata per anni da un ex compagno, la secondogenita nata dalla relazione con l’ortopedico Giovanni Di Giacomo, le lancia una frecciata. E aggiunge in un commento, dicendo che se sui social “non c’è neanche una foto di mia madre o un commento, penso vi basti come risposta”"/>
  </head>
  <body>
    <article>
      <h1>Heather Parisi, dopo la rivelazione choc in tv, lo sfogo della figlia Jacqueline: “Perché non chiedete alla Heather dove stanno le altre due figlie?”</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <a href="https://www.oggi.it/attualita/gallery/jacqueline-e-rebecca-le-figlie-di-heather-parisi-sono-legatissime-e-vivono-a-los-angeles-guarda-le-foto/">
          <img src="https://static2.oggi.it/wp-content/uploads/sites/2/2019/11/heather-parisi-jacqueline645.jpg?v=1574301145"/>
        </a>
        <figcaption>Jacqueline Di Giacomo e la sorella Rebecca (la primogenita di Heather avuta dall’imprenditore Giorgio Manenti) sono molto legate e sui social appaiono spesso insieme...<br/><a href="https://www.oggi.it/attualita/gallery/jacqueline-e-rebecca-le-figlie-di-heather-parisi-sono-legatissime-e-vivono-a-los-angeles-guarda-le-foto/?origin=275719&amp;blog_origin=2">Foto</a> | <a href="https://www.oggi.it/video/personaggi/2018/04/11/heather-parisi-contro-i-professori-di-amici-sono-troppo-spietati-guarda-il-video/">Video</a></figcaption>
      </figure>
      <p>
        <b>Dopo che la showgirl ha rivelato di essere stata picchiata per anni da un ex compagno, la secondogenita nata dalla relazione con l’ortopedico Giovanni Di Giacomo, le lancia una frecciata. E aggiunge in un commento, dicendo che se sui social “non c’è neanche una foto di mia madre o un commento, penso vi basti come risposta”</b>
      </p>
      <p>La rivelazione choc di Heather Parisi in tv apre una bufera in famiglia. Se la showgirl aveva detto davanti alle telecamere di essere stata picchiata per anni da un suo ex compagno, di cui non ha fatto il nome, sui social è arrivata presto una velenosa frecciatina dalla secondogenita Jacqueline Di Giacomo, che ha scritto: “Perché non chiedete alla Heather dove stanno le altre due figlie?” – <a href="https://www.oggi.it/attualita/gallery/jacqueline-e-rebecca-le-figlie-di-heather-parisi-sono-legatissime-e-vivono-a-los-angeles-guarda-le-foto/">FOTO</a> | <a href="https://www.oggi.it/video/personaggi/2018/04/11/heather-parisi-contro-i-professori-di-amici-sono-troppo-spietati-guarda-il-video/">VIDEO</a></p>
      <p>
        <a href="https://www.oggi.it/attualita/gallery/jacqueline-e-rebecca-le-figlie-di-heather-parisi-sono-legatissime-e-vivono-a-los-angeles-guarda-le-foto/">Le immagini di Jacqueline e Rebecca, le altre due figlie di Heather, che vivono con i rispettivi padri e sono molto unite – FOTOGALLERY</a>
      </p>
      <p><b>LA RIVELAZIONE E LE CRITICHE -</b> Heather a “Live – Non è la D’Urso” aveva spiegato di vivere finalmente felice con il marito Umberto Maria Anzolin (<a href="https://www.oggi.it/gossip/amori/2015/09/17/heather-parisi-mamma-tenerissima-con-i-gemellini-elizabeth-e-dylan-e-che-passione-con-il-fidanzato-umberto/">GUARDA</a>), ma che in passato, nel corso di un’altra relazione “sono stata vittima di violenza domestica. Sono stata picchiata per sette lunghi anni dal mio ex compagno, di cui non farò mai il nome nè dirò date, con sberle, calci e pugni. Ma dalla violenza fisica c’è la possibilità di guarire, quella psicologica è più difficile da superare”. Ma oltre al clamore suscitato e alla solidarietà ricevuta, sui social non sono mancate alcune critiche, di chi si chiede come facciano a denunciare le violenze donne non famose se nemmeno lei lo ha mai fatto.– <a href="https://www.oggi.it/video/tag/heather-parisi/">TUTTI I VIDEO</a></p>
      <p>
        <a href="https://www.oggi.it/attualita/notizie/2019/11/19/heather-parisi-la-rivelazione-choc-in-lacrime-io-picchiata-e-umiliata-dal-mio-ex-compagno-per-sette-anni/">Heather Parisi, la rivelazione choc in lacrime: “Io, picchiata e umiliata dal mio ex compagno per sette anni” – GUARDA</a>
      </p>
      <p><b>L’ATTACCO DI JACQUELINE -</b> Poi, però, come un fulmine a ciel sereno, è arrivato sulle storie di Instagram un post della figlia Jacqueline, la secondogenita diciannovenne che la showgirl ebbe dall’ortopedico Giovanni Di Giacomo: “Perché non chiedete alla Heather dove stanno le altre due figlie?” Sono seguiti altri video su Instagram, poi cancellati dalla ragazza “per non fare lo stesso errore dell’anno scorso” come ha detto lei stessa.</p>
      <p>
        <a href="https://www.oggi.it/gossip/gossip/2013/01/21/heather-parisi-ricordi-quandera-cosi/">Heather Parisi, ricordi quand’era così? – GUARDA</a>
      </p>
      <p><b>LA FOTO -</b> Tra le foto ce n’è però una in cui Jacqueline appare insieme alla sorella Rebecca, la primogenita di Heather avuta dall’imprenditore Giorgio Manenti, insieme ai rispettivi padri, con la significativa didascalia “La mia vittoria più grande”. Entrambe vivono infatti a Los Angeles e sono molto legate tra loro, tanto da vederle spesso sui social insieme. Ma il rapporto con la mamma pare non essere idilliaco.</p>
      <p><a href="http://www.oggi.it/people/programmi-tv-spettacoli/2015/01/20/heather-parisi-selvaggia-lucarelli-e-gli-altri-tutti-contro-raffaella-carra-e-il-suo-forte-forte-forte/">Heather Parisi, Selvaggia Lucarelli e gli altri: tutti contro Raffaella Carrà e il suo “Forte Forte Forte” – LEGGI</a> | <a href="http://www.oggi.it/people/programmi-tv-spettacoli/2015/01/20/heather-parisi-selvaggia-lucarelli-e-gli-altri-tutti-contro-raffaella-carra-e-il-suo-forte-forte-forte/">FOTO</a></p>
      <p><b>NEANCHE UNA FOTO DELLA MADRE -</b> I motivi non sono noti. Ma di fronte ai tantissimi commenti sulla mamma, Jacqueline ha infine risposto piuttosto scocciata: “Capisco il fatto che la mia vita privata vi incuriosisca. Vi chiedo per favore di smetterla di farmi certe domande, specialmente sotto le mie foto. Apprezzerei un po’ più di educazione, limitatevi a scrivermi in privato. Il fatto che mia madre sia una figura pubblica non significa che lo sia pure la mia vita personale. Su questo profilo condivido ciò che voglio io, e se non c’è neanche una foto di mia madre o un commento, penso vi basti come risposta. Capisco la curiosità, ma vi chiedo col cuore di farvi i fatti vostri e lasciare mia sorella ed io in pace. Ringrazio i messaggi di alcune persone che mi hanno scritto parole bellissime. C’è una differenza dal dare sostegno mantenendo me proprie distanze e intromettersi con domande strettamente personali. Capisco la curiosità e la difficoltà, ma chiedo un po’ di rispetto. La verità come sempre verrà fuori, ora come ora lasciatemi vivere la mia vita Californiana, ogni cosa a suo tempo. Non voglio sembrare maleducata ma la situazione sta sfuggendo di mano con questi commenti inappropriati sotto le mie foto. Sono fatti personali, lei è libera di dire quel che vuole e far credere quel che vuole, come voi siete liberi di pensare ciò che volete, ma per favore basta basta basta domande”.</p>
      <p>
        <a href="https://www.oggi.it/gossip/gallery/heather-parisi-tutte-le-foto-private-con-il-compagno-umberto-maria-anzolin-e-i-gemellini-elizabeth-e-dylan/?foto=11&amp;view=big">Heather Parisi, tutte le foto private con il marito Umberto Maria Anzolin e i gemellini Elizabeth e Dylan - FOTOGALLERY</a>
      </p>
      <p>
        <b>
          <i>e.m.</i>
        </b>
      </p>
      <related>
        <a href="https://www.oggi.it/attualita/notizie/2019/11/19/heather-parisi-la-rivelazione-choc-in-lacrime-io-picchiata-e-umiliata-dal-mio-ex-compagno-per-sette-anni/"/>
        <a href="https://www.oggi.it/attualita/notizie/2019/11/21/heather-parisi-dopo-la-rivelazione-choc-in-tv-lo-sfogo-della-figlia-jacqueline-perche-non-chiedete-alla-heather-dove-stanno-le-altre-due-figlie/"/>
        <a href="https://www.oggi.it/attualita/gallery/jacqueline-e-rebecca-le-figlie-di-heather-parisi-sono-legatissime-e-vivono-a-los-angeles-guarda-le-foto/"/>
        <a href="https://www.oggi.it/video/personaggi/2018/04/11/heather-parisi-contro-i-professori-di-amici-sono-troppo-spietati-guarda-il-video/"/>
      </related>
    </article>
  </body>
</html>