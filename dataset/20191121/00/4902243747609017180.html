<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/black-friday-egyre-korabban-kezdik-a-learazasokat-a-boltok-az-internetes-aruhazak-honnan-szarmazik-a-black-friday-elnevezes"/>
    <meta property="og:site_name" content="ALON"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Innen ered a Black Friday elnevezés"/>
    <meta property="og:description" content="Black Friday"/>
  </head>
  <body>
    <article>
      <h1>Innen ered a Black Friday elnevezés</h1>
      <h2>Black Friday</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <b>Egyre korábban kezdik a leárazásokat a boltok, az internetes áruházak.</b>
      </p>
      <p>
        <b>Egyre korábban kezdik a leárazásokat az üzletek, így fekete pénteken (Black Friday), Magyarországon akár duplájára is emelkedhet az online áruházak forgalma.</b>
      </p>
      <p>A Black Friday csaknem hatvan éve, a hálaadást követő péntek elnevezése az Amerikai Egyesült Államokban. A hálaadás napját november negyedik csütörtökén tartják.</p>
      <h3>Idén így a hálaadás napja november 28-ra, (csütörtökre), Black Friday pedig november 29-re esik.</h3>
      <p>Bár nem hivatalos ünnep, sok államban, például Kaliforniában, Floridában és Texasban szabadságot kapnak a közalkalmazottak. Mivel a hálaadás mindig csütörtökre esik, a kiskereskedelemben dolgozókon kívül sokan élvezhetik a négynapos hétvégét.</p>
      <p>Az Egyesült Államokban a hálaadást követő nap 1932 óta számít a karácsonyi bevásárlási szezon kezdetének, amikor hosszú nyitva tartással és fantasztikus kedvezményekkel várják a vásárlókat a kereskedők.</p>
      <p>
        <b>A Black Friday elnevezés az egyik magyarázat szerint:</b>
      </p>
      <h3>az 1960-as évekből származik. A fekete jelző arra utal, hogy az üzletek eredménye az év végi vásárlási láz nyomán a kézzel írott könyvelésben a pirossal jelzett veszteségből a feketével írt nyereségbe fordul át.</h3>
      <p>A kereskedelem számára<b> </b>létfontosságú <b>a</b><b> november-decemberi vásárlási szezon, ekkor bonyolítják le </b><b>ugyanis </b><b>éves forgalmuk mintegy 40 százalékát.</b></p>
    </article>
  </body>
</html>