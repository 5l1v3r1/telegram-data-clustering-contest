<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699372/%D8%A8%D8%B1%DA%AF%D8%B2%D8%A7%D8%B1%DB%8C-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%AF%D9%88%D9%84%D8%AA-18-%D9%87%D8%B2%D8%A7%D8%B1-%D9%86%D9%81%D8%B1-%D8%AC%D8%B0%D8%A8-%D8%A2%D9%85%D9%88%D8%B2%D8%B4-%D9%88-%D9%BE%D8%B1%D9%88%D8%B1%D8%B4-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="برگزاری آزمون استخدامی دولت/ 18 هزار نفر جذب آموزش و پرورش می‌شوند"/>
    <meta property="og:description" content="امروز پنج شنبه (۳۰ آبان ماه) هفتمین آزمون استخدامی مشترک ۲۲ دستگاه‌ اجرایی در سال ۹۸ با شرکت حدود ۵۲۲ هزار داوطلب برگزار شد؛ قرار است شماری از پذیرفته شدگان جذب دستگاه آموزش و پرورش شده و از سال آینده وارد مدارس کشور شوند."/>
  </head>
  <body>
    <article>
      <h1>برگزاری آزمون استخدامی دولت/ 18 هزار نفر جذب آموزش و پرورش می‌شوند</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039085_337.jpg"/>
      </figure>
      <p>امروز پنج شنبه (۳۰ آبان ماه) هفتمین آزمون استخدامی مشترک ۲۲ دستگاه‌ اجرایی در سال ۹۸ با شرکت حدود ۵۲۲ هزار داوطلب برگزار شد؛ قرار است شماری از پذیرفته شدگان جذب دستگاه آموزش و پرورش شده و از سال آینده وارد مدارس کشور شوند.</p>
      <p>علی الهیار ترکمن، معاون برنامه ریزی و توسعه منابع وزارت آموزش و پرورش در گفت‌وگو با ایسنا، سهمیه آموزش و پرورش را در این آزمون اعلام کرد و گفت: ۱۸ هزار و ۳۹ نفر را از طریق آزمون استخدامی جذب خواهیم کرد.</p>
      <p>وی افزود: پس از اعلام نتایج، پذیرفته شدگان فرآیندهای مصاحبه و گزینش را در آموزش و پرورش طی می‌کنند.</p>
      <p>معاون برنامه ریزی و توسعه منابع وزارت آموزش و پرورش با بیان اینکه از این تعداد ۲۰۰۰ سهمیه خاص استان سیستان و بلوچستان هستند گفت: در راستای توسعه عدالت آموزشی و ارتقای وضعیت نیروی انسانی این سهمیه به این استان تخصیص یافته است.</p>
      <p>الهیار با بیان اینکه قطعا این افراد مهر ۹۹ باید وارد مدارس شوند گفت: اگر تا بهمن امسال تکلیف پذیرفته شدگان مشخص شود و بتوانیم کارهای آموزش اولیه و دوره توجیهی بدو خدمت را سریعتر شروع کنیم معلمان جدید را مهر ۹۹ به مدارس اعزام خواهیم کرد.</p>
    </article>
  </body>
</html>