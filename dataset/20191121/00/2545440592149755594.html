<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/kolombiya-genel-grev-nedeniyle-sinirlarini-gecici-kapatti-/1652231"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Kolombiya genel grev nedeniyle sınırlarını geçici kapattı"/>
    <meta property="og:description" content="Kolombiya hükümeti bugün başlayan genel grev nedeniyle bütün kara ve su sınırlarını geçici süreliğine kapatma kararı aldı."/>
  </head>
  <body>
    <article>
      <h1>Kolombiya genel grev nedeniyle sınırlarını geçici kapattı</h1>
      <h2>Kolombiya hükümeti bugün başlayan genel grev nedeniyle bütün kara ve su sınırlarını geçici süreliğine kapatma kararı aldı.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Sinan Doğan  </a></address>
      <h4>Ankara</h4>
      <p>El Tiempo gazetesinin haberine göre, <b>Kolombiya</b> Göç İdaresinden yapılan yazılı açıklamada, genel grev nedeniyle kara sınırları ve limanlardaki <b>gümrük kapılarının</b>, tedbiren 2 günlüğüne kapatılacağı belirtildi. </p>
      <p>Açıklamada, "22 Kasım'a kadar ülkenin kara ve deniz sınırları geçişe kapatılacaktır." ifadesi yer aldı.</p>
      <p>Yetkililer, bugünden geçerli olmak üzere ülkeye sınırı olan <b>Ekvador</b>, Peru, Brezilya ve Venezuela dahil tüm deniz, nehir ve kara sınır geçişlerinin kapatılacağını söyledi.</p>
      <p>Söz konusu önlemin ülkenin farklı şehirlerinde organize edilecek yürüyüş ve gösterilerde güvenliğin sağlanması için alındığı belirtildi.</p>
      <p>Tedbir süresince ülkeye hava yolu ile yolcu ve mal trafiği sürecek.</p>
      <related>
        <a href="https://www.aa.com.tr/tr/dunya/kolombiya-genel-grev-nedeniyle-sinirlarini-gecici-kapatti-/1652231"/>
        <a href="https://www.aa.com.tr/tr/dunya/irak-ta-sadr-in-grev-cagrisi-uzerine-4-kentte-tatil-ilan-edildi/1647635"/>
        <a href="https://www.aa.com.tr/tr/dunya/tikadan-kolombiyada-engelliler-yararina-yurutulen-projeye-destek/1641483"/>
      </related>
    </article>
  </body>
</html>