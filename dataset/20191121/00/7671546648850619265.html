<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914592"/>
    <meta property="og:site_name" content="Dnevnik"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Samokastracija, 10."/>
    <meta property="og:description" content="V Dnevniku je zadnje dni izšlo že nekaj nadaljevanj pod zgornjim naslovom. Začela sta jo politika, aktualni parlamentarec in bivši z veliko kilometrine, ki sta si izmenjavala mnenja glede hrvaškega prisluha v zvezi z arbitražo meje v Piranskem zalivu. Izmenjava mnenj je na komunikacijskem nivoju in spoštljiva. Aktualni politik črpa vsebino za oblikovanje mnenja iz 150 strani dolgega poročila komisije za nadzor obveščevalnih služb (Knovs), bivši, da bo lažje razumeti, upokojeni parlamentarec pa gradi svoje mnenje na dolgoletni kilometrini svoje kariere. Vpogleda v najnovejše poročilo Knovsa nima. Vpogleda v poročilo tudi jaz nimam in s tem izgubim kredibilnost za vmešavanje v ta dialog, vpogleda tudi nima nihče drug razen peščice posvečenih, ki pa lahko zadevo po svoje razumejo, saj, kakor vidim, zadeve sistemsko niso urejene, saj se aktualni politik sprašuje, ali obstajajo pri varovanju interesov Slovenije sistemske pomanjkljivosti ali pa je šlo le za napako in za človeški dejavnik."/>
  </head>
  <body>
    <article>
      <h1>Samokastracija, 10.</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <b>V <i>Dnevniku</i> je zadnje dni izšlo že nekaj nadaljevanj pod zgornjim naslovom. Začela sta jo politika, aktualni parlamentarec in bivši z veliko kilometrine, ki sta si izmenjavala mnenja glede hrvaškega prisluha v zvezi z arbitražo meje v Piranskem zalivu. Izmenjava mnenj je na komunikacijskem nivoju in spoštljiva. Aktualni politik črpa vsebino za oblikovanje mnenja iz 150 strani dolgega poročila komisije za nadzor obveščevalnih služb (Knovs), bivši, da bo lažje razumeti, upokojeni parlamentarec pa gradi svoje mnenje na dolgoletni kilometrini svoje kariere. Vpogleda v najnovejše poročilo Knovsa nima. Vpogleda v poročilo tudi jaz nimam in s tem izgubim kredibilnost za vmešavanje v ta dialog, vpogleda tudi nima nihče drug razen peščice posvečenih, ki pa lahko zadevo po svoje razumejo, saj, kakor vidim, zadeve sistemsko niso urejene, saj se aktualni politik sprašuje, ali obstajajo pri varovanju interesov Slovenije sistemske pomanjkljivosti ali pa je šlo le za napako in za človeški dejavnik.</b>
      </p>
      <p>Kakor koli, če se vključim v ta dialog: vedno je vključen človeški dejavnik. Pa naj bo to sistemska zadeva ali individualna reč. Osebno menim, da je za arbitražni prisluh s strani Hrvaške poglavitni krivec obveščevalna agencija Sova, ki ni zagotovila varne komunikacije. Sova preprosto ni bila kos hrvaški obveščevalni službi pri zavarovanju komunikacije v zvezi z arbitražo.</p>
      <p>Mogoče bi Knovsu svetoval, da bi pogledal malo v zgodovino naše mlade države, kaj vse se ji je dogajalo zaradi napak na novo rojenega varnostnega sistema. Primer: leta 1992 je VIS, predhodnik Sove, pomagal reševati zaplet z aretacijo dveh pripadnikov teritorialne obrambe v Avstriji zaradi domnevne ugrabitev Grkov. Zaplet je bil dosti elegantno rešen in zaključen. Konec leta 1992 je strogo zaupni dokument, ki ga je takrat <i>Mladina</i> poimenovala VIS-versus-Vomo, iz debele železne blagajne VIS prišel v javnost. Toliko o sistemskih napakah. Posledice tega Slovenija čuti še danes. Knovs bi moral ugotoviti, kdo je ta dokument odtujil in ga izročil novinarjem Mladine in zakaj je bilo to potrebno. Zato predlagam, da pri tem raziskovanju omenjena parlamentarca kar združita svoji kilometrini.</p>
      <p>Vid Drašček, Vrhnika</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914482/mnenja/odprta-stran/samokastracija-9"/>
        <a href="https://www.dnevnik.si/1042914247/mnenja/odprta-stran/samokastracija-7"/>
        <a href="https://www.dnevnik.si/1042914116/mnenja/odprta-stran/samokastracija-6"/>
        <a href="https://www.dnevnik.si/1042914002/mnenja/odprta-stran/samokastracija-5"/>
        <a href="https://www.dnevnik.si/1042914003/mnenja/odprta-stran/samokastracija-4"/>
        <a href="https://www.dnevnik.si/1042914005/mnenja/odprta-stran/samokastracija-3"/>
        <a href="https://www.dnevnik.si/1042913859/mnenja/odprta-stran/samokastracija-2"/>
        <a href="https://www.dnevnik.si/1042913752/mnenja/odprta-stran/samokastracija"/>
      </related>
    </article>
  </body>
</html>