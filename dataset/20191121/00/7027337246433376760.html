<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699478/%D8%B9%D9%84%DB%8C-%D9%85%D8%B7%D9%87%D8%B1%DB%8C-%D9%88%D9%82%D8%AA-%D8%A2%D9%86-%D8%B1%D8%B3%DB%8C%D8%AF%D9%87-%D8%A7%D8%B3%D8%AA-%DA%A9%D9%87-%D8%A7%DB%8C%D9%86%D8%AA%D8%B1%D9%86%D8%AA-%D9%88%D8%B5%D9%84-%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="علی مطهری: وقت آن رسیده است که اینترنت وصل شود"/>
    <meta property="og:description" content="علی مطهری در واکنش به قطع اینترنت در روزهای اخیر گفت: امروز مسئله مردم غیر از بنزین، اینترنت و عادی شدن آن است."/>
  </head>
  <body>
    <article>
      <h1>علی مطهری: وقت آن رسیده است که اینترنت وصل شود</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039312_225.jpg"/>
      </figure>
      <p>علی مطهری در واکنش به قطع اینترنت در روزهای اخیر گفت: امروز مسئله مردم غیر از بنزین، اینترنت و عادی شدن آن است.</p>
      <p>علی مطهری در گفتگو با خانه ملت، با بیان اینکه امروز بسیاری از مشاغل وابسته به اینترنت است که با قطع شدن آن دچار مشکل می شوند، افزود: از سوی دیگر بسیاری از موسسات و شرکت ها از این طریق امرار معاش می کنند که باادامه قطع بودن اینترنت ضرر می کنند.</p>
      <p>نماینده مردم تهران، ری، شمیرانات، اسلامشهر و پردیس در مجلس شورای اسلامی با بیان اینکه وصل شدن اینترنت به لحاظ روانی ، آرامش را با جامعه منتقل می کند، گفت: امروز مسئله مردم بعد از بنزین اینترنت است که اگر این مسئله حل و فصل شود، به جامعه آرامش تزریق می شود.</p>
      <p>این نماینده مجلس ادامه داد: با توجه به اینکه در این روزها تقریبا آرامش در سطح کشور برقرار شده است، وقت آن رسیده است که اینترنت وصل شود.</p>
      <p>عضو کمیسیون فرهنگی مجلس با انتقاد از ادامه قطعی اینترنت یادآور شد: حداقل می بایست دلایل ادامه قطع اینترنت برای نمایندگان شفاف شده و توضیح لازم در این باره به مجلس اشاره شود</p>
    </article>
  </body>
</html>