<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918996/%D8%B5%D9%88%D9%81%DB%8C-%D8%AF%D9%88%D9%84%D8%AA-%D9%88-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87-%D8%B1%DB%8C%D8%B3%DA%A9-%D8%AA%D9%88%D9%84%DB%8C%D8%AF-%D8%B1%D8%A7-%DA%A9%D8%A7%D9%87%D8%B4-%D8%AF%D9%87%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T00:45:00+00:00"/>
    <meta property="og:title" content="صوفی: دولت و قوه قضاییه ریسک تولید را کاهش دهد"/>
    <meta property="og:description" content="یک فعال سیاسی گفت: برای افزایش رونق تولید دولت و قوه قضاییه باید ریسک تولید در کشور را کاهش دهند."/>
  </head>
  <body>
    <article>
      <h1>صوفی: دولت و قوه قضاییه ریسک تولید را کاهش دهد</h1>
      <address><time datetime="2019-11-21T00:45:00+00:00">21 Nov 2019, 00:45</time> by <a rel="author">صدف صمیمی</a></address>
      <p>یک فعال سیاسی گفت: برای افزایش رونق تولید دولت و قوه قضاییه باید ریسک تولید در کشور را کاهش دهند.</p>
      <p>علی صوفی در گفت‌وگو با ایسنا،‌ در ارتباط با ضرورت توجه به رونق تولیدات داخلی برای حل مشکلات معیشتی امروز مردم جامعه، اظهار کرد: بهبود وضعیت اقتصادی مردم و بازگشت آرامش به جامعه با توجه به افزایش ااشتغال و کاهش تورم از طریق افزایش تولیدات داخلی یک نظر کارشناسی و بر مبنای اقتصادی است. باید بدانیم که اقتصاد یک علم است، شاخصه‌های خودش را دارد و  دستوری و ارشادی پیش نمی‌رود.</p>
      <p>وی ادامه داد: پیش‌روندگی سرمایه، ساز و کار خودش را دارد. برای حفظ سرمایه و سوددهی آن، باید زمینه اقتصاد فراهم باشد. در این راستا باید به چند سوال پاسخ داد؛ آسان ترین راه کدام است؟ آیا در حال حاضر تولید کردن آسان‌ترین راه برای سوددهی است یا راه‌های دیگری هم وجود دارد؟</p>
      <p>این فعال سیاسی گفت: در اقتصاد همه چیز به هم مربوط است؛ یعنی اگر نتوانند جلوی نقدینگی تورم را بگیرند و عوامل تولید را فراهم نکنند، تولید شکل نمی‌گیرد. مثلا وقتی در زمینه کشاورزی بخواهیم افزایش تولید داشته باشیم باید به زمین مناسب، بذر مناسب، آب مورد نیاز و هوا توجه کرد.</p>
      <p>وی تصریح کرد: همه این موارد دست به دست هم می‌دهد که تولیدات ما شکل بگیرد. الان سوال این است که برای تولید داخلی آیا سرمایه‌های لازم را داریم؟ اگر نداریم آیا سیاسیت‌های اقتصادی ما به گونه ای هست که حامی تولید کنندگان باشد؟</p>
      <p>وی یادآور شد که باید عواملی همچون وام ارزان در اختیار تولید کنندگان قرار گیرد .</p>
      <p>صوفی گفت: عوامل متعددی برای رقبت پیدا کردن تولید کننده وجود دارد. بهبود سیستم نظارتی، بهبود سیستم مالیاتی، مبارزه با قاچاق و جلوگیری از ورورد کالای مشابه تولید شده در کشور از کشورهای ارزان مثل چین  از جمله مواردی است که باید به آن توجه کرد.</p>
      <p>وی در پایان گفت: دولت ما دولت سیتماتیکی نیست. برای افزایش رونق تولید باید به دولت و حمایت قوه قضاییه توجه کرد. همچنین باید برای تولید کننده ریسک تولید را کم کرد. با این ریسک تولید به نظر من میل تولید کنندگان الان کم است ، پس برای رسیدن به تولید افزون‌تر باید این ریسک ها را کاهش داد. </p>
      <p>انتهای پیام</p>
    </article>
  </body>
</html>