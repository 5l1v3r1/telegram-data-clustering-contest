<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/futbol/fenerbahce-yeni-malatyaspor-maci-hazirliklarini-surdurdu/1652266"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Fenerbahçe Yeni Malatyaspor maçı hazırlıklarını sürdürdü"/>
    <meta property="og:description" content="Fenerbahçe Futbol Takımı, Süper Lig'in 12. haftasında 24 Kasım Pazar günü deplasmanda BtcTurk Yeni Malatyaspor ile yapacağı maçın hazırlıklarına devam etti."/>
  </head>
  <body>
    <article>
      <h1>Fenerbahçe Yeni Malatyaspor maçı hazırlıklarını sürdürdü</h1>
      <h2>Fenerbahçe Futbol Takımı, Süper Lig'in 12. haftasında 24 Kasım Pazar günü deplasmanda BtcTurk Yeni Malatyaspor ile yapacağı maçın hazırlıklarına devam etti.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Emrah Oktay  </a></address>
      <h4>İstanbul</h4>
      <p>Sarı-lacivertli kulüpten yapılan açıklamaya göre, Can Bartu Tesisleri'ndeki antrenman teknik direktör <b>Ersun Yanal</b> yönetiminde gerçekleştirildi.</p>
      <p>Koşu, ısınma ve koordinasyon hareketleriyle başlayan antrenmanda iki gruba ayrılan futbolcular, 5'e 2 top kapma ve pas çalışması yaptı. İdman, aktif dinlenmeye yönelik çalışmalarla sona erdi.</p>
      <p>Sakatlıkları bulunan <b>Max Kruse</b> ve <b>Vedat Muric</b> özel program dahilinde çalıştı.</p>
      <p>Milli takımlardan dönen Altay Bayındır, Ferdi Kadıoğlu, Miha Zajc çalışmaya katıldı. Nabil Dirar ise yenilenme antrenmanı yaptı. Şili Milli Takımı'ndan henüz dönmeyen Mauricio Isla, antrenmana katılmadı.</p>
      <p><b>Fenerbahçe</b>, yarın yapacağı antrenmanla BtcTurk <b>Yeni Malatyaspor </b>müsabakasının hazırlıklarını sürdürecek.</p>
      <related>
        <a href="https://www.aa.com.tr/tr/futbol/fenerbahce-yeni-malatyaspor-maci-hazirliklarini-surdurdu/1652266"/>
        <a href="https://www.aa.com.tr/tr/dunyadan-spor/mourinhodan-degistim-mesaji/1652196"/>
        <a href="https://www.aa.com.tr/tr/spor/yeni-malatyasporlu-farnolle-fenerbahce-macindan-3-puanla-ayrilmak-istiyoruz/1652038"/>
        <a href="https://www.aa.com.tr/tr/futbol/abdullah-avci-sikintili-basladik-ve-toparladik/1651963"/>
        <a href="https://www.aa.com.tr/tr/futbol/trabzonspor-baskani-agaoglu-bizim-en-zorlandigimiz-rakiplerimiz-alt-siradaki-takimlar/1651842"/>
        <a href="https://www.aa.com.tr/tr/futbol/yeni-malatyasporlu-jahovic-fenerbahce-macini-kazanip-ust-siralari-zorlayacagiz/1651761"/>
      </related>
    </article>
  </body>
</html>