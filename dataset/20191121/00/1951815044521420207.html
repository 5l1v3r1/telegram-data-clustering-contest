<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eva.bg/article/38409-Shtastieto-e-rezervirano-za-smelite"/>
    <meta property="og:site_name" content="EVA"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Щастието е резервирано за смелите"/>
    <meta property="og:description" content="Как от банков служител се насочваш към микроблейдинга? Отговаря ни Красимира Стефанова"/>
  </head>
  <body>
    <article>
      <h1>Щастието е резервирано за смелите</h1>
      <h2>Как от банков служител се насочваш към микроблейдинга? Отговаря ни Красимира Стефанова</h2>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://eva.bg/author/189-eva-bg" target="_blank">eva.bg</a></address>
      <slideshow>
        <figure>
          <img src="https://eva.bg/media_cache/article_popup_gallery/media/pr/microblading-masha/micro_DSC2976_ok.jpg"/>
        </figure>
        <figure>
          <img src="https://eva.bg/media_cache/article_popup_gallery/media/pr/microblading-masha/micro_DSC2767_ok.jpg"/>
        </figure>
        <figure>
          <img src="https://eva.bg/media_cache/article_popup_gallery/media/pr/microblading-masha/micro_1E95C8C07_98F2_4D0B_9738_9AB34C868693.jpeg"/>
        </figure>
        <figure>
          <img src="https://eva.bg/media_cache/article_popup_gallery/media/pr/microblading-masha/micro_65B1B8C90_3CFF_4932_ADA3_F2EAC9F006B7.jpeg"/>
        </figure>
      </slideshow>
      <p>Красимира Стефанова е икономист по образование, известно време работи в банковата сфера, докато в един момент не решава, че иска да започне нещо ново. И изборът й е доста далече от финансите и банковото дело. Започва да се занимава с микроблейдинг. „Сертифицирах се в световно известната PhiAcademy на Branko Babic - направление PhiBrows. От 2015 практикувам изключително Микроблейдинг, като не само работя с клиенти, но и провеждам курсове, като преподавам правилната техника на други колеги или хора, които имат желание да започнат такава дейност“, споделя <a href="https://www.facebook.com/microblaiding.by.krasimirastefanova/">Красимира Стефанова</a>. Много известни лица се доверяват на професионализма й.</p>
      <p>
        <b>- Преди това сте работили в банковата сфера, какво ви накара да изоставите това поприще и да потърсите ново?</b>
      </p>
      <p>По принцип още от дете обичам да правя различни неща свързани с творчество, винаги съм се вълнувала от бюти сферата и съм обичала да изобретявам неща с ръцете си, именно това преобърна живота ми през 2012.</p>
      <p>Нещата, които научих в банковата сфера, ми дадоха много – ред, дисциплина, научих се да комуникирам с хората. Но в един момент почувствах, че вече не съм на мястото си и исках да започна нещо различно. Реших да изляза извън рамките, в които живеех и да намеря вдъхновение и удовлетворение, за да бъда в баланс със себе си. Изпитвах необходимост да имам свобода на действията си и да разполагам сама с времето си.</p>
      <p>
        <b>- Трудно ли взехте решението да започнете отначало в различна професионална сфера?</b>
      </p>
      <p>Решението беше емоционално, но ако трябваше да бъде рационално щеше да ми отнеме много повече време.</p>
      <p>
        <b>- Защо избрахте да се занимавате с микроблейдинг – това е доста далече от банковата сфера?</b>
      </p>
      <p>Исках да правя нещо иновативно, което беше непознато до момента, като естетична услуга, която е максимално близко до естествената визия и същевременно решавам проблеми като спестявам време. Помагам и когато се налага да бъде направен микроблейдинг по здравословни причини и добавя самочувствие.</p>
      <p>
        <b>- Къде учихте и колко време ви отне, за да се специализирате в новата си работа?</b>
      </p>
      <p>Историята е много интересна. Първоначално стартирах с поставяне на мигли, като тогава в България тази услуга почти я нямаше. Много харесах обаче веждите на една от клиентките ми, която беше корейка и където тази процедура е много разпространена. Казах искам и аз такива вежди, тя каза - ела в Корея, няма къде другаде. Помолих я да ми купи материали и инструменти, прибрах ги и след две години, когато бях решила да се занимавам с това, съвсем случайно се натъкнах на PhiAcademy в Сърбия, която популяризира метода. Мигновено предприех действие в тази посока. Въпреки че цената беше доста висока, знаех, че с това искам да се занимавам. Обучението беше на няколко етапа като продължи 6 месеца, а заключителният изпит беше реална работа, която трябваше да бъде одобрена. След това започнах да правя близки до мен хора, за да бъда максимално уверена в услугата, която предлагам. Трябваше ми една година, за да бъда абсолютно сигурна в качеството и нивото на работата си си.</p>
      <p>
        <b>- Имаше ли момент, в който да съжалявате, че сте започнали отначало?</b>
      </p>
      <p>Не, за всяко нещо, случило се в моя живот, съм научила, че идва, когато трябва и съм щастлива, че съм имала тази възможност. Никога не съм съжалявала, че съм започнала отначало.</p>
      <p>
        <b>- Плашеща или вдъхновяваща е промяната?</b>
      </p>
      <p>Всяка промяна за мен е вдъхновяваща. За да си успешен в професията, трябва да отдаваш всичко от себе си, с цялото си сърце.</p>
      <p>
        <b>- Какво ви отличава от останалите специалисти в микроблейдинга?</b>
      </p>
      <p>Аз съм една от първите в България, която популяризира метода чрез Phi Brow Academy. Опитът и увереността, която имам, са важни за мен. Моят начин на работа залага на естествената визия, като оформям веждите спрямо формата на лицето, подбирам цвета като съобразявам с цвета на косата и тена на лицето. Целта ми винаги е максимално естествен вид. Голямо щастие за мен е когато видя усмивката на клиента.</p>
      <p>
        <b>- Предполагам сте чували сентенцията: „Намери си работа, която ти харесва, и никога няма да ти се налага да работиш.” Така ли се оказа при вас?</b>
      </p>
      <p>Абсолютно вярно е това. Улавям се на моменти, че когато работя, изпадам в едно медитативно състояние, което мога да свържа с вид творчество. Истинските човешки отношения стават невъзможи, когато се изгубим в някаква роля Затова аз се стремя да живея истински. За мен това е пътят - да можеш да живееш според своите желания и копнежи. Да следваме сърцето без страх където и да ни отведе. Не е лесно, но си струва да бъдем смели. Защото щастието е резервирано за смелите. </p>
      <figure>
        <img src="https://eva.bg/media/pr/microblading-masha/micro_DSC2767_ok.jpg"/>
      </figure>
    </article>
  </body>
</html>