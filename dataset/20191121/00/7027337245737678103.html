<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699361/%D8%B4%D9%86%D8%A7%D9%88%D8%B1%D9%87%D8%A7%DB%8C-%D8%B3%D8%A8%DA%A9-%D9%88-%D8%B5%DB%8C%D8%A7%D8%AF%DB%8C-%D8%A7%D9%85%D8%B1%D9%88%D8%B2-%D8%A7%D8%B2-%D8%AA%D8%B1%D8%AF%D8%AF-%D8%AF%D8%B1%DB%8C%D8%A7%DB%8C%DB%8C-%D8%AF%D8%B1-%D9%87%D8%B1%D9%85%D8%B2%DA%AF%D8%A7%D9%86-%D8%AE%D9%88%D8%AF%D8%AF%D8%A7%D8%B1%DB%8C-%DA%A9%D9%86%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="شناورهای سبک و صیادی امروز از تردد دریایی در هرمزگان خودداری کنند"/>
    <meta property="og:description" content=" کارشناس پیش بینی اداره کل هواشناسی استان هرمزگان گفت: با توجه به مواج بودن دریا در خلیج فارس و غرب تنگه هرمز شناورهای سبک و صیادی امروز از تردد دریایی خودداری کنند."/>
  </head>
  <body>
    <article>
      <h1>شناورهای سبک و صیادی امروز از تردد دریایی در هرمزگان خودداری کنند</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039061_199.jpg"/>
      </figure>
      <p> کارشناس پیش بینی اداره کل هواشناسی استان هرمزگان گفت: با توجه به مواج بودن دریا در خلیج فارس و غرب تنگه هرمز شناورهای سبک و صیادی امروز از تردد دریایی خودداری کنند.</p>
      <p>مجتبی حمزه نژاد در گفت و گو با ایسنا، افزود: امروز تا ساعات ظهر شاهد تداوم فعالیت سامانه بارشی در مناطق شرقی استان خواهیم بود هرچند احتمال رگبار پراکنده در مناطق دریایی و جزایر خلیج فارس دور از انتظار نخواهد بود.</p>
      <p>وی اظهار کرد: به تدریج از ساعات بعدازظهر و شب شاهد کاهش ابرناکی و خروج سامانه بارشی از استان خواهیم بود.<br/><br/>حمزه نژاد خاطرنشان کرد: در مناطق دریایی استان به ویژه در جزایر خلیج فارس از جمله جزایر کیش و لاوان افزایش باد شمال غربی در محدوه ۴۰-۳۶ کیلومتر در ساعت (در غرب جزیره لاوان ) خواهیم داشت که سبب مواج شدن دریا خواهد شد.</p>
      <p>کارشناس پیش بینی اداره کل هواشناسی استان هرمزگان توصیه کرد با توجه به مواج بودن دریا در خلیج فارس و غرب تنگه هرمز شناورهای سبک و صیادی از تردد دریایی خودداری شود.<br/><br/>وی ادامه داد: صبح جمعه در مناطق دریایی تنگه هرمز و دریای عمان افزایش باد شمال شرقی خواهیم داشت که توصیه می شود احتیاطهای لازم صورت گیرد.<br/><br/>کارشناس پیش بینی اداره کل هواشناسی استان هرمزگان در پایان عنوان کرد: از لحاظ دمایی از جمعه تا اوایل هفته آینده در استان کاهش دمای کمینه پیش بینی می شود.</p>
    </article>
  </body>
</html>