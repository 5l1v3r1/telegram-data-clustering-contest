<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/prawo-finanse-statystyki/orange-play-plus-t-mobile-jedna-trzecia-ruchu-strony-internetowe"/>
    <meta property="og:site_name" content="Telepolis"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Jedna trzecia ruchu na stronach internetowych pochodzi od klientów Orange, Play, Plusa i T-Mobile"/>
    <meta property="og:description" content="34% ruchu na polskich stronach internetowych pochodzi z sieci operatorów komórkowych Orange, Plus, T-Mobile i Play - podaje Puls Biznesu. Dane pochodzą z badania ponad 600 tysięcy witryn WWW hostowanych przez serwis nazwa.pl."/>
  </head>
  <body>
    <article>
      <h1>Jedna trzecia ruchu na stronach internetowych pochodzi od klientów Orange, Play, Plusa i T-Mobile</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">msnet</a></address>
      <p>
        <b>34% ruchu na polskich stronach internetowych pochodzi z sieci operatorów komórkowych Orange, Plus, T-Mobile i Play - podaje Puls Biznesu. Dane pochodzą z badania ponad 600 tysięcy witryn WWW hostowanych przez serwis nazwa.pl.</b>
      </p>
      <p>W Polsce z Internetu korzysta <b>ponad 28 mln osób</b>, wynika z raportu serwisu <b>nazwa.pl</b>. Coraz większa część polskich internautów przegląda strony internetowe, łącząc się z nimi za pośrednictwem sieci komórkowych, Najpopularniejszym sposobem dostępu do witryn WWW wciąż pozostają łącza sieci stacjonarnych, jednak aż 34% ruchu na nich generowane jest za pośrednictwem takich operatorów telefonii komórkowej, jak <b>Orange</b>, <b>Play</b>, <b>Plus</b> i <b>T-Mobile</b>.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/rfbenchmark-pazdziernik-t-mobile-najszybszy-internet-mobilny"/>
        <a href="https://www.telepolis.pl/wiadomosci/prawo-finanse-statystyki/wyniki-rankingu-speedtest-pl-za-pazdziernik"/>
      </related>
      <p>Jest jedno ale. Nazwa.pl zaznacza w swoim raporcie, że niektórzy operatorzy świadczą usługi dostępu do Internetu również poprzez łącza przewodowe i niemożliwe jest ustalenie dokładnej liczby odwiedzin generowanych wyłącznie przez sieci komórkowe. Taka sytuacja ma miejsce na przykład w przypadku sieci Orange, więc nie powinno nikogo dziwić, że w Wielkiej Czwórce za <b>58% ruchu internetowego</b> odpowiadają klienci właśnie tego operatora. I nie jest to raczej zasługą sentymentów związanych z byciem kontynuatorem Telekomunikacji Polskiej, jak możemy przeczytać na łamach Pulsu Biznesu, lecz raczej posiadaniem dosyć rozbudowanej sieci światłowodowej oraz konwencjonalnej (kable miedziane), z których korzystają polscy internauci. A co u innych? Z sieci Plus pochodzi 15% ruchu, z T-Mobile 14%, a z sieci Play 13%.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/sms-popularnosc-polska-94-procent"/>
        <a href="https://www.telepolis.pl/wiadomosci/prawo-finanse-statystyki/mniej-klientow-ofert-na-karte-abonament-lepszy"/>
      </related>
      <p>Jak podaje raport, 66% ruchu na stronach internetowych hostowanych przez serwis nazwa.pl pochodzi od klientów operatorów kablowych. Z tego 8,86% pochodzi z UPC, 6,5% z Netii, 2,91% z S-Net, 2,45% z Vectry, a 2,21% ze spółki Multimedia Polska.</p>
      <p>Źródło tekstu: Puls Biznesu, wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/wydarzenia/mpower-youth-kampania-na-rzecz-dzieci-wsparcie-t-mobile"/>
        <a href="https://www.telepolis.pl/wiadomosci/wydarzenia/zmiana-w-amerykanskim-t-mobile-rockmana-johna-legere-zastapi-jako-ceo-mike-sievert"/>
        <a href="https://www.telepolis.pl/wiadomosci/prawo-finanse-statystyki/mniej-klientow-ofert-na-karte-abonament-lepszy"/>
        <a href="https://www.telepolis.pl/wiadomosci/wydarzenia/fajne-granty-t-mobile-nowa-edycja-start"/>
        <a href="https://www.telepolis.pl/wiadomosci/prawo-finanse-statystyki/rfbenchmark-pazdziernik-t-mobile-najszybszy-internet-mobilny"/>
      </related>
    </article>
  </body>
</html>