<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/uz-dnes-v-noci-tesla-ukazu-svuj-elektricky-pick-up-co-muzeme-ocekavat-4600"/>
    <meta property="og:site_name" content="fDrive.cz"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Už dnes v noci Tesla ukážu svůj elektrický pick-up. Co můžeme očekávat?"/>
    <meta property="og:description" content="Cena by se měla v přepočtu pohybovat okolo 1,1 milionu korun Mluví se o dojezdu mezi 400 až 500 kilometry Chybět nemá ani Autopilot, Netflix a další věci, které známe z jiných vozů Tesla"/>
  </head>
  <body>
    <article>
      <h1>Už dnes v noci Tesla ukážu svůj elektrický pick-up. Co můžeme očekávat?</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Patrik Svatoš</a></address>
      <ul>
        <li>
          <b>Cena by se měla v přepočtu pohybovat okolo 1,1 milionu korun</b>
        </li>
        <li>
          <b>Mluví se o dojezdu mezi 400 až 500 kilometry</b>
        </li>
        <li>
          <b>Chybět nemá ani Autopilot, Netflix a další věci, které známe z jiných vozů Tesla</b>
        </li>
      </ul>
      <p>Jedno je jasné. Tesla se svým elektrickým pick-upem nebude první. Už nějaký ten pátek je tu <a href="https://fdrive.cz/clanky/rivian-ukazal-svuj-pick-up-i-v-modre-barve-do-vyroby-pujde-pristi-rok-4356">Rivian</a>, na elektrickém pick-upu pracuje také <a href="https://fdrive.cz/clanky/poradny-elektricky-pracant-to-bude-ford-f-series-na-baterky-3259">Ford</a>. Jak sdělil Elon Musk na Twitteru, k odhalení elektrického pick-upu Tesla dojde dnes v noci.</p>
      <figure>
        <img src="https://cdn.24net.cz/5/obrazek/render-pick-upu-od-tesly-26281"/>
      </figure>
      <p>S velkou pravděpodobností ukáže Tesla prakticky finální verzi, kterou však svým zákazníkům začne doručovat později. Tedy na stejném principu, který společnost praktikovala s <a href="https://fdrive.cz/katalog/tesla-model-3">Teslou Model 3</a>. Je těžké predikovat, co přesně Tesla ukáže, ale jak známe Elona Muska, tak si pro nás jistě připravil nějaké překvapení. V minulosti řekl, že cena by měla startovat na částce nižší než 50 tisíc dolarů, tedy lehce pod 1,1 milionem korun, jak píše <a href="https://www.theverge.com/2019/11/20/20973789/tesla-cybertruck-announcement-rumors-specs-what-to-expect-elon-musk">theverge.com</a>.</p>
      <p>Základní verze má mít pohon všech kol, tedy dvojici motorů a vzduchový podvozek. Co se týká dojezdu, mluví se okolo 400 až 500 kilometrech na jedno nabití. Velkou neznámou je designová stránka. Musk tvrdí, že půjde o pick-up pro milovníky futuristického designu. Co přesně si pod tím máme představit? To je otázkou. Chybět nemá ani Autopilot či vychytávky jako Netflix a tak podobně.</p>
      <p>U Elona Muska, potažmo Tesly, nikdy nevíme, co přesně můžeme čekat. Co se dá však předpokládat, je fakt, že pick-up od Tesly bude oblíbený, hlavně v USA. Otázkou je, kolik majitelů spalovacích pick-upů bude ochotných vyměnit velký motor za elektrický pohon. To se však dozvíme už v blízké budoucnosti.</p>
      <related>
        <a href="https://fdrive.cz/clanky/tesla-do-evropske-tovarny-investuje-az-4-miliardy-eur-4577"/>
        <a href="https://fdrive.cz/clanky/tesla-odhali-svuj-pickup-uz-21-listopadu-na-co-se-muzeme-tesit-4528"/>
        <a href="https://fdrive.cz/clanky/alespon-model-3-muze-tesle-delat-radost-prodeje-modelu-s-a-x-naopak-klesaji-3658"/>
        <a href="https://fdrive.cz/clanky/historie-automobilky-tesla-2-dil-velka-cisla-4094"/>
        <a href="https://fdrive.cz/clanky/tesla-v-budoucnu-dovoli-ridici-zvolit-si-cestu-pro-vetsi-vyuziti-autopilota-4380"/>
        <a href="https://fdrive.cz/clanky/nova-funkce-smart-summon-od-tesly-ma-problemy-v-usa-uz-prosetruji-okolnosti-4368"/>
        <a href="https://fdrive.cz/clanky/tesla-ma-novy-system-laka-na-autonomni-priparkovani-4359"/>
      </related>
    </article>
  </body>
</html>