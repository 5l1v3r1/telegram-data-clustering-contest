<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/ragazze_violenza_generazione_z_molestie_sessuali-4877794.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Violenza donne, una ragazza su dieci vittima di molestie sessuali"/>
    <meta property="og:description" content="Molestate, minacciate, insultate sui social con commenti volgari. Anche le giovanissime, le ragazza della Generazione Z, nate cioè tra la metà degli anni 90 e il Duemila, sono vittime..."/>
  </head>
  <body>
    <article>
      <h1>Violenza donne, una ragazza su dieci vittima di molestie sessuali</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Molestate, minacciate, insultate sui social con commenti volgari. Anche le giovanissime, le ragazza della <b><a href="http://www.ilmessaggero.it/ricerca/generazioneZ">Generazione Z</a></b>, nate cioè tra la metà degli anni 90 e il Duemila, sono <b><a href="http://www.ilmessaggero.it/ricerca/vittime-violenza">vittime di violenza</a></b>. Il 10% delle ragazze dichiara di aver subito <b><a href="http://www.ilmessaggero.it/ricerca/molestie-sessuali">molestie sessuali</a></b> e il 32% ha ricevuto commenti non graditi a sfondo sessuale online. Il 7% ha subìto stalking e ricatti o sono state minacciate di pubblicare sui social foto o video a sfondo intimo, mentre l'8,4% ha ricevuto minacce di violenza. È l'allarmante fotografia scattata da Terre des Hommes e ScuolaZoo, attraverso i dati dell'Osservatorio Indifesa, «indagine realizzata su oltre 8 mila ragazzi e ragazze delle scuole secondarie in tutta Italia».</p>
      <p>
        <a href="https://www.ilmessaggero.it/mind_the_gap/news/adolescenti_violenza_14_anni_aggredite_fidanzati-4849575.html">Violenza, sempre più adolescenti a rischio: una su 20 picchiata dal fidanzato</a>
      </p>
      <p>Nel report si spiega come più della metà delle ragazze abbia ricevuto commenti volgari online sul proprio corpo. «Nonostante questi dati preoccupanti vediamo anche una crescente consapevolezza da parte dei giovanissimi sul tema della violenza di genere: il 92% degli intervistati si dice propenso a impegnarsi in prima persona per combattere la violenza», dichiara Paolo Ferrara, Responsabile Comunicazione di Terre des Hommes. «Per questo abbiamo dato vita al Network indifesa, un progetto che sta coinvolgendo migliaia di ragazzi in tutta Italia attraverso una rete di webradio scolastiche e giovani ambasciatori, per dare voce a quelli che saranno gli adulti del futuro, per intervenire alla radice, crescendo cittadini consapevoli e attivi. L'Osservatorio è parte integrante del progetto».</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mondo/studentessa_tredicenne_incinta_violenza_gruppo_oggi_ultime_notizie-4877665.html"/>
        <a href="https://www.ilmessaggero.it/mind_the_gap/bambine_spose_matrimonio_violenza_onu_donne_mind_the_gap-4868571.html"/>
        <a href="https://www.ilmessaggero.it/mind_the_gap/adolescenti_violenza_14_anni_aggredite_fidanzati-4849575.html"/>
      </related>
    </article>
  </body>
</html>