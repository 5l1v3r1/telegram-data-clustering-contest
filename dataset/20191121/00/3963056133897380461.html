<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/chi_e_lei_gioco_da_tavola_donne-4875332.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="«Chi è lei?»: la nuova versione del gioco “Indovina chi” è dedicato alle grandi donne"/>
    <meta property="og:description" content="«Chi è lei?». La sfida del gioco da tavola è scoprire il nome delle donne che hanno fatto la storia. Una versione moderna di “Indovina chi”. Ricordate? Bisognava..."/>
  </head>
  <body>
    <article>
      <h1>«Chi è lei?»: la nuova versione del gioco “Indovina chi” è dedicato alle grandi donne</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>«Chi è lei?». La sfida del <b><a href="http://www.ilmessaggero.it/ricerca/gioco-tavola">gioco da tavola</a></b> è scoprire il nome delle donne che hanno fatto la storia. Una versione moderna di “Indovina chi”. Ricordate? Bisognava indovinare l'identità di una delle figurine che aveva in mano il rivale. Adesso non si tratta più di scoprire i volti di perfetti sconosciuti, ma di personalità femminili particolarmente rappresentative. Nessuna domanda sull'aspetto fisico, quello non conta. Non serve sapere se è bionda, ha gli occhiali, i capelli corti.  Bisogna chiedere cosa hanno fatto nella vita queste donne.  Ha vinto un premio Nobel? Ha fatto una scoperta? Era una spia?</p>
      <figure>
        <img src="https://www.ilmessaggero.it/uploads/ckfile/201911/chi%C3%A8_20162138.jpg"/>
      </figure>
      <p>La nuova versione del gioco nasce dall'idea di Zuzia Kozerska-Girard, imprenditrice polacca, che ha voluto celebrare le protagoniste che hanno segnato la loro epoca e anche la nostra. Il progetto è stato diffuso attraverso Kickstarter, la famosa piattaforma di finanziamento collettivo per i creativi, ha avuto successo e così l'imprenditrice ha visto la sua idea realizzarsi.</p>
      <p>«Chi è lei?» è il primo gioco da tavola al femminile. Ventotto donne straordinarie da scoprire sulla tavola di legno: <b><a href="http://www.ilmessaggero.it/ricerca/pittrici">pittrici</a></b>, <b><a href="http://www.ilmessaggero.it/ricerca/scrittrici">scrittrici</a></b>, <b><a href="http://www.ilmessaggero.it/ricerca/scienziate">scienziate</a></b>, <b><a href="http://www.ilmessaggero.it/ricerca/inventrici">inventrici</a></b>. Dalla regina egiziana Hatshepsut alla pittrice <b><a href="http://www.ilmessaggero.it/ricerca/frida-khalo">Frida Kahlo</a></b>, dall'attivista <b><a href="http://www.ilmessaggero.it/ricerca/malala">Malala</a></b> alla scienziata <b><a href="http://www.ilmessaggero.it/ricerca/marie-curie">Marie Curie</a></b>. E poi: la pugile indiana McMary Kom, la suffragetta Kate Sheppard, la giornalista statunitense Nellie Bly e Lella Lombardi, seconda donna a guidare una monoposto di Formula 1. </p>
      <p>
        <a href="https://www.ilmessaggero.it/mind_the_gap/news/ms_monopoli_gioco_le_donne_guadagnano_di_piu-4730126.html">Arriva Ms. Monopoli, la nuova versione del gioco dove le donne guadagnano di più</a>
      </p>
      <footer>© RIPRODUZIONE RISERVATA</footer>
    </article>
  </body>
</html>