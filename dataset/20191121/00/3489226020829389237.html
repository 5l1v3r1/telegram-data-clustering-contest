<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mysthrio-me-to-koinwniko-merisma-kai-sto-bathos-mhtsotakhs"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Μυστήριο με το κοινωνικό μέρισμα και στο βάθος… Μητσοτάκης"/>
    <meta property="og:description" content="«Κρυφτούλι» με το θέμα της διανομής κοινωνικού μερίσματος φαίνεται να παίζει η ηγεσία του υπουργείου Οικονομικών με αφορμή την κατάθεση του νέου προϋπολογισμού. "/>
  </head>
  <body>
    <article>
      <h1>Μυστήριο με το κοινωνικό μέρισμα και στο βάθος… Μητσοτάκης</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Αριστ. Πρωτοψάλτης</a></address>
      <h4>«Κρυφτούλι» με το θέμα της διανομής κοινωνικού μερίσματος φαίνεται να παίζει η ηγεσία του υπουργείου Οικονομικών με αφορμή την κατάθεση του νέου προϋπολογισμού. </h4>
      <p>Τα <b>σενάρια </b>που διοχετεύονται μάλλον παραπέμπουν σε «χειρισμό» που στο τέλος θα εμφανίσει τον Κυριάκο Μητσοτάκη να «δίνει» με δική του πρωτοβουλία σε λίγες ημέρες (Χριστούγεννα γαρ...) το κοινωνικό μέρισμα. Σύμφωνα με τον κατατεθέντα προϋπολογισμό το προβλεπόμενο για το 2019 πρωτογενές πλεόνασμα 3,73% δημιουργεί επιπλέον δημοσιονομικό χώρο <b>436 εκατ. ευρώ.</b>  Ωστόσο, δεν αναφέρεται πουθενά εάν τελικά θα δοθεί επιπλέον κοινωνικό μέρισμα. Το <b>υπουργείο Οικονομικών</b> μοιάζει να κρατά «μικρό καλάθι» χαμηλώνοντας τον πήχη των προσδοκιών.</p>
      <p>Όπως φαίνεται παρά το γεγονός ότι καταγράφεται <b>υπερπλεόνασμα</b>, παραμένει άγνωστο εάν θα επιστραφεί με τη μορφή επιδόματος σε όσους έχουν πραγματική ανάγκη, καθώς θα πρέπει από αυτά τα <b>436 εκατ. ευρώ</b> να καλυφθούν τα περίπου <b>150 εκατ ευρώ</b> των υποχρεώσεων από τις <b>Υπηρεσίες Κοινωνικής Ωφέλειας της ΔΕΗ</b>, αλλά και να κρατηθεί ένα μαξιλαράκι ασφαλείας περίπου 400 εκατ ευρώ.</p>
      <h3>Κατά τα λοιπά ως αναμενόταν οι προβλεπόμενες παροχές αφορούν ανά πεδίο:</h3>
      <p>· Χορήγηση επιδόματος ύψους 2.000 ευρώ για κάθε παιδί που θα γεννηθεί από την 1η Ιανουαρίου του 2020.</p>
      <p>· Μείωση από το 24% στο 13% του συντελεστή ΦΠΑ των ειδών βρεφικής ηλικίας και των κρανών ασφαλείας.</p>
      <p>· Μείωση του εισαγωγικού συντελεστή φορολογίας εισοδήματος στο 9% και αύξηση του αφορολόγητου ορίου για κάθε παιδί.</p>
      <p>· Μείωση των ασφαλιστικών εισφορών εργαζομένων πλήρους απασχόλησης κατά περίπου μια μονάδα βάσης.</p>
      <p>· Μείωση του φόρου εισοδήματος Νομικών Προσώπων από 28% στο 24% από τη χρήση του 2019.</p>
      <p>· Μείωση της φορολογίας των κερδών που θα διανεμηθούν το 2020 από 10% σε 5%.</p>
      <p>
        <b>Οικοδομική Δραστηριότητα</b>
      </p>
      <p>·Αναστολή του ΦΠΑ στις νέες οικοδομές για τρία (3) έτη και του φόρου υπεραξίας ακινήτων.</p>
      <p>· Επιστροφή μέρους των δαπανών για ανακαινίσεις, ενεργειακή, αισθητική και λειτουργική αναβάθμιση κτιρίων που εξοφλούνται με ηλεκτρονικά μέσα πληρωμής, η οποία δεν θα επιφέρει επιπλέον δημοσιονομική επιβάρυνση στον Προϋπολογισμό του 2020.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>