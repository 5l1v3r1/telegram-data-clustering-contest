<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/bsvv5y"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="அயோத்தி வழக்கில் சாட்சியங்கள் நிலைநாட்டப்படவில்லை; சாஸ்திரமே நிலைநாட்டப்பட்டுள்ளது - திருமாவளவன் "/>
    <meta property="og:description" content="அயோத்தி வழக்கில் சாட்சியங்கள் நிலைநாட்டப்படவில்லை; சாஸ்திரமே நிலைநாட்டப்பட்டுள்ளது - திருமாவளவன் "/>
  </head>
  <body>
    <article>
      <h1>அயோத்தி வழக்கில் சாட்சியங்கள் நிலைநாட்டப்படவில்லை; சாஸ்திரமே நிலைநாட்டப்பட்டுள்ளது - திருமாவளவன் </h1>
      <address><time datetime="2019-11-21T00:00:00+00:00">21 Nov 2019</time> by <a rel="author">nandhakumar</a></address>
      <p>
        <b>அயோத்தி வழக்கில் சாட்சியங்கள் நிலைநாட்டப்படவில்லை என்றும், சாஸ்திரமே நிலைநாட்டப்பட்டுள்ளது என்றும், திருமாவளவன் கருத்து தெரிவித்துள்ளார். </b>
      </p>
      <p>அயோத்தி வழக்கின் தீர்ப்பை மறு ஆய்வு செய்ய வலியுறுத்தி, பாசிச எதிர்ப்பு கூட்டமைப்பின் சார்பாக, சென்னை சேப்பாக்கம் விருந்தினர் மாளிகை அருகில் ஆர்ப்பாட்டம் நடைபெற்றது. இதில் விடுதலைச் சிறுத்தைகள் கட்சித் தலைவர் திருமாவளவன், தமிழக வாழ்வுரிமைக் கட்சித் தலைவர் வேல்முருகன், மனிதநேய மக்கள் கட்சித் தலைவர் ஜவாஹிருல்லா, தமிழர் தேசிய இயக்கத் தலைவர் பழ.நெடுமாறன் உள்ளிட்டோர் கலந்துகொண்டனர். ஆர்ப்பாட்டத்தில் பேசிய வேல்முருகன், அயோத்தி வழக்கு தீர்ப்பில் தமக்குள்ள அதிருப்தியை வெளிப்படுத்தினார்.  </p>
      <p>இந்த ஆர்ப்பாட்டத்தில் பேசிய திருமாவளவன், அயோத்தி வழக்கில் நம்பிக்கை அடிப்படையில் தீர்ப்பு வழங்கப்பட்டதை ஏற்றுக்கொள்ள முடியவில்லை, என தெரிவித்தார். இந்த தீர்ப்பை மறுஆய்வு செய்ய வேண்டும் என வலியுறுத்திய திருமாவளவன், சர்ச்சைக்குரிய இடத்தை பொது இடமாக அறிவித்திருக்கலாமே, என்றும் கேள்வி எழுப்பினார். </p>
    </article>
  </body>
</html>