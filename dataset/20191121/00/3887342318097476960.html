<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238499-uefa-zacala-disciplinarne-konanie-proti-rumunsku-za-rasizmus"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="UEFA začala disciplinárne konanie proti Rumunsku za rasizmus"/>
    <meta property="og:description" content="Európska futbalová únia (UEFA) otvorila disciplinárne konanie proti Rumunsku za rasizmus. Vyšetrovanie sa týka incidentu v piatkovom stretnutí kvalifikácie EURO 2020 so Švédskom v Bukurešti. Domáci fanúšikovia rasisticky urážali hosťujúceho Švéda Alexandra Isaka."/>
  </head>
  <body>
    <article>
      <h1>UEFA začala disciplinárne konanie proti Rumunsku za rasizmus</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Európska futbalová únia (UEFA) otvorila disciplinárne konanie proti Rumunsku za rasizmus. Vyšetrovanie sa týka incidentu v piatkovom stretnutí kvalifikácie EURO 2020 so Švédskom v Bukurešti. Domáci fanúšikovia rasisticky urážali hosťujúceho Švéda Alexandra Isaka.</p>
      <p>Štadión v Bukurešti bude dejiskom štyroch zápasov budúcoročných ME. Rumuni zároveň čelia vyšetrovaniu v inom prípade za nedovolené transparenty a pokriky. Hrozí im tvrdý postih, keďže sú v skúšobnej dobe za predchádzajúce správanie fanúšikov. V októbrovom kvalifikačnom zápase proti Nórsku boli na tribúnach iba deti a podobný trest im hrozí aj v marcovom play off Ligy národov. Informovala o tom agentúra AP.</p>
    </article>
  </body>
</html>