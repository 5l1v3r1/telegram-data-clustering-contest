<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41107/army-jawan-dies-while-fallen-to-track-on-jumping-to-moving-train"/>
    <meta property="og:site_name" content="Metro Vaartha"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="വിവാഹ ചടങ്ങിൽ പങ്കെടുത്ത് മടങ്ങിയ സൈനികൻ ട്രെയ്നിൽ നിന്നും വീണു മരിച്ചു"/>
    <meta property="og:description" content="കൊച്ചി: കൊല്ലത്ത് ബന്ധുവിന്‍റെ വിവാഹച്ചടങ്ങിൽ പങ്കെടുത്തു ജോലി സ്ഥലത്തേക്കു മടങ്ങുകയായിരുന്ന സൈനികന് എറണാകുളം സൗത്ത് റെയിൽവെ സ്റ്റേഷനിൽ ട്രെയ്നിൽ നിന്നു വീണു ദാരുണാന്ത്യം. കൊല്ലം പടിഞ്ഞാറെ കല്ലട കോയിക്കൽ പെരുവേലിക്കര കരിങ്ങോട്ട് തെക്കതിൽ വിഷ്ണു (26) ആണ് മരിച്ചത്. ഉത്തരേന്ത്യയിലേക്കുള്ള ട്രെയിൻ എന്നു കരുതി തിരുവനന്തപുരത്തേക്കുള്ള രാജധാനി എക്സ്പ്രസിൽ കയറുന്നതിനിടെ പ്ലാറ്റ്ഫോമിനും പാളത്തിനും ഇടയിലേക്ക് വീഴുകയായിരുന്നു. "/>
  </head>
  <body>
    <article>
      <h1>വിവാഹ ചടങ്ങിൽ പങ്കെടുത്ത് മടങ്ങിയ സൈനികൻ ട്രെയ്നിൽ നിന്നും വീണു മരിച്ചു </h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>കൊല്ലം പടിഞ്ഞാറെ കല്ലട കോയിക്കൽ പെരുവേലിക്കര കരിങ്ങോട്ട് തെക്കതിൽ വിഷ്ണു (26) ആണ് മരിച്ചത്. ഉത്തരേന്ത്യയിലേക്കുള്ള ട്രെയിൻ എന്നു കരുതി തിരുവനന്തപുരത്തേക്കുള്ള രാജധാനി എക്സ്പ്രസിൽ കയറുന്നതിനിടെ പ്ലാറ്റ്ഫോമിനും പാളത്തിനും ഇടയിലേക്ക് വീഴുകയായിരുന്നു. </p>
      <p>കൊച്ചി: കൊല്ലത്ത് ബന്ധുവിന്‍റെ വിവാഹച്ചടങ്ങിൽ പങ്കെടുത്തു ജോലി സ്ഥലത്തേക്കു മടങ്ങുകയായിരുന്ന സൈനികന് എറണാകുളം സൗത്ത് റെയിൽവെ സ്റ്റേഷനിൽ ട്രെയ്നിൽ നിന്നു വീണു ദാരുണാന്ത്യം. കൊല്ലം പടിഞ്ഞാറെ കല്ലട കോയിക്കൽ പെരുവേലിക്കര കരിങ്ങോട്ട് തെക്കതിൽ വിഷ്ണു (26) ആണ് മരിച്ചത്. ഉത്തരേന്ത്യയിലേക്കുള്ള ട്രെയിൻ എന്നു കരുതി തിരുവനന്തപുരത്തേക്കുള്ള രാജധാനി എക്സ്പ്രസിൽ കയറുന്നതിനിടെ പ്ലാറ്റ്ഫോമിനും പാളത്തിനും ഇടയിലേക്ക് വീഴുകയായിരുന്നു. </p>
      <p>വ്യാഴാഴ്ച‌ പുലർച്ചെ ഒന്നരയോടെ സൗത്ത് സ്റ്റേഷനിലെ ഒന്നാം നമ്പർ പ്ലാറ്റ്ഫോമിലായിരുന്നു അപകടം. കരസേനയുടെ റാഞ്ചിയിലെ ഇഎംഇ ( ഇലക്‌ട്രോണിക്സ് ആൻഡ് മെക്കാനിക്കൽ എൻജിനീയേഴ്സ്)  സേവനമനുഷ്ഠിക്കുന്ന വിഷ്ണു അമ്മാവന്‍റെ മകന്‍റെ വിവാഹത്തിൽ പങ്കെടുക്കാനാണ് നാട്ടിലെത്തിയത്. കഴിഞ്ഞ 10നായിരുന്നു വിവാഹം.</p>
      <p>എറണാകുളത്ത് നിന്നും പ്രതിവാര എക്സ്പ്രസ് ട്രെയ്നിൽ ജോലി സ്ഥലത്തേക്ക് മടങ്ങാൻ ബുധനാഴ്ച രാത്രി വഞ്ചിനാട് എക്സ്പ്രസിൽ എറണാകുളം സൗത്ത് സ്റ്റേഷനിലെത്തിയ വിഷ്ണു പ്ലാറ്റ്ഫോമിലിരുന്നു മയങ്ങിപ്പോയി. ഈ സമയം ഒന്നാം നമ്പർ പ്ലാറ്റ്‌ഫോമിൽ എത്തിയ നിസാമുദ്ദീൻ- തിരുവനന്തപുരം രാജധാനി എക്സ്‌പ്രസ് ട്രെ‍യ്ൻ സ്റ്റേഷൻ വിടുന്നതിനിടെ ഉണർന്ന വിഷ്‍ണു പ്രതിവാര എക്സ്‌പ്രസാണെന്ന് തെറ്റിദ്ധരിച്ചു ട്രെയ്നിൽ ചാടിക്കയറാൻ ശ്രമിക്കുന്നതിനിടെ പാളത്തിലേക്ക് വീഴുകയായിരുന്നു. </p>
      <p>ആർപിഎഫും റെയ്ൽവെ പൊലീസും ചേർന്നു എറണാകുളം ജനറൽ ആശുപത്രിയിൽ എത്തിച്ചെങ്കിലും രക്ഷിക്കാനായില്ല. രണ്ടരമാസം മുൻപായിരുന്നു വിവാഹം. ഭാര്യ: ഐശ്വര്യ. പിതാവ്: രഘു. മാതാവ്: വിമല. വിശാഖ് സഹോദരനാണ്. പോസ്റ്റുമോർട്ടത്തിനു ശേഷം ബന്ധുക്കൾക്ക് കൈമാറി.</p>
    </article>
  </body>
</html>