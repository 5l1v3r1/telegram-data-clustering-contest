<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-ahmed-kutucu-icin-3-buyukler-birbirine-girdi-galatasarayin-guvendigi-aciklama-352826"/>
    <meta property="og:site_name" content="Fotospor"/>
    <meta property="article:published_time" content="2019-11-21T00:19:00+00:00"/>
    <meta property="og:title" content="Ahmed Kutucu için 3 büyükler birbirine girdi! Galatasaray'ın güvendiği açıklama"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Ahmed Kutucu için 3 büyükler birbirine girdi! Galatasaray'ın güvendiği açıklama</h1>
      <address>
        <time datetime="2019-11-21T00:19:00+00:00">21 Nov 2019, 00:19</time>
      </address>
      <p><b>Ahmet Kutucu </b>savaş çıkardı... devre arasında forvet transferi yapmak isteyen <b>Fenerbahçe</b>, <b>Galatasaray</b> ve<b> Beşiktaş</b>, Türk Milli Takımı’nı seçen<b> Schalke</b>’nin genç yıldızı için birbirine girdi.</p>
      <p>Fenerbahçe, Max Kruse’yi getiren menajer Ersin Akan aracılığıyla ilk görüşmeyi gerçekleştirdi. Galatasaray’da ise Almanya’ya giden Şükrü Hanedar’ın, Alman ekibinin sportif direktörü ile bir araya geldiği öğrenildi. Beşiktaş ise direkt Schalke kulübüne resmi başvuru yaptı. <b>Ahmed Kutucu</b>’yu kiralamak istediklerini aktardı. </p>
      <p>Galatasaray cephesi ise <b>Ahmed Kutucu</b>’nun daha önce yaptığı, ''hiçbir zaman söylemekten çekinmedim. Küçüklüğümden beri Galatasaraylıyım. Schalke'yi 3-2 yendiğimiz maçta tribünde Galatasaray'ı destekledim'' açıklamasına güveniyor.</p>
      <p>Ancak Bild gazetesi; Ahmed Kutucu’yu devre arasında Bundesliga’dan bazı takımların sezon sonuna kadar kiralamak istediğini ancak Schalke’nin tekliflere sıcak bakmadığı haberini yapmıştı. Geçen gün de son olarak Schalke CEO’su Jochen Sneider, ''Ahmed Kutucu'yu Ocak'ta göndermemiz imkansız. Gelişim gösteren bir oyuncu ve bundan memnunuz. Ahmed Kutucu ekibimizin önemli bir ismi ve gelecek planlarımız arasında yer alıyor'' dedi.</p>
      <p>
        <b>Real Madrid ve Barcelona da Ahmet Kutucu'yu istiyor</b>
      </p>
      <p>Bu arada 3 büyük takımın transfer gündemine giren <b>Ahmed Kutucu</b>'nun Real Madrid ve Barcelona'nın da gündemine girdiği öğrenildi. İki devin sezon sonuna kadar Milli oyuncuyu gözlem altında tutacağı bildirildi.</p>
      <p>Kaynak: Fotospor</p>
    </article>
  </body>
</html>