<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mpogdanos-aytia-sth-nd-trabaei-monon-o-kyriakos-mhtsotakhs-kai-oxi-h-ntora-video"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Μπογδάνος: «Αυτιά στη ΝΔ τραβάει μόνον ο Κυριάκος Μητσοτάκης» και όχι η Ντόρα (Video)"/>
    <meta property="og:description" content="«Σαν στο σπίτι του» αισθάνεται στη Νέα Δημοκρατία ο Κωνσταντίνος Μπογδάνος, ίσως και κάτι παραπάνω αφού πλέον κάνει τον τροχονόμο της ηγεσίας και των ισορροπιών. "/>
  </head>
  <body>
    <article>
      <h1>Μπογδάνος: «Αυτιά στη ΝΔ τραβάει μόνον ο Κυριάκος Μητσοτάκης» και όχι η Ντόρα (Video)</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>«Σαν στο σπίτι του» αισθάνεται στη Νέα Δημοκρατία ο Κωνσταντίνος Μπογδάνος, ίσως και κάτι παραπάνω αφού πλέον κάνει τον τροχονόμο της ηγεσίας και των ισορροπιών. </h4>
      <p>Ο νέος βουλευτής της Νέας Δημοκρατίας, ρωτήθηκε σχετικά με την απουσία του Κωνσταντίνου Κυρανάκη από τα κανάλια μετά από τη δήλωσή για το απαράδεκτο μπάρμπεκιου στα Διαβατά και αν αυτή συνδέεται με την κριτική που δέχθηκε από την Ντόρα Μπακογιάννη.</p>
      <p>Σημειώνεται πως η Ντόρα Μπακογιάννη <a href="https://www.documentonews.gr/article/h-ntora-adeiazei-panhgyrika-kyranakh-kai-pleyrh-gia-to-mparmpekioy-kapoioi-dikoi-mas-den-katalaba-giati-miloysan">είχε αδειάσει πανηγυρικά τόσο τον Κ. Κυρανάκη όσο και τον Θάνο Πλεύρη με δήλωσή της</a>!</p>
      <p>Ο Κωνσταντίνος Μπογδάνος με το γνωστό του ύφος υπαινίχθηκε ότι η Ντόρα Μπακογιάννη δεν έχει σχετική δικαιοδοσία η οποία ανήκει αποκλειστικά στον πρωθυπουργό και πρόεδρο της Νέας Δημοκρατίας.</p>
      <p>«Η κ. Μπακογιάννη μπορεί να προβαίνει καλοπροαίρετα σε συστάσεις. Μπορεί να αξιοποιεί την μακρότατη, πολυετή της εμπειρία δίνοντας φιλικές συμβουλές. Μπορεί να συμμετέχει σε έναν έντονο ιδεολογικό διάλογο μιας παράταξης που εκτείνεται από το αριστερογενές κέντρο μέχρι τον συντηρητικό νεοφιλελευθερισμό. Αυτιά στη Ν.Δ. τραβάει μόνο ο Κυρ. Μητσοτάκης» ανέφερε ο Κωνσταντίνος Μπογδάνος.</p>
      <p>Μετά από όλα αυτά μάθαμε και από που έως που εκτείνεται η Νέα Δημοκρατία...</p>
      <p>
        <b>Διαβάστε επίσης: <a href="https://www.documentonews.gr/article/domna-exeis-mhnyma-apo-maximoy">Δόμνα έχεις μήνυμα από Μαξίμου</a></b>
      </p>
      <figure>
        <iframe src="https://www.youtube.com/embed/YfqUwoww3b8" width="480" height="270" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>