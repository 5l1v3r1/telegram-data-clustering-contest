<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/salute/ricerca/calvizie_perdita_capelli_rimedi_stress_cause_cosa_fare-4877364.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Perdita capelli, trovata la mutazione genetica all'origine della calvizie: «Possibile arrivare a una terapia»"/>
    <meta property="og:description" content="Un «taglia e cuci» d'un genoma potrebbe risolvere l'incubo della perdita dei capelli. È stata scoperta infatti la mutazione genetica alla base della..."/>
  </head>
  <body>
    <article>
      <h1>Perdita capelli, trovata la mutazione genetica all'origine della calvizie: «Possibile arrivare a una terapia»</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Un «taglia e cuci» d'un genoma potrebbe risolvere l'incubo della <a href="https://www.ilmessaggero.it/t/capelli"><b>perdita dei capelli</b></a>. È stata scoperta infatti la mutazione genetica alla base della <a href="https://www.ilmessaggero.it/t/calvizie">calvizie</a> ereditaria: la chiave è nel <b>gene </b>che produce la proteina <b>Map2</b>, considerata un vero e proprio architetto dei capelli. Lo hanno scoperto nei <b><a href="https://www.ilmessaggero.it/t/maiali">maiali</a> </b>i ricercatori della <b>China Agricultural University</b>, il cui studio è pubblicato sul <i>Faseb journal</i>. Gli studiosi, guidati da Xiangdong Ding, hanno selezionato due gruppi (adulti e neonati) tra maiali normali e senza peli. La scelta di questi animali è stata fatta per la loro somiglianza biologica con l'essere umano. Il primo passo è stato esaminare le differenze tra i follicoli piliferi e la pelle dei due gruppi di maiali, scoprendo così che la densità del follicolo nei maiali normali era molto maggiore rispetto a quella degli animali pelati.</p>
      <p>
        <b>Leggi anche <a href="https://video.ilmessaggero.it/ricerca/uomini_calvizie_capelli_se_lavorate_troppo_resterete-4820281.html">Uomini attenzione ai capelli: se lavorate troppo resterete calvi, lo dice la scienza</a></b>
      </p>
      <figure>
        <a href="http://www.ilmessaggero.it/t">
          <img src="https://www.ilmessaggero.it/uploads/ckfile/201911/xcalvizie,P20foto,P201_21125800.jpg.pagespeed.ic.2mw4E4Duov.jpg"/>
        </a>
      </figure>
      <p>Dopo di che, attraverso il <b>sequenziamento</b> ed esperimenti molecolari, la <a href="https://www.ilmessaggero.it/t/ricerca">ricerca</a> ha messo in evidenza le differenze tra i due gruppi, arrivando a individuare la <b>proteina Map2</b> come fattore chiave della calvizie, e una sua <b>mutazione </b>che porta ad una riduzione della densità del follicolo allo stadio embrionale, e quindi a follicoli non formati normalmente. «Pensiamo sia la prima volta che questa proteina venga associata alla formazione del follicolo - commenta Ding - Con ulteriori studi in futuro si potrebbe arrivare ad una possibile <b><a href="https://www.ilmessaggero.it/t/terapia">terapia</a> </b>per le malattie ereditarie dei capelli attraverso il taglia e cuci del genoma».<br/> </p>
      <figure>
        <iframe data-src="https://twitter.com/FASEBorg/status/1183756875151695872?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/salute/ricerca/uomini_calvizie_capelli_se_lavorate_troppo_resterete-4820281.html"/>
        <a href="https://www.ilmessaggero.it/fotogallery/persone/attori_dovuto_combattere_contro_la_calvizie_prima_dopo_curiosa_gallery-73489.html"/>
        <a href="https://www.ilmessaggero.it/salute/ricerca/calvizie_uomo_laboratorio-4584531.html"/>
      </related>
    </article>
  </body>
</html>