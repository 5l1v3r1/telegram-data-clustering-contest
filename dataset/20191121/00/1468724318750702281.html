<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41105/opposition-against-cm-and-ministers-visit-to-japan-and-korea-during-financial-crisis"/>
    <meta property="og:site_name" content="Metro Vaartha"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="മുഖ്യമന്ത്രിയും മന്ത്രിമാരും വെള്ളിയാഴ്ച വിദേശ സന്ദര്‍ശനത്തിന്, പ്രതിപക്ഷത്തിന് എതിര്‍പ്പ്"/>
    <meta property="og:description" content="തിരുവനന്തപുരം:വിദേശ സന്ദർശനത്തിന് മുഖ്യമന്ത്രിയും രണ്ട് മന്ത്രിമാരും വെള്ളിയാഴ്ച പുറപ്പെടും. 13 ദിവസത്തെ സന്ദർശനത്തിനായി ജപ്പാനിലേക്കും കൊറിയയിലേക്കുമാണ് സംഘം പുറപ്പെടുന്നത്."/>
  </head>
  <body>
    <article>
      <h1> മുഖ്യമന്ത്രിയും മന്ത്രിമാരും വെള്ളിയാഴ്ച വിദേശ സന്ദര്‍ശനത്തിന്, പ്രതിപക്ഷത്തിന് എതിര്‍പ്പ് </h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>സാമ്പത്തിക പ്രതിസന്ധിക്കിടെ മുഖ്യമന്ത്രി വിദേശ സന്ദർശനം നടത്തുന്നതിന് എതിർപ്പുമായി പ്രതിപക്ഷം രംഗത്തെത്തിയിട്ടുണ്ട്. സംസ്ഥാനത്തെ വിവിധ വികസന പദ്ധതികൾക്ക് പണം കണ്ടെത്താനും പുതിയ സാങ്കേതിക വിദ്യകളേക്കുറിച്ച് മനസിലാക്കാനുമാണ് മുഖ്യമന്ത്രിയും മന്ത്രിമാരുമടങ്ങുന്ന സംഘം ജപ്പാനും കൊറിയയും സന്ദർശിക്കുന്നത്.</p>
      <p>തിരുവനന്തപുരം:വിദേശ സന്ദർശനത്തിന് മുഖ്യമന്ത്രിയും രണ്ട് മന്ത്രിമാരും വെള്ളിയാഴ്ച പുറപ്പെടും. 13 ദിവസത്തെ സന്ദർശനത്തിനായി ജപ്പാനിലേക്കും കൊറിയയിലേക്കുമാണ് സംഘം പുറപ്പെടുന്നത്.</p>
      <p>സാമ്പത്തിക പ്രതിസന്ധിക്കിടെ മുഖ്യമന്ത്രി വിദേശ സന്ദർശനം നടത്തുന്നതിന് എതിർപ്പുമായി പ്രതിപക്ഷം രംഗത്തെത്തിയിട്ടുണ്ട്. സംസ്ഥാനത്തെ വിവിധ വികസന പദ്ധതികൾക്ക് പണം കണ്ടെത്താനും പുതിയ സാങ്കേതിക വിദ്യകളേക്കുറിച്ച് മനസിലാക്കാനുമാണ് മുഖ്യമന്ത്രിയും മന്ത്രിമാരുമടങ്ങുന്ന സംഘം ജപ്പാനും കൊറിയയും സന്ദർശിക്കുന്നത്.</p>
      <p>വ്യവസായ മന്ത്രി ഇ.പി. ജയരാജനും ഗതാഗത വകുപ്പുമന്ത്രി എ.കെ. ശശീന്ദ്രനുമാണ് മുഖ്യമന്ത്രിക്കൊപ്പം വിദേശ സന്ദർശനം നടത്തുന്നത്. ആസൂത്രണ കമ്മിഷൻ ഉപാധ്യക്ഷൻ വി.കെ. പ്രേമചന്ദ്രനും ചീഫ് സെക്രട്ടറി അടക്കമുള്ള മറ്റ് ഉന്നതോദ്യോഗസ്ഥരും മുഖ്യമന്ത്രിയെ അനുഗമിക്കും. ഗതാഗത വികസനം, മത്സ്യബന്ധനം ഉൾപ്പെടെയുള്ള മേഖലകളിൽ വിദേശസഹായം നേടുകയെന്നതാണ് പ്രധാന ലക്ഷ്യം.</p>
      <p>സംസ്ഥാനം കടുത്ത സാമ്പത്തിക പ്രതിസന്ധി നേരിടുന്ന സമയത്ത് ഇത്രയധികം പേരുമായി മുഖ്യമന്ത്രി വിദേശ സന്ദർശനം നടത്തുന്നത് എന്തിനെന്നാണ് പ്രതിപക്ഷത്തിന്‍റെ ആരോപണം. മുഖ്യമന്ത്രിയായ ശേഷം വിവിധ ഗൾഫ്, യൂറോപ്യൻ രാജ്യങ്ങളിലും അമെരിക്കയിലും പിണറായി വിജയൻ സന്ദർശനം നടത്തിയിരുന്നു. എന്നാൽ ഇതുവഴി സംസ്ഥാനത്തിന് പ്രത്യേക നേട്ടങ്ങളുണ്ടായിട്ടില്ലെന്നും പ്രതിപക്ഷം ആരോപിക്കുന്നത്. </p>
    </article>
  </body>
</html>