<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/technologia-google-duplex-vyrazne-ulahci-kupu-listkov-do-kina/"/>
    <meta property="og:site_name" content="TECHBOX"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Technológia Google Duplex výrazne uľahčí kúpu lístkov do kina"/>
    <meta property="og:description" content="Google rozšíril funkcionalitu Duplex aj na webového asistenta. Ten dokáže rezervovať hotel, či lístky do kina. Proces prebieha v smartfóne | TECHBOX.sk"/>
  </head>
  <body>
    <article>
      <h1>Technológia Google Duplex výrazne uľahčí kúpu lístkov do kina</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Richard Pliešovský</a></address>
      <p>Google dnes oficiálne spustil službu Duplex, ktorú označuje ako „Google Assistant v prehliadači Chrome“. Tento nový projekt bol doteraz v skúšobnej prevádzke vo väčšine krajín USA a pomáhal používateľom pri telefonovaní do firiem bez toho, aby sa podieľali na rozhovore.</p>
      <p>Umelá inteligencia dokázala nielenže porozumieť hlasu človeka na druhom konci, ale vedela správne odpovedať na doplňujúce otázky skutočnej osoby. Hlas Google Duplex dokonca vyslovuje slová ako „hm“ „aha“, aby sa prerušili tiché pauzy a pôsobil ešte viac ako reálny človek.</p>
      <related>
        <a href="https://techbox.dennikn.sk/calljoy-pride-na-pomoc-malym-firmam/"/>
      </related>
      <p>Google sa už na I/O 2019 pochválil, že rozšíril funkcionalitu Duplex aj na webového asistenta. Ten dokáže po zadaní povelu rezervovať lístky do divadla. Samotný proces pritom prebieha v smartfóne. <a href="https://techbox.dennikn.sk/temy/sundar-pichai-chudobny-student-hutnictva-ktory-dnes-riadi-google/">Sundar Pichai</a> sa vyjadril, že aj keď na tieto výpočty treba zvyčajne 100 GB dát v úložisku, Google sa toto číslo podarilo skresať na 0,5 GB. Vďaka tomu sa zníži odozva, ktorá by bola prítomná, ak by výpočty prebiehali na vzdialených serveroch.</p>
      <p>Spoločnosť dnes túto funkciu sprístupnila vo vybraných krajinách. Používatelia ju môžu využívať na rezerváciu online vstupeniek do divadiel a kín, alebo požiadať o radu (<i>Kedy a o koľkej sa premieta film Charlieho anjeli?</i>).</p>
      <figure>
        <video src="https://techbox.dennikn.sk/wp-content/uploads/2019/11/Google-Duplex.gif" autoplay="" loop=""/>
        <figcaption>
          <cite>ZDROJ | Google</cite>
        </figcaption>
      </figure>
      <p>Po výbere kina a času premietania majú používatelia na výber z viac než 70 kín a služieb predaja lístkov, ako sú napríklad divadlá Fandango, MovieTickets.com, AMC, MJR USA alebo ODEON vo Veľkej Británii.</p>
      <p>Keď si používateľ vyberie predstavenie, asistent sa otvorí otvorí v prehliadači Chrome, ktorý ho prevedie celým nákupom lístka. Vďaka tomu, že Duplex je na webovej technológii, vie asistent prechádzať webom a zadávať požadované informácie (napríklad o platobných kartách), ktoré sú uložené v prehliadači Chrome.</p>
      <related>
        <a href="https://techbox.dennikn.sk/google-ma-asistenta-novej-generacie-ar-vo-vyhladavaci-a-nove-lens/"/>
      </related>
      <p>Google už pracuje na širšom využití služby Duplex, hovorí sa o prenájme vozidiel, hotelových rezervácií a podobne.Takéto objednávky sú však komplikovanejšie a je nutné vypracovať sofistikovanejšie algoritmy. Na Slovensku služba Google Duplex zatiaľ nie je k dispozícii.</p>
      <p>
        <b>Aj keď sa na prvý pohľad zdá, že získanie online vstupeniek nie je komplikované, niekedy to môže byť zdĺhavý proces pozostávajúci z viacerých krokov, ktoré treba vykonať na rôznych webstránkách. Duplex umožní komunikovať iba s rozhraním, ktoré ponúka asistent, Google sa postará o výber a navigáciu na webe.</b>
      </p>
      <footer>
        <b>Zdroj: </b>
        <a href="https://blog.google/products/assistant/save-time-buying-movie-tickets-google-assistant-chrome/">Google</a>
      </footer>
    </article>
  </body>
</html>