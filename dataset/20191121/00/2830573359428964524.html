<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/altri-sport/nuoto/2019/11/21-63614428/bortuzzo_sono_grato_di_quello_che_mi_da_la_vita_paralimpiadi_ci_penso_/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Bortuzzo: &quot;Sono grato di quello che mi dà la vita. Paralimpiadi? Ci penso&quot;"/>
    <meta property="og:description" content="Il ragazzo si è raccontato a Grazia: &quot;Quest'estate farò il tifo per i miei amici a Tokyo e penserò che alle Olimpiadi avrei potuto esserci anche io&quot;"/>
  </head>
  <body>
    <article>
      <h1>Bortuzzo: "Sono grato di quello che mi dà la vita. Paralimpiadi? Ci penso"</h1>
      <h2>Il ragazzo si è raccontato a Grazia: "Quest'estate farò il tifo per i miei amici a Tokyo e penserò che alle Olimpiadi avrei potuto esserci anche io"</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>TORINO - </b><i>"Indietro non si può tornare, è inutile rimpiangere il passato, bisogna guardare avanti. Sarebbe stato meglio vivere come prima, con le mie gambe, ma ora che è successo, sono grato di ciò che la vita mi regala".</i> In un'intervista rilasciata a Grazia, <b>Manuel <a href="https://www.tuttosport.com/news/altri-sport/nuoto/2019/09/23-61506406/bortuzzo_chiesti_20_anni_di_carcere_per_i_due_aggressori/">Bortuzzo</a></b> si confida a dieci mesi dall'aggressione che lo ha privato dell'uso delle gambe: <i>"Quest'estate penserò: potevo essere lì, a Tokyo, alle <b>Olimpiadi</b>. Spero di gioire per gli amici che ci andranno. Le Paralimpiadi? Comincio a pensarci ma la riabilitazione resta la mia priorità".</i></p>
      <h3>"Penso alle cose belle"</h3>
      <p><b><a href="https://www.tuttosport.com/news/altri-sport/nuoto/2019/08/18-60139330/manuel_bortuzzo_a_tavullia_da_valentino_rossi_chi_ci_ferma_piu_/">Bortuzzo</a></b> non vuole dare peso agli aggressori - <i>"Preferisco pensare alle cose belle"</i> - ma non nasconde gli attimi più cupi: "<i>Ho passato giorni di disperazione, ti assalgono pensieri profondi, cupi, tristi, molto brutti. Perché se la tragedia te la vai a cercare, cerchi di fartela passare. Ma quando non c'entri niente, non puoi fare a meno di chiederti perché".</i> Un'agonia raccontata nel libro <b>"Rinascere"</b>, appena uscito, e che sarà ripercorsa anche nel film di e con <b>Raoul Bova</b>, "L'ultima gara". <i>"Sul grande schermo ci sarò io, ma anche il Manuel che non si è mai visto, il ragazzo che soffre per ciò che è successo. Raoul è un nuotatore, ma per me anche un maestro di vita. È umile, un combattente, che affronta le battaglie in silenzio".</i></p>
      <figure>
        <video src="http://media.tuttosport.com/videos/2019/03/07/cms_20190307_bortuzzo-corrieremp41551976002.mp4"/>
        <figcaption>Nuoto: Manuel Bortuzzo torna in piscina</figcaption>
      </figure>
      <related>
        <a href="https://www.tuttosport.com/news/altri-sport/nuoto/2019/11/04-63033329/bortuzzo_ha_una_speranza_la_lesione_midollare_non_e_completa_/"/>
        <a href="https://www.tuttosport.com/news/altri-sport/nuoto/2019/10/09-62096305/condannati_a_16_anni_i_due_aggressori_di_bortuzzo/"/>
        <a href="https://www.tuttosport.com/archivio/altri-sport/nuoto"/>
        <a href="https://www.tuttosport.com/news/altri-sport/nuoto/2019/11/04-63033329/bortuzzo_ha_una_speranza_la_lesione_midollare_non_e_completa_/?related_news"/>
        <a href="https://www.tuttosport.com/news/altri-sport/nuoto/2019/02/21-53664510/galenda_ex_allenatore_di_bortuzzo_lho_guardato_fare_320_vasche_credo_in_manuel/?related_news"/>
        <a href="https://www.tuttosport.com/news/altri-sport/nuoto/2019/02/18-53537088/video_manuel_bortuzzo_inizia_la_riabilitazione_ci_aggiorniamo_sui_social_/?related_news"/>
        <a href="https://www.tuttosport.com/news/altri-sport/nuoto/2019/02/11-53226258/manuel_bortuzzo_bebe_vio_diventa_la_mia_fonte_di_ispirazione_/?related_news"/>
      </related>
    </article>
  </body>
</html>