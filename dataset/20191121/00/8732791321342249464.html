<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/beauty/ukhod/vremya-vspyat.html"/>
    <meta property="og:site_name" content="Vogue UA"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Час назад: нові програми, які скасовують старість"/>
    <meta property="og:description" content="Управління віком, детокс, плацентарна терапія – Tila clinic становить конкуренцію західним клінікам в Україні."/>
  </head>
  <body>
    <article>
      <h1>Час назад: нові програми, які скасовують старість</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <b>Управління віком, детокс, плацентарна терапія – <a href="https://tila.clinic/?gclid=Cj0KCQiA5dPuBRCrARIsAJL7oehaPjhtmFwp_x-QBE8vxERPFTw0k3H59Nvjm3sRefmSg1434bLchDsaAtQaEALw_wcB">Tila clinic</a> становить конкуренцію західним клінікам в Україні.</b>
      </p>
      <figure>
        <img src="https://vogue.ua/media/cache/resolve/inline_990x/uploads/article-inline/a83/d50/023/5dd4023d50a83.jpeg"/>
        <figcaption>Фото: Alique</figcaption>
      </figure>
      <p>Чотири поверхи, 30 просторих номерів, лікарські кабінети, спа, хаммам, тренажерний зал, ресторан і літня тераса, з якої видніється місто. Пахне лавандою. Про те, що це медичний заклад, можна здогадатися хіба що з хромованого ліфта: він просторий і подовжений – щоб помістилася каталка. Не те, щоб ця опція була тут дуже затребуваною, просто в Tila виводять людей з гострих станів, наприклад інтоксикацій і харчових отруєнь, але все ж основний профіль клініки – управління віком.</p>
      <figure>
        <img src="https://vogue.ua/media/cache/resolve/inline_990x/uploads/article-inline/317/b77/458/5dd5458b77317.jpeg"/>
        <figcaption>TILA Clinic</figcaption>
      </figure>
      <p>Сюди звертаються, щоб «стати найкращою версією себе»: пройти діагностику і зупинити проблеми на етапі їх зародження, відкоригувати систему харчування і спосіб життя, провести детокс. Тут практикують комплексний підхід до здоров'я – те, чого більше не забезпечать ніде: це єдина клініка такого роду в Україні. І одна з небагатьох у світі.</p>
      <figure>
        <img src="https://vogue.ua/media/cache/resolve/inline_990x/uploads/article-inline/d14/f18/45b/5dd545bf18d14.jpeg"/>
        <figcaption>Фото: Alique</figcaption>
      </figure>
      <p>Tila clinic (назва співзвучна з українським «тіло») – проєкт Інституту клітинної терапії. При ньому є клініка, кріобанк, а тепер з'явилася Tila. Її спеціалізація – профілактична медицина, яка активно розвивається останні кілька десятків років.</p>
      <figure>
        <img src="https://vogue.ua/media/cache/resolve/inline_990x/uploads/article-inline/5c5/321/461/5dd54613215c5.jpeg"/>
      </figure>
      <p>Тут активно застосовують препарат, розроблений в місцевому науково-дослідному центрі, – екстракт плаценти. На відміну, наприклад, від популярного препарату «Лаеннек», він не проходить фармакологічної стерилізації, тому зберігає всі біологічно активні речовини. Після тестування його заморожують і зберігають при 196°С, а розморожують лише перед введенням. Технологія обробки і зберігання розроблена українськими біологами, які займаються вивченням лікувальних властивостей плаценти вже 50 років. Ефективність її екстракту доведена дослідженнями, а метод введення підтверджений багаторічною клінічною практикою.</p>
      <figure>
        <img src="https://vogue.ua/media/cache/resolve/inline_990x/uploads/article-inline/417/977/465/5dd5465977417.jpeg"/>
        <figcaption>TILA Clinic</figcaption>
      </figure>
      <p>«Екстракт плаценти відмінно працює з ослабленим імунітетом (герпес, застуди, загострення хронічних інфекцій); знімає запалення; покращує функцію печінки; рекомендований при дисбалансі гормонів. Він також підвищує рівень енергії, позбавляє синдрому хронічної втоми, допомагає швидше відновитися навіть після онкологічних хвороб», – розповідає кандидат медичних наук, головний лікар Tila clinic Микола Соколов.</p>
      <figure>
        <img src="https://vogue.ua/media/cache/resolve/inline_990x/uploads/article-inline/ae4/b07/46a/5dd546ab07ae4.jpeg"/>
        <figcaption>Кандидат медичних наук, головний лікар Tila clinic Микола Соколов</figcaption>
      </figure>
      <p>Плацента містить більше 300 біоактивних речовин: вітаміни, мікроелементи, білки-регулятори, що стимулюють метаболізм клітин, роботу мітохондрій і вироблення власних стовбурових клітин. Всі речовини в ній – в природному для людини вигляді і тому добре засвоюються. Курс ін'єкцій (їх, до речі, вводять підшкірно, а не внутрішньовенно) омолоджує шкіру, загоює рани і покращує самопочуття.</p>
      <figure>
        <img src="https://vogue.ua/media/cache/resolve/inline_990x/uploads/article-inline/bb6/097/470/5dd5470097bb6.jpeg"/>
      </figure>
      <p>Під час першого візиту до клініки пацієнта зустрічає антіейдж-терапевт і проводить консультацію на тему здоров'я, звичок, харчування і фізичної активності. Потім направляє на обстеження, яке включає розгорнуті аналізи крові, сечі, слини; аналізи на онкомаркери і вірусні інфекції; оцінку гормонального фону; аналізи на дефіцит нутрієнтів, мікроелементів і вітамінів; УЗД та ЕКГ.</p>
      <figure>
        <img src="https://vogue.ua/media/cache/resolve/inline_990x/uploads/article-inline/7b2/29b/472/5dd547229b7b2.jpeg"/>
      </figure>
      <p>На наступній зустрічі терапевт дає рекомендації щодо способу життя, активності і харчування; якщо є показники, може призначити нутрієнти і вітаміни. «Їх не варто приймати емпірично, – застерігає Соколов, – призначення повинен робити лікар – після того, як вивчить стан організму».</p>
      <figure>
        <img src="https://vogue.ua/media/cache/resolve/inline_990x/uploads/article-inline/d2e/48e/474/5dd547448ed2e.jpeg"/>
      </figure>
      <p>За результатами досліджень пацієнтові можуть порекомендувати одну з відновлювальних програм, розроблених у клініці. «У всьому світі вважають – і ми дотримуємося тієї ж думки, – каже Соколов, – що якщо системи організму перевантажені токсинами, то порушується клітинний метаболізм, а це призводить до передчасного старіння. Детокс потрібен після зміни часових поясів, при стресах і житті «на зношування», при прийомі антидепресантів або ліків».</p>
      <figure>
        <img src="https://vogue.ua/media/cache/resolve/inline_990x/uploads/article-inline/a96/c32/477/5dd5477c32a96.jpeg"/>
      </figure>
      <p>Традиційний підхід з чекапом, модифікацією способу життя, прийомом БАДів – це по суті стандартний антивіковий протокол, який є прийнятим у світі і вимагає від пацієнта часу, дисципліни і самоконтролю. У Tila clinic воліють впливати на всі механізми старіння – внутрішні (зумовлені вільними радикалами, порушенням процесів детоксикації або дисбалансом гормонів) і зовнішні (харчування, стрес). Пацієнтам допомагають скоригувати спосіб життя, харчові звички, вчать управляти стресом. Комплексно вони дають швидкий і видимий ефект. У клініці розроблені програми з управління віком. Вони працюють з різними запитами пацієнтів, але мають спільну мету – поліпшити якість життя, його тривалість, допомогти розкрити резерви організму, зберегти здоров'я і максимальну ефективність у будь-якому віці. Кожна програма є кастомізованою відповідно до стану здоров'я пацієнта, його особливостей і вимог, але включає і медичні, і велнес-компоненти, які допомагають помолодшати, поліпшити зовнішність, збільшити тривалість активного життя.</p>
      <figure>
        <img src="https://vogue.ua/media/cache/resolve/inline_990x/uploads/article-inline/9b4/54b/479/5dd547954b9b4.jpeg"/>
      </figure>
      <p>У клініці можна залишатися цілодобово – тут гарантований комфорт на рівні готелів високого класу. Але це не обов'язково: всі послуги можна отримати і вдень. Tila clinic – це медичний курорт у місті, який дозволяє поліпшити здоров'я без впливу на звичний графік. «Завдання Tila clinic – допомогти людині знайти гармонію. Тому наші програми побудовані на балансі і поєднанні сучасних медичних послуг і найкращих велнес-процедур. Ми готові розкрити закладений в вас потенціал повноцінного життя», – кажуть тут.</p>
      <figure>
        <img src="https://vogue.ua/media/cache/resolve/inline_990x/uploads/article-inline/802/e3b/47b/5dd547be3b802.jpeg"/>
      </figure>
      <related>
        <h4>Читайте також:</h4>
        <a href="https://vogue.ua/ua/article/beauty/spa/kuda-otpravitsya-na-detoks-retrit-v-2019-godu.html"/>
        <a href="https://vogue.ua/ua/article/beauty/byuti-gid/cifrovoy-detoks-hitrosti-i-pravila-kotorye-uluchshat-zhizn.html"/>
      </related>
    </article>
  </body>
</html>