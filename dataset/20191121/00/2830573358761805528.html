<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/cagliari/2019/11/21-63607912/cagliari_col_lecce_tanti_ex_all_assalto/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Cagliari, col Lecce tanti ex all'assalto"/>
    <meta property="og:description" content="Mancosu, Rossettini, Tachtisidis, Tabanelli e Farias minacciano i sardi di Maran"/>
  </head>
  <body>
    <article>
      <h1>Cagliari, col Lecce tanti ex all'assalto</h1>
      <h2>Mancosu, Rossettini, Tachtisidis, Tabanelli e Farias minacciano i sardi di Maran</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>CAGLIARI</b> - Trasferta a <b>Lecce</b> dai contorni indefiniti per il <b>Cagliari</b>. Non solo per l’effettiva consistenza della formazione salentina che a suo tempo al Via del mare riuscì a bloccare sul pareggio la <b>Juventus</b>, ma anche per quella sorta di rivalsa che avrà l’intera colonia di ex che hanno stabilito in Puglia il loro quartier generale. È sardo doc colui che capeggia questa schiera, quel Marco <b>Mancosu</b> che ha cominciato proprio nelle giovanili rossoblù a tirare i primi calci e che poi ha dovuto cercar fortuna altrove (nel Cagliari dal 2006-‘08 collezionò 11 presenze e una rete, quindi altri due gettoni nel 2009). È rientrato prepotentemente nella massima serie quest’anno con già 5 reti messe a segno. Specialità della casa le realizzazioni dal dischetto. Sicuramente vorrà mettersi in vetrina, memore del fatto di non essersi imposto nella squadra della sua città ed il detto<i> “nemo propheta in patria”</i> gli calza a pennello.</p>
      <figure>
        <a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">
          <img src="https://cdn.tuttosport.com/images/2019/11/10/142017929-c85ee9f5-5bd9-4424-aaf9-bbc53b58a510.jpg"/>
        </a>
        <figcaption>Cagliari-Fiorentina 5-2: show di Nainggolan alla Sardegna Arena<br/><a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">Guarda la gallery</a></figcaption>
      </figure>
      <p>Più recente la milizia cagliaritana di Luca <b>Rossettini</b> (in rossoblù dal 2012 al 2015 con 96 presenze e 3 reti). Il centrale ha lasciato un ottimo ricordo per le sue qualità in campo, ma soprattutto per il suo spessore umano. Meno di impatto il passaggio a Cagliari di Panagiotis <b>Tachtsidis</b> (26 presenze nella stagione 2016-‘17) e Andrea <b>Tabanelli</b> (solo 3 apparizioni nel 2014). Chiude il cerchio Diego <b>Farias</b>, croce e delizia del popolo rossoblù. Capace di giocate straordinarie, il brasiliano ha sempre avuto un rendimento alterno, con un carattere assai limitativo.</p>
      <figure>
        <video src="http://media.tuttosport.com/omnisport/2019/11/14/141119_PERFORM_NAINGGOLAN_N_1573729352911_1065.mp4"/>
        <figcaption>La metamorfosi del Ninja, da esubero a trascinatore</figcaption>
      </figure>
      <p>
        <a href="http://edicola.tuttosport.com/">
          <b>LEGGI L'ARTICOLO COMPLETO SULL'EDIZIONE ODIERNA DI TUTTOSPORT</b>
        </a>
      </p>
      <related>
        <a href="https://www.tuttosport.com/news/calcio/serie-a/2019/11/21-63601951/serie_a_arbitri_atalanta-juve_a_rocchi_maresca_per_torino-inter/"/>
        <a href="https://www.tuttosport.com/news/calcio/primavera/2019/11/15-63407902/cagliari_canzi_primato_i_nostri_obiettivi_sono_altri_/"/>
        <a href="https://www.tuttosport.com/news/calcio/serie-a/cagliari/2019/11/15-63405934/rolando_maran_leconomista/"/>
        <a href="https://www.tuttosport.com/archivio/calcio/serie-a/cagliari"/>
        <a href="https://www.tuttosport.com/news/calcio/serie-a/cagliari/2019/11/20-63586178/cagliari_nandez_e_birsa_parzialmente_in_gruppo/?related_news"/>
        <a href="https://www.tuttosport.com/news/calcio/serie-a/cagliari/2019/11/15-63411241/cagliari_solo_terapie_per_nandez_e_pellegrini/?related_news"/>
        <a href="https://www.tuttosport.com/news/calcio/primavera/2019/11/15-63407902/cagliari_canzi_primato_i_nostri_obiettivi_sono_altri_/?related_news"/>
        <a href="https://www.tuttosport.com/news/calcio/serie-a/cagliari/2019/11/15-63406344/cagliari_cacciatore_vogliamo_restare_in_alto_/?related_news"/>
      </related>
    </article>
  </body>
</html>