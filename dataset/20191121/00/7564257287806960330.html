<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134867-u-fur-scho-vezla-derevne-vugllya-z-zhitomirschini-do-rumunyi-viyavili-70-mshkv-z-sigaretami-foto.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="У фурі, що везла деревне вугілля з Житомирщини до Румунії виявили 70 мішків з сигаретами. ФОТО"/>
    <meta property="og:description" content="Як вже повідомлялося, сьогодні вранці прикордонники Чернівецького загону, враховуючи аналіз ризиків, у пункті пропуску «Порубне» зупинили фуру, що прямувала з України до Румунії. У вантажівці, за кермом якої був наш 35-річний співвітчизник, виявили велику кількість сигарет.Згідно з документами вантажівку «Вольво» з товаром «Вугілля дерев’яне з твердих порід дерева» було відправлено із Житомирської області. Кінцевою адресою отримувача зазначалася Румунія. Сама ж фірма-перевізник, що виконувала роботу із перевезення, із Чернівецької області.Наразі розвантажено більше половини вантажівки. Виявлено 70 мішків, в кожному з яких знаходилося 50-60 блоків сигарет. Товар з українськими акцизними марками. Приблизна попередня вартість та кількість виявлених сигарет, що були запаковані у мішки, встановлюється.Варто нагадати, що наприкінці березня цього року через пункт пропуску «Порубне», також під виглядом вугілля з твердолистяних порід деревини, намагалися перемістити сигарети двома фурами. Тоді у транспортні засоби запакували…"/>
  </head>
  <body>
    <article>
      <h1>У фурі, що везла деревне вугілля з Житомирщини до Румунії виявили 70 мішків з сигаретами. ФОТО</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Як вже повідомлялося, сьогодні вранці прикордонники Чернівецького загону, враховуючи аналіз ризиків, у пункті пропуску «Порубне» зупинили фуру, що прямувала з України до Румунії.</p>
      <figure>
        <img src="http://ruporzt.com.ua/uploads/posts/2019-11/1574328313_2.jpeg"/>
      </figure>
      <p>У вантажівці, за кермом якої був наш 35-річний співвітчизник, виявили велику кількість сигарет.<br/><br/>Згідно з документами вантажівку «Вольво» з товаром «Вугілля дерев’яне з твердих порід дерева» було відправлено із Житомирської області. Кінцевою адресою отримувача зазначалася Румунія. Сама ж фірма-перевізник, що виконувала роботу із перевезення, із Чернівецької області.<br/><br/>Наразі розвантажено більше половини вантажівки. Виявлено 70 мішків, в кожному з яких знаходилося 50-60 блоків сигарет. Товар з українськими акцизними марками. Приблизна попередня вартість та кількість виявлених сигарет, що були запаковані у мішки, встановлюється.<br/><br/>Варто нагадати, що наприкінці березня цього року через пункт пропуску «Порубне», також під виглядом вугілля з твердолистяних порід деревини, намагалися перемістити сигарети двома фурами.</p>
      <figure>
        <img src="http://ruporzt.com.ua/uploads/posts/2019-11/1574328307_1.jpeg"/>
      </figure>
      <p>Тоді у транспортні засоби запакували майже 161 тисячу пачок сигарет різних марок. Вартість курива сягнула більше 6 млн гривень.<br/><br/>Загалом з початку року співробітники Держприкордонслужби на всіх ділянках кордону виявили майже 16,5 млн пачок сигарет. Понад 1,5 млн пачок - на українсько-румунській ділянці кордону.</p>
    </article>
  </body>
</html>