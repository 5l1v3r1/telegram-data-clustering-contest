<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/21070828/A-mobile-app-will-be-created-for-the-census--Union.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="மக்கள் தொகை கணக்கெடுப்புக்காக மொபைல் செயலி உருவாக்கப்படும் - மத்திய அமைச்சர் தகவல்"/>
    <meta property="og:description" content="மக்கள் தொகை கணக்கெடுப்புக்கு பயன்படும் வகையில் புதிய செயலி உருவாக்கப்படும் என்று மத்திய உள்துறை இணை அமைச்சர் நித்யானந்த் ராய் தெரிவித்துள்ளார்."/>
  </head>
  <body>
    <article>
      <h1>மக்கள் தொகை கணக்கெடுப்புக்காக மொபைல் செயலி உருவாக்கப்படும் - மத்திய அமைச்சர் தகவல்</h1>
      <h2>மக்கள் தொகை கணக்கெடுப்புக்கு பயன்படும் வகையில் புதிய செயலி உருவாக்கப்படும் என்று மத்திய உள்துறை இணை அமைச்சர் நித்யானந்த் ராய் தெரிவித்துள்ளார்.</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>புதுடெல்லி,நாடாளுமன்றத்தின் குளிர்கால கூட்டத்தொடர் கடந்த 18 ஆம் தேதி தொடங்கி நடைபெற்று வருகிறது. நேற்று நடைபெற்ற நாடாளுமன்ற கூட்டத்தில் பேசிய மத்திய உள்துறை இணை அமைச்சர் நித்யானந்த் ராய் கூறியதாவது;-“வரும் 2021 ஆம் ஆண்டு நாடு முழுவதும் 16 இந்திய மொழிகளில் மக்கள் தொகை கணக்கெடுப்பு நடத்தப்பட உள்ளது. இரண்டு கட்டமாக நடத்தப்பட உள்ள பணிகளுக்காக 8,754 கோடி ரூபாய் ஒதுக்கும்படி மத்திய அரசுக்கு செலவின நிதிக்குழு பரிந்துரை அளித்துள்ளது. </p>
      <p>மக்கள் தொகை கணக்கெடுப்புக்காக தனி மொபைல் செயலி உருவாக்கப்படும். இதை பதிவிறக்கம் செய்து பொதுமக்கள் தங்கள் விவரங்களை சமர்ப்பிக்க வசதி ஏற்படுத்தப்படும்” என்று அவர் கூறினார்.</p>
    </article>
  </body>
</html>