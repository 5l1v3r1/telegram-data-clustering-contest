<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Inzhener-z-Mykolayeva-za-rozrobku-sonyachnoyi-cherepytsi-otrymav-nahorodu-UNIDO/"/>
    <meta property="og:site_name" content="Eco Town"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Інженер з Миколаєва за розробку сонячної черепиці отримав нагороду UNIDO"/>
    <meta property="og:description" content="Миколаївський інженер Павло Река отримав нагороду від UNIDO за розробку сонячної черепиці."/>
  </head>
  <body>
    <article>
      <h1>Інженер з Миколаєва за розробку сонячної черепиці отримав нагороду UNIDO</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Наталя Яковлєва</a></address>
      <p>Миколаївський інженер Павло Река отримав нагороду від UNIDO за розробку сонячної черепиці.</p>
      <p>Стартап став одним з кращих серед проектів представлених українськими компаніями, передає <a href="https://www.ukrinform.ru/rubric-technology/2822223-solnecnaa-cerepica-nikolaevskogo-inzenera-polucila-nagradu-unido.html">Укрінформ</a>.</p>
      <blockquote>"Ми відзначили сонячну черепицю з числа стартапів представлених понад 40 компаніями з усієї України", - зазначали в UNIDO і GCIP (Глобальна інноваційна програма чистих технологій), підводячи підсумки суворого відбору на форумі Innovation Market 2019, який відбувся у Києві у вівторок, 19 листопада.</blockquote>
      <p>«Сонячну» черепицю Павло Рєка розробив будучи студентом Чорноморського національного університету ім. Петра Могили. Хлопець отримав ступінь бакалавра, навчався на комп’ютерному факультеті, на спеціальності «Автоматизація та комп’ютерно-інтегровані технології», а зараз працює у фірмі, що займається встановленням сонячних панелей.</p>
      <blockquote>«Тема його дипломної роботи також пов’язана була з сонячними панелями, – розповідає викладач кафедри автоматизації та коп’ютерно-інтегрованих технологій Олександр Бєліков. – З Павлом почали працювати 4 роки назад, разом брали участь у внутрішньоуніверситетському конкурсі стартапів «Business opportunities», два роки розробляли власні сонячні панелі(портативні), і вже тоді він пропонував ідею черепиці з інтегрованими сонячними панелями».</blockquote>
      <p>Павло Рєка запатентував розробку. Нещодавно вона була представлена на міжнародній агропромисловій виставці «AgroExpo -2018», яка проходить щорічно на Кіровоградщині.</p>
      <figure>
        <img src="https://ecotown.com.ua/upload/main/877/15384043306269.jpg"/>
      </figure>
      <p>Найближчим часом планують спорудити тестовий дах з «сонячної» черепиці на полігоні у Матвіївці, а потім запускати промислове виробництво у Миколаєві.</p>
      <figure>
        <img src="https://ecotown.com.ua/upload/main/b47/15384043285907.jpg"/>
      </figure>
      <p>UNIDO - установа Організації Об'єднаних Націй (ООН), яка спеціалізується на просуванні міжнародного промислового співробітництва.</p>
    </article>
  </body>
</html>