<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/brazilia-akyrwnetai-ekdhlwsh-sth-mnhmh-toy-diktatora-pinoset-meta-tis-antidraseis"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Βραζιλία: Ακυρώνεται εκδήλωση στη μνήμη του δικτάτορα Πινοσέτ μετά τις αντιδράσεις"/>
    <meta property="og:description" content="Ο πρόεδρος του κοινοβουλίου του Σάο Πάουλο (Alesp), στη Βραζιλία, ανακοίνωσε σήμερα ότι θα ακυρώσει την εκδήλωση στη μνήμη του δικτάτορα της Χιλής Αουγκούστο Πινοτσέτ που επρόκειτο να γίνει στις 10 Δεκεμβρίου."/>
  </head>
  <body>
    <article>
      <h1>Βραζιλία: Ακυρώνεται εκδήλωση στη μνήμη του δικτάτορα Πινοσέτ μετά τις αντιδράσεις</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Ο πρόεδρος του κοινοβουλίου του Σάο Πάουλο (Alesp), στη Βραζιλία, ανακοίνωσε σήμερα ότι θα ακυρώσει την εκδήλωση στη μνήμη του δικτάτορα της Χιλής Αουγκούστο Πινοτσέτ που επρόκειτο να γίνει στις 10 Δεκεμβρίου.</h4>
      <p>Η εκδήλωση, ανήμερα της Παγκόσμιας Ημέρας Ανθρωπίνων Δικαιωμάτων, είχε προγραμματιστεί <b>κατόπιν αιτήματος ενός βουλευτή, συμμάχου του ακροδεξιού προέδρου της Βραζιλίας Ζαΐχ Μπολσονάρου.</b></p>
      <p>«Σήμερα Πέμπτη θα υπογράψω μια πράξη για να εμποδίσω τη διεξαγωγή της εκδήλωσης στη μνήμη του δικτάτορα Αουγκούστο Πινοτσέτ», ανέφερε στο Twitter ο πρόεδρος του Alesp Καουέ Μάκρις, που προέρχεται από το κεντροδεξιό Σοσιαλδημοκρατικό Κόμμα του πρώην προέδρου Φερνάντο Ενρίκε Καρντόσο. Ο Καρντόσο έζησε για ένα διάστημα εξόριστος στη Χιλή, κατά τη διάρκεια της στρατιωτικής δικτατορίας στη Βραζιλία, αλλά κατόπιν εγκαταστάθηκε στη Γαλλία.</p>
      <p>Ο βουλευτής που ήθελε να τιμηθεί η μνήμη του Πινοτσέτ είναι ο Φρεντερίκο Ντ' Άβιλα, του Σοσιαλιστικού Φιλελεύθερου Κόμματος (PSL), της παράταξης με τη στήριξη της οποίας κέρδισε τις προεδρικές εκλογές του 2018 ο Μπολσονάρου.<b> Η πρωτοβουλία του προκάλεσε έντονες αντιδράσεις στους ιστοτόπους κοινωνικής δικτύωσης.</b> Για «προσβολή στη δημοκρατία και στη μνήμη των θυμάτων» ενός «βάναυσου καθεστώτος] έκανε λόγο ο Γενικός Πρόξενος της Γαλλίας στο Σάο Πάουλο, Μπριέκ Πον.</p>
      <p>Πηγή: ΑΠΕ - ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>