<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/tsipras-akraia-synthrhtikh-anikanh-kai-xediantroph-h-kybernhsh-mhtsotakh"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Τσίπρας: Ακραία συντηρητική, ανίκανη και ξεδιάντροπη η κυβέρνηση Μητσοτάκη"/>
    <meta property="og:description" content="Ο Αλέξης Τσίπρας εκτόξευσε «πυρά» κατά της κυβέρνησης Μητσοτάκη, στην εισήγησή του κατά τη διάρκεια της εκδήλωσης του ΣΥΡΙΖΑ στη Νίκαια."/>
  </head>
  <body>
    <article>
      <h1>Τσίπρας: Ακραία συντηρητική, ανίκανη και ξεδιάντροπη η κυβέρνηση Μητσοτάκη</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Ο Αλέξης Τσίπρας εκτόξευσε «πυρά» κατά της κυβέρνησης Μητσοτάκη, στην εισήγησή του κατά τη διάρκεια της εκδήλωσης του ΣΥΡΙΖΑ στη Νίκαια.</h4>
      <p><i>«Το πολιτικό αυτό προσωπικό το χαρακτηρίζω ως ακραία συντηρητικό, ακραία νεοφιλελεύθερο, ανίκανο και ξεδιάντροπο»</i>, τόνισε ο <b>Αλέξης Τσίπρας </b>για την κυβέρνηση της Νέας Δημοκρατίας, συμπληρώνοντας ότι: <i>«Είδαμε πράγματα που δεν τα φανταζόμασταν για το 2019 – 2020, όπως την εισβολή σε κινηματογραφική αίθουσα. Έβγαλαν έξω 16άρηδες, μετά οδήγησαν 300 νέα παιδιά έξω από ένα κλάμπ λες και ήταν σε καρτέλ της Κολομβίας, δεν πήγαν να χτυπήσουν την εγκληματικότητα εκεί που πρέπει… Μετά είδαμε το επικοινωνιακό σόου στα Εξάρχεια με τις μωρομάνες και ούτε εκεί χτύπησαν τα ναρκωτικά. Και μετά στην ΑΣΟΕΕ είδαμε εικόνες με τους φοιτητές περικυκλωμένους από τα ΜΑΤ, εικόνες που δεν τις βλέπει κανείς ούτε στη Λατινική Αμερική και μια απρόκλητη και βάναυση επίθεση σε γονείς των προσαχθέντων στα Δικαστήρια».</i></p>
      <h3>«Αν νομίζουν ότι θα μας βάλουν στο τσεπάκι τους, να το ξεχάσουν»</h3>
      <p><i>«Θα είμαστε μέσα στους αγώνες, δίπλα στους πολίτες, δίπλα στους νέους, τους εργάτες, τους εργαζόμενους. Δίπλα στο λαό που αγωνίζεται. Αν νομίζουν ότι ο <b>ΣΥΡΙΖΑ </b>θα γίνει κόμμα του χεριού τους, αν νομίζουν ότι θα μας βάλουν στο τσεπάκι τους, να το ξεχάσουν», </i>τόνισε ο πρόεδρος του ΣΥΡΙΖΑ, ο οποίος στη συνέχεια έκανε αναφορά στο ασφαλιστικό: </p>
      <p>
        <i>«Το χειρότερο είναι αυτό το οποίο έρχεται στο Ασφαλιστικό. Το 80% των ελεύθερων επαγγελματιών θα πληρώνουν τουλάχιστον 50 ευρώ περισσότερα, το μήνα. Ο κόσμος θα συνειδητοποιήσει τη μεγάλη κοροϊδία της κυβέρνησης Μητσοτάκη».</i>
      </p>
      <h3>«Είναι ακραία δεξιοί και ακραία αδέξιοι»</h3>
      <p>Αυτός ήταν ο χαρακτηρισμός του <b>Αλέξη Τσίπρα </b>στον τρόπο διαχείρισης του προσφυγικού από τη Νέα Δημοκρατία. <i>«Στο μόνο θέμα που δεν αφήσαμε στρωμένο, το προσφυγικό κατάφεραν και έφτασαν τα πράγματα στο απροχώρητο. Στο προσφυγικό αποδεικνύεται ότι δεν είναι μόνο ακραία δεξιοί αλλά και ακραία αδέξιοι.</i></p>
      <p>
        <i>Ο υφυπουργός Άμυνας που διαχειρίζεται το προσφυγικό, μας έδειξε τη εγκατάσταση της φυλακής - πρότυπο. Ο χάρτης αντιστοιχεί σε ένα απομονωμένο στη μέση του Αιγαίου ακατοίκητου νησιού. Αν αυτό είναι το σχέδιο αντιμετώπισης του προσφυγικού να ζητήσει να ενταχθεί η <b>Ελλάδα στην ομάδα του Βισεγκραντ και να κάνει παρέα με τον κ. Σαλβίνι και τον κ. Όρμπαν</b>».</i>
      </p>
      <h3>Η εισήγηση του Αλέξη Τσίπρα στη Νίκαια</h3>
      <figure>
        <iframe src="https://www.youtube.com/embed/MKLlGKyRvxw" width="480" height="270" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>