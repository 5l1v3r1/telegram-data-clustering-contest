<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238508-ibrahimovic-do-talianska-jeden-klub-splnil-uz-tretinu-jeho-poziadaviek"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ibrahimovič do Talianska? Jeden klub splnil už tretinu jeho požiadaviek"/>
    <meta property="og:description" content="Podľa periodika Gazzetta dello Sport športový riaditeľ AC Miláno Zvonimir Boban už kontaktoval agenta Mina Raiolu s konkrétnou ponukou. Taliansky futbalový klub má vážny záujem o služby Zlatana Ibrahimoviča."/>
  </head>
  <body>
    <article>
      <h1>Ibrahimovič do Talianska? Jeden klub splnil už tretinu jeho požiadaviek</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Podľa periodika Gazzetta dello Sport športový riaditeľ AC Miláno Zvonimir Boban už kontaktoval agenta Mina Raiolu s konkrétnou ponukou. Taliansky futbalový klub má vážny záujem o služby Zlatana Ibrahimoviča.</p>
      <related>
        <a href="https://profutbal.sk/clanok/238354-ibrahimovic-opusta-la-galaxy-prisiel-som-videl-som-zvitazil-som"/>
      </related>
      <p>Milánčania navrhli kontrakt do konca tejto sezóny s opciou na ďalšiu v celkovej hodnote šesť miliónov eur. </p>
      <p>Ich ponuka je teda diametrálne odlišná od požiadaviek 38-ročného útočníka. Ibrahimovič, ktorý v októbri ukončil pôsobenie v Los Angeles Galaxy, totiž údajne žiada od potenciálnych záujemcov plat milión eur mesačne.</p>
      <p>Švéd pôsobil v AC v rokoch 2010-2012, odohral celkovo 85 zápasov a strelil 56 gólov.</p>
    </article>
  </body>
</html>