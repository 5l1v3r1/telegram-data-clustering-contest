<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238500-zilina-si-poistila-perspektivneho-utocnika-novou-zmluvou"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Žilina si poistila perspektívneho útočníka novou zmluvou"/>
    <meta property="og:description" content="Žilina iba pár dní dozadu ponúkla nový kontrakt obrancovi Martinovi Králikovi, ktorý predĺžil zmluvu pod Dubňom do konca roka 2022. &quot;Šošoni&quot; nezaháľali a včera si poistili aj perspektívneho krídelníka. Mladý 18-ročný Adam Goljan sa upísal MŠK do 31. decembra 2023."/>
  </head>
  <body>
    <article>
      <h1>Žilina si poistila perspektívneho útočníka novou zmluvou</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Viktor Háber</a></address>
      <p>Žilina iba pár dní dozadu ponúkla nový kontrakt obrancovi Martinovi Králikovi, ktorý predĺžil zmluvu pod Dubňom do konca roka 2022. "Šošoni" nezaháľali a včera si poistili aj perspektívneho krídelníka. Mladý 18-ročný Adam Goljan sa upísal MŠK do 31. decembra 2023.</p>
      <related>
        <a href="https://profutbal.sk/clanok/238339-na-ihrisku-nevynechal-ani-minutu-kralik-odmeneny-novym-kontraktom"/>
      </related>
      <p><i>"Som veľmi rád, že som predĺžil zmluvu s mojím rodným klubom, v ktorom hrávam odmalička a vďačím mu za dôveru, ktorú mi dával počas môjho futbalového rastu. Budem robiť všetko preto, aby som dôveru splatil. Teší ma, že môžem napredovať v takom skvelom klube, akým MŠK nepochybne je," </i>vyjadril sa odchovanec žlto-zelených pre oficiálny <a href="https://www.mskzilina.sk/clanek.asp?id=Dalsi-talent-z-Akademie-MSK-s-novou-zmluvou-13744">web</a> futbalového klubu.</p>
      <p>Ďalší cieľ mladého útočníka je jasný - prebojovať sa do kádra fortunaligistu. V aktuálnej sezóne si už zahral v druhej lige dva zápasy za B-tím. <i>"Za svoj progres ďakujem všetkým ľuďom okolo mňa, hlavne rodičom a trénerom. Chcem na sebe neustále tvrdo pracovať, aby pribúdali príležitosti nastupovať za B-tím. Pre mňa je snom hrávať za žilinské 'áčko'," </i>doplnil <b>Goljan.</b></p>
    </article>
  </body>
</html>