<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/apple-smart-battery-case-iphone-11"/>
    <meta property="og:site_name" content="Cnews.cz"/>
    <meta property="article:published_time" content="2019-11-21T00:00:07+00:00"/>
    <meta property="og:title" content="Už i iPhony 11 se dočkaly batohů. Prodlouží výdrž a přidají spoušť foťáku"/>
    <meta property="og:description" content="Apple včera uvedl již pátou generaci pouzdra nazvaného Smart Battery Case. Opět přináší jednu funkční novinku, a to spoušť foťáku."/>
  </head>
  <body>
    <article>
      <h1>Už i iPhony 11 se dočkaly batohů. Prodlouží výdrž a přidají spoušť foťáku</h1>
      <address><time datetime="2019-11-21T00:00:07+00:00">21 Nov 2019</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/apple-smart-battery-case-iphone-11/galerie-179466-1">
            <img src="https://www.cnews.cz/wp-content/uploads/2019/11/iphone-11-smart-battery-case-1.jpg"/>
          </a>
        </figure>
        <figure>
          <a href="https://www.cnews.cz/apple-smart-battery-case-iphone-11/galerie-179466-2">
            <img src="https://www.cnews.cz/wp-content/uploads/2019/11/iphone-11-smart-battery-case-2.jpg"/>
          </a>
        </figure>
        <figure>
          <a href="https://www.cnews.cz/apple-smart-battery-case-iphone-11/galerie-179466-3">
            <img src="https://www.cnews.cz/wp-content/uploads/2019/11/iphone-11-pro-smart-battery-case-1.jpg"/>
          </a>
        </figure>
        <figure>
          <a href="https://www.cnews.cz/apple-smart-battery-case-iphone-11/galerie-179466-4">
            <img src="https://www.cnews.cz/wp-content/uploads/2019/11/iphone-11-pro-smart-battery-case-2.jpg"/>
          </a>
        </figure>
      </slideshow>
      <p>
        <a href="https://www.cnews.cz/apple-smart-battery-case-iphone-11/galerie-179466-1">VŠECHNY FOTOGRAFIE</a>
      </p>
      <p>Apple včera uvedl již pátou generaci pouzdra nazvaného <a href="https://www.apple.com/cz/shop/iphone/iphone-accessories/cases-protection?page=1#!&amp;f=batterycase&amp;fh=458b%2B45bf">Smart Battery Case</a>. Poprvé s ním začal v roce 2015 u <a href="https://www.cnews.cz/neco-tak-oskliveho-uz-apple-dlouho-neudelal-tohle-je-smart-battery-case-pro-iphone-6s/">iPhonu 6S</a> a až loni se dočkal <a href="https://www.cnews.cz/apple-iphone-xs-xr-smart-battery-case-cena-vydrz">prvních funkčních novinek</a>. Telefon šlo v pouzdře rychle nabíjet přes USB Power Delivery a zároveň doplňovat šťávu i bezdrátově díky standardu Qi. Samotný batoh přitom prodloužil výdrž telefonů o polovinu.</p>
      <p>Tyto parametry zůstávají i letošním pouzdrům. Apple opět neuvádí kapacitu integrovaného akumulátoru a tentokrát ani přesnou výdrž v hodinách (dle jeho metriky výdrže), ale slibuje její prodloužení o 50 %. Zůstává také cena 3490 Kč, která platí pro všechny nové modely iPhonů, tedy <a href="https://www.cnews.cz/apple-11-pro-max-parametry-cena">11, 11 Pro a 11 Pro Max</a>. Všechna pouzdra jsou k dostání v černé a bílé barvě, u modelů Pro i růžové.</p>
      <p>Smart Battery Case má oproti dřívější jednu nenápadnou novinku. Na pravé straně vespod se nachází tlačítko. I na zamčené obrazovce otevře aplikaci pro focení, následným stiskem pak cvaká jednotlivé snímky. Při delším podržení spustí nahrávání videa. Není to tedy plnohodnotná dvoupolohová spoušť s namáčknutím, jako mají Xperie nebo měly Lumie.</p>
      <p>via <a href="https://www.theverge.com/2019/11/20/20974475/apple-iphone-11-pro-max-camera-smart-battery-case-shortcut-button">The Verge</a></p>
      <slideshow>
        <figure>
          <a href="https://www.cnews.cz/apple-smart-battery-case-iphone-11/galerie-179466-1">
            <img src="https://www.cnews.cz/wp-content/uploads/2019/11/iphone-11-smart-battery-case-1.jpg"/>
          </a>
        </figure>
        <figure>
          <a href="https://www.cnews.cz/apple-smart-battery-case-iphone-11/galerie-179466-2">
            <img src="https://www.cnews.cz/wp-content/uploads/2019/11/iphone-11-smart-battery-case-2.jpg"/>
          </a>
        </figure>
        <figure>
          <a href="https://www.cnews.cz/apple-smart-battery-case-iphone-11/galerie-179466-3">
            <img src="https://www.cnews.cz/wp-content/uploads/2019/11/iphone-11-pro-smart-battery-case-1.jpg"/>
          </a>
        </figure>
        <figure>
          <a href="https://www.cnews.cz/apple-smart-battery-case-iphone-11/galerie-179466-4">
            <img src="https://www.cnews.cz/wp-content/uploads/2019/11/iphone-11-pro-smart-battery-case-2.jpg"/>
          </a>
        </figure>
      </slideshow>
      <p>
        <a href="https://www.cnews.cz/apple-smart-battery-case-iphone-11/galerie-179466-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/google-android-linux-mainline-moduly"/>
        <a href="https://www.cnews.cz/samsung-outsourcing-cina-mobily-galaxy-a"/>
        <a href="https://www.cnews.cz/samsung-balicek-galaxy-vyroci-10000kc/"/>
        <a href="https://www.cnews.cz/xiaomi-mi-note-10-mi-cc9-pro-parametry-cena"/>
        <a href="https://www.cnews.cz/amd-radeon-rx-5300m-levne-navi-notebooky-radeon-pro-5500m-5300m-uvedeni/"/>
      </related>
    </article>
  </body>
</html>