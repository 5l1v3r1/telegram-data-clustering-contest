<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/livorno-incendio-in-sala-macchine-fiamme-nel-cargo-diretto-a-savona-213459.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Livorno, incendio in sala macchine: fiamme nel cargo diretto a Savona"/>
    <meta property="og:description" content="LIVORNO - Incendio nella notte, intorno alle 2:30, nella sala macchine di un mercantile, l'Eurocargo Trieste, a circa tre miglia dal porto di Livorno: 25 le persone dell'equipaggio tra le quali, secondo quanto si apprende al momento, non risulterebbero feriti o intossicati. Insieme ai Vigili del fuoco sono ancora tutti a bordo della nave che è stata poi trainata in porto: al momento sospese tutte le manovre e le partenze dallo scalo toscano, come spiega l'Avvisatore marittimo livornese."/>
  </head>
  <body>
    <article>
      <h6 class="kicker">Nessun ferito, l'imbarcazione ha fatto rientro in porto</h6>
      <h1>Livorno, incendio in sala macchine: fiamme nel cargo diretto a Savona</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="https://www.primocanale.it/immagininews/thumbs/213459-420x236.jpg"/>
      </figure>
      <p><b>LIVORNO - </b><b>Incendio nella notte, intorno alle 2:30, nella sala macchine di un mercantile, l'Eurocargo Triest</b>e, a circa tre miglia dal porto di Livorno: 25 le persone dell'equipaggio tra le quali, secondo quanto si apprende al momento, non risulterebbero feriti o intossicati. Insieme ai Vigili del fuoco sono ancora tutti a bordo della nave che è stata poi trainata in porto: al momento sospese tutte le manovre e le partenze dallo scalo toscano, come spiega l'Avvisatore marittimo livornese.</p>
      <p><b>Il cargo commerciale era partito da Livorno all'1.30 diretto a Savona</b>, quando a circa 3 miglia dal porto, spiegano dall'Avvisatore, è divampato l'incendio a bordo, nella sala macchine. Incendio che ha impedito alla nave di proseguire la navigazione. Dall'Eurocargo è partito l'allarme alla Capitaneria e la nave è stata raggiunta subito dai mezzi di soccorso, e trainata in porto da 4 rimorchiatori, con l'intervento dei piloti e dei vigili del fuoco e dei mezzi della capitaneria oltre al supporto per la sicurezza fornito dall'Avvisatore per il traffico marittimo che è stato bloccato per qualche ora.</p>
      <related>
        <a href="https://www.primocanale.it/notizie/nave-migranti-il-comandante-della-cigala-fulgosi-salvati-con-mare-a-forza-3--207938.html"/>
        <a href="https://www.primocanale.it/notizie/nave-delle-armi-in-arrivio-a-genova-i-cattolici-si-uniscono-alla-protesta-208450.html"/>
        <a href="https://www.primocanale.it/notizie/taglio-della-lamiera-per-costa-toscana-la-seconda-nave-costa-alimentata-a-lng-209611.html"/>
        <a href="https://www.primocanale.it/notizie/banca-carige-navetta-e-registrazione-in-anticipo-prevista-una-forte-affluenza-all-assemblea-211219.html"/>
        <a href="https://www.primocanale.it/notizie/orientamento-da-genova-salpa-una-nave-con-270-studenti-a-bordo-212621.html"/>
        <a href="https://www.primocanale.it/video/evacuazione-i-racconti-degli-sfollati-sulle-navette-amt-in-via-fillak-110085.html"/>
        <a href="https://www.primocanale.it/video/costa-crociere-dedica-alla-toscana-la-seconda-nave-alimentata-a-lng-la-presentazione-110919.html"/>
        <a href="https://www.primocanale.it/video/msc-grandiosa-la-nave-pi-ecologica-della-flotta-di-aponte-111493.html"/>
        <a href="https://www.primocanale.it/video/m5s-beppe-grillo-noi-come-nave-di-teseo-siamo-cambiati-e-poi-grida-maledetti--112382.html"/>
      </related>
    </article>
  </body>
</html>