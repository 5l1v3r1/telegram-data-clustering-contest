<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774237,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ביהמ&quot;ש מינה נאמנים זמניים לרשת קמדן אנד שוז"/>
    <meta property="og:description" content="אושרה בקשת הרשת, שהחל מאתמול נמצאת בהקפאת הליכים בשל חובות של כ-12 מיליון שקל - לבחון אפשרות של הכנסת משקיע ומכירתה; בנוסף, אושרה בקשתה לאפשר ללקוחות שרכשו באתר מוצרים עד ה-19 בנובמבר לקבל זיכוי ולבחור מוצר תמורתו בחנויות השונות; הדיון נקבע ל-28 לחודש"/>
  </head>
  <body>
    <article>
      <h1>ביהמ"ש מינה נאמנים זמניים לרשת קמדן אנד שוז</h1>
      <h2>אושרה בקשת הרשת, שהחל מאתמול נמצאת בהקפאת הליכים בשל חובות של כ-12 מיליון שקל - לבחון אפשרות של הכנסת משקיע ומכירתה; בנוסף, אושרה בקשתה לאפשר ללקוחות שרכשו באתר מוצרים עד ה-19 בנובמבר לקבל זיכוי ולבחור מוצר תמורתו בחנויות השונות; הדיון נקבע ל-28 לחודש</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">ליטל דוברוביצקי</a></address>
      <p>בית המשפט המחוזי בחיפה מינה היום (ה) שני נאמנים זמניים לרשת קמדן אנד שוז, שהחל מאתמול <a href="https://www.calcalist.co.il/marketing/articles/0,7340,L-3774120,00.html">נמצאת בהקפאת הליכים. </a>זאת, לאחר שצברה חובות של כ-12 מיליון שקל.</p>
      <p>הנאמנים שמונו הם עו"ד רון חכים ורו"ח אריאל אלפסי. </p>
      <p>הרשת שנקלעה לקשיים והגישה אתמול באמצעות עו"ד איתמר כהן בקשת הקפאת הליכים - נמצאת בבעלותם של בני הזוג אלון ומיטל שני. היא מפעילה 11 סניפים ומועסקים בה כ-100 עובדים, המיוצגים על ידי עו"ד ליזה חדש.</p>
      <figure>
        <img src="https://images1.calcalist.co.il/PicServer3/2017/11/25/774184/15_l.jpg"/>
        <figcaption>אלון ומיטל שני בעלי קמדן אנד שוז <br/>צילום: עמית שעל</figcaption>
      </figure>
      <p>כמו כן, בית משפט המחוזי אישר עתה את בקשת הרשת לאפשר ללקוחות שרכשו באתר מוצרים עד ה-19 בנובמבר לקבל זיכוי ולבחור מוצר תמורתו בחנויות השונות.</p>
      <p>השופטת בטינה טאובר קבעה דיון בבקשה ל-28 בנובמבר.</p>
    </article>
  </body>
</html>