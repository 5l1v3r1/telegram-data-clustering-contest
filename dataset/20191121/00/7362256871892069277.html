<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/tolthet%c5%91_tokok_az_iphone_11_szeriahoz_2019-11-21"/>
    <meta property="og:site_name" content="TELEFONGURU"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Tölthető tokok az iPhone 11 szériához"/>
    <meta property="og:description" content="Az Apple bemutatta új Smart Battery Case tölthető tokjait."/>
  </head>
  <body>
    <article>
      <h1>Tölthető tokok az iPhone 11 szériához</h1>
      <h2>Az Apple bemutatta új Smart Battery Case tölthető tokjait.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">9to5Mac</a></address>
      <p>Az <a href="https://www.telefonguru.hu/keszulekek/keszulek-guru_apple_iphone.asp">Apple iPhone</a> 11 és 11 Pro modellekhez megvásárolható a frissen bemutatott két kiegészítő. A 9to5Mac már korábban jelentette, hogy a gyártó a iPhone 11 szériához is tervez Smart Battery Case tokokat kiadni még ősszel. Idén először kaptak a tokok dedikált kamera gombot, amely automatikusan megnyitja a Kamera alkalmazást, ahogy az a fotókon is látszik. Az indításhoz nem számít, hogy az iPhone aktív vagy inaktív aktuálisan. Egy gyors nyomás fotót, hosszabb pedig videót készít, de szelfizésre is használható.</p>
      <figure>
        <img src="https://www.telefonguru.hu/hir/../uimages/smart_battery_case_iphone11.jpg"/>
      </figure>
      <p>A dedikált gomb mellett több újdonság nincs, a 2019-es Smart Battery Case is puha tapintású szilikonból készült, belül anyaggal borítva, amely védi a telefont. Mit is nyújt a tok? Pluszban akár ötven százalékot is hozzátehet az üzemidőhöz, valamint Qi vezeték nélküli töltővel is kompatibilisek a tokok, így egyszerre tölthető az iPhone 11 és az okos tok egyaránt.</p>
      <figure>
        <img src="https://www.telefonguru.hu/hir/../uimages/MWVN2.jpg"/>
      </figure>
      <p>Természetesen nem az Apple az első, a tölthető tokjairól méltán híres Mophie már rég kiadta ugyanezt, ám sokan kizárólag a gyári megoldások hívei, így például csak az újonnan bemutatott tokok integráltak a rendszerbe annyira, hogy lezárt képernyőnél látható a töltöttségük. A Smart Battery Case tokok elérhetők fekete, fehér és halvány rózsaszín árnyalatokban 129 dolláros áron november 25-től, a hazai forgalmazásról és árakról egyelőre nincs információnk.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://9to5mac.com/2019/11/20/apple-releases-new-smart-battery-cases-for-iphone-11-and-iphone-11-pro/">9to5Mac</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/iphone_11_pletykak_2019-01-28"/>
        <a href="https://www.telefonguru.hu/hir/tavaszi_szinekben_hozott_az_apple_szijakat_es_tokokat_2019-03-21"/>
        <a href="https://www.telefonguru.hu/hir/az_iphone_11_tudja_az_oda-vissza_toltest_2019-03-25"/>
        <a href="https://www.telefonguru.hu/hir/iphone_11_mar_csak_egyet_kell_aludni_2019-09-09"/>
        <a href="https://www.telefonguru.hu/hir/iphone_11_tokok_egy_kepen_2019-09-10"/>
        <a href="https://www.telefonguru.hu/hir/tuleli_az_esest_valamelyik_iphone_11_2019-09-24"/>
        <a href="https://www.telefonguru.hu/hir/turbozd_fel_az_iphone_11_fotozasi_kepessegeit!_2019-11-19"/>
        <a href="https://www.telefonguru.hu/hir/dragabb_a_huawei_mate_x_kijelz%C5%91_csereje_mint_egy_note_10_2019-11-21"/>
      </related>
    </article>
  </body>
</html>