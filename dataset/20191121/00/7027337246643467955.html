<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699352/%D8%AF%D8%B3%D8%AA%DA%AF%DB%8C%D8%B1%DB%8C-%D8%B9%D9%88%D8%A7%D9%85%D9%84-%D8%AC%D8%B0%D8%A8-%D9%86%DB%8C%D8%B1%D9%88-%D8%A8%D8%B1%D8%A7%DB%8C-%D8%AF%D8%A7%D8%B9%D8%B4-%D8%AF%D8%B1-%D8%B1%D9%88%D8%B3%DB%8C%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="دستگیری عوامل جذب نیرو برای داعش در روسیه"/>
    <meta property="og:description" content="سرویس امنیت فدرال روسیه روز چهارشنبه از دستگیری سه عامل جذب نیرو برای داعش در منطقه مسکو خبر داده است."/>
  </head>
  <body>
    <article>
      <h1>دستگیری عوامل جذب نیرو برای داعش در روسیه</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>سرویس امنیت فدرال روسیه روز چهارشنبه از دستگیری سه عامل جذب نیرو برای داعش در منطقه مسکو خبر داده است.</p>
      <p>به گزارش خبرگزاری فارس، روسیه می‌گوید سه عضو داعش که مسئول جذب عضو برای این گروه تروریستی بوده‌اند در منطقه مسکو دستگیر شده‌اند.</p>
      <p>دفتر روابط عمومی سرویس امنیت فدرال روسیه با اعلام این خبر به خبرگزاری ایتارتاس اضافه کرد این سه نفر از سال ۲۰۱۴ به عضوگیری برای گروه تروریستی داعش و اعزام آنها به سوریه برای مشارکت در این کشور جنگ‌زده اشتغال داشته باشند.</p>
      <p>طبق این گزارش، از منازل این افراد گذرنامه‌های جعلی و تجهیزات ارتباطی کشف و ضبط شده است. همه نفرات دستگیر شده به جرائم مرتبط با تروریسم متهم شده‌اند.</p>
      <p>نیروهای امنیتی روسیه چند هفته قبل هم در جمهوری داغستان یک باند تروریستی فعال در جمع‌آوری پول برای تروریست‌های داعش در سوریه را منهدم کرد.</p>
      <p>پیش از این سازمان امنیت فدرال روسیه از ناکامی عملیات انتقال بیش از شش میلیون روبل روسیه به گروهک تروریستی داعش در سوریه خبر داده بود. این افراد، در پوشش کمک‌های خیریه این منابع مالی را جمع‌آوری و آنها را به سوریه منتقل می‌کردند.</p>
      <p>حضور سازمان‌های تروریستی در جنوب روسیه به خصوص جمهوری داغستان از سال‌ها پیش موجب نگرانی مقامات روس بوده است. گروهک داعش در اردیبهشت ماه سال ۹۵ پس از اینکه در یک حمله مسلحانه موجب کشته شدن سه و مجروحیت ۲۳ تن شد، مسئولیت آن را بر عهده گرفت و این برای اولین بار بود که داعش رسما از حضور خود در داغستان پرده بر می‌داشت.</p>
      <p>در ۱۵ آذرماه همان سال دستگاه امنیتی روسیه خبر داد که فردی به نام «رستم اصیلدروف»، سی و پنج ساله را به «امیر داعش» در داغستان معروف بود را کشته است.</p>
    </article>
  </body>
</html>