<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-dijaztak-a-piacunkat/"/>
    <meta property="og:site_name" content="lokál"/>
    <meta property="article:published_time" content="2019-11-21T00:01:53+00:00"/>
    <meta property="og:title" content="Díjazták a piacunkat"/>
    <meta property="og:description" content="Újabb sikert ért el az Újpesti Piac és Vásárcsarnok, illetve az UP Újpesti Rendezvénytér."/>
  </head>
  <body>
    <article>
      <h1>Díjazták a piacunkat</h1>
      <address><time datetime="2019-11-21T00:01:53+00:00">21 Nov 2019, 00:01</time> by <a rel="author">Fehér György</a></address>
      <p>Újabb sikert ért el az Újpesti Piac és Vásárcsarnok, illetve az UP Újpesti Rendezvénytér.</p>
      <figure>
        <img src="https://www.lokal.hu/wp-content/uploads/2018/08/piac_2834_MK-1280x853.jpg"/>
        <figcaption>Az újpesti piac éke a kerületben (Fotó: Máté Krisztián)</figcaption>
      </figure>
      <p>A huszonegyedik alkalommal megrendezett Magyar Ingatlanfejlesztési Nívódíj felhívására idén is szép számmal érkeztek az új, modern ingatlanok, illetve azok kivitelezőinek pályázatai. Az idén 30 kiváló ingatlanfejlesztés indult, amelyek között vannak kiemelt kormányzati, önkormányzati és magánberuházások. A pályázatok elbírálásánál figyelembe vették a fejlesztési koncepciót, az építészeti értéket, a műszaki megoldásokat, a kivitelezés minőségét, a fejlesztés gazdaságosságát és eredményességét, valamint azt, hogy az adott létesítmény hogyan járul hozzá a szűkebb és tágabb környezetében lakók életkörülményeinek javításához. A kereskedelmi kategória első helyezettje az Újpesti Piac és Vásárcsarnok, valamint az UP Újpesti Rendezvénytér megvalósításáért felelős HBM Soletanche Bachy Kft. és a Kalotherm Építőipari Zrt. lett.</p>
      <slideshow>
        <figure>
          <img src="https://www.lokal.hu/wp-content/uploads/2018/08/piac_2845_MK.jpg"/>
          <figcaption>A piac minden igányt kielégit (Fotó: Máté Krisztián)</figcaption>
        </figure>
        <figure>
          <img src="https://www.lokal.hu/wp-content/uploads/2018/08/piac_2842_MK.jpg"/>
          <figcaption>Csodás áruk (Fotó: Máté Krisztián)</figcaption>
        </figure>
      </slideshow>
      <table bordered="">
        <tr>
          <td/>
        </tr>
      </table>
    </article>
  </body>
</html>