<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/alpha-bank-integreaza-programele-de-plata-in-rate-si-de-loialitate-cu-platforma-de-plati-symphopay-18601980"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Alpha Bank integrează programele de plată în rate şi de loialitate cu platforma de plăţi Symphopay"/>
    <meta property="og:description" content="Alpha Bank, prezentă în top 10 al celor mai mari bănci după active pe piaţa românească, anunţă un parteneriat cu fintech-ul Symphopay, care urmăreşte să ofere o experienţă simplificată de plată..."/>
  </head>
  <body>
    <article>
      <h1>Alpha Bank integrează programele de plată în rate şi de loialitate cu platforma de plăţi Symphopay</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Alpha Bank integrează programele de plată în rate şi de loialitate cu platforma de plăţi Symphopay</h3>
      <p>Alpha Bank, prezentă în top 10 al celor mai mari bănci după active pe piaţa românească, anunţă un parteneriat cu fintech-ul Symphopay, care urmăreşte să ofere o experienţă simplificată de plată comercianţilor parteneri precum şi noi oportunităţi de loializare, soluţia fiind deja implementată la mari retaileri precum eMAG şi Intersport.</p>
      <p>Alpha Bank, prezentă în top 10 al celor mai mari bănci după active pe piaţa românească, anunţă un parteneriat cu fintech-ul Symphopay, care urmăreşte să ofere o experienţă simplificată de plată comercianţilor parteneri precum şi noi oportunităţi de loializare, soluţia fiind deja implementată la mari retaileri precum eMAG şi Intersport.<br/><br/>"Parteneriatul cu Symphopay ne ajută să oferim o experienţă simplificată de plată comercianţilor parteneri precum şi noi oportunităţi de loializare, solutia fiind direct conectată cu programul de recompense Alpha Shop. Astfel, achiziţiile cu cardurile de debit şi de credit emise de Alpha Bank sunt recompensate cu puncte Alpha Shop, ce pot fi convertite direct în produse în cadrul magazinelor partenere”, explică Cristian Dragoş, Vice-Preşedinte Executiv Retail, Alpha Bank Romania.</p>
      <p>În platforma Symphopay comercianţii pot activa campanii de marketing si comunicare, astfel încât fiecare tranzacţie se transformă într-o nouă oportunitate de vânzare. De asemenea, rapoartele şi analizele avansate asupra tranzacţiilor şi comportamentelor de plată cu cardul vor aduce comercianţiilor informaţii utile pentru luarea deciziilor de business.<br/><br/>„Prin implementarea tehnologiilor avansate de plată, comercianţii îşi dezvoltă avantaje competitive majore în construirea unei relaţii de lungă durată cu clienţii. Parteneriatul cu Alpha Bank accelerează adopţia acestor tehnologii ce redefinesc experienţele de cumpărare”, adaugă Daniel Nicolescu, CEO &amp; Co-fondator Symphopay.<br/><br/>Lansat în octombrie 2016, Alpha Shop este un program de recompensare a clienţilor Alpha Bank Romania care aleg sa plătească cumpărăturile folosind cardurile emise de bancă şi înrolate în program. La plata cu cardul, în funcţie de valoarea cumpărăturilor efectuate şi de tipul cardului utilizat, clientul primeşte un număr de puncte care se acumulează şi care în funcţie de preferinţă, pot fi utilizate pentru a fi transformate în cadouri constând în produse şi servicii gratuite sau în discounturi semnificative aplicate la următoarele cumpărături în reţeaua de parteneri Alpha Shop.</p>
      <p>Fondată în 2015 de către o echipă cu experienţă de peste 15 ani în industria plăţilor, Symphopay dezvoltă o platformă de integrare a plăţilor şi programelor de loialitate pentru bănci şi comercianţi. Soluţia este certificată de către Visa şi MasterCard şi este conformă cu standardul de securitate PCI-DSS. Start-up-ul a primit investiţii de peste 1,2 milioane euro în două runde de finanţare conduse de GECAD Ventures şi Early Game Ventures. Printre companiile ce folosesc soluţia Symphopay se numără FAN Courier, Intersport şi eMAG.<br/> <br/> </p>
    </article>
  </body>
</html>