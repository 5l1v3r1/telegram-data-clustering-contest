<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200145"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="গণঅভ্যুত্থানের মধ্যদিয়ে সরকারের পতন ঘটাতে হবে ফখরুল"/>
    <meta property="og:description" content="বিএনপির মহাসচিব মির্জা ফখরুল ইসলাম আলমগীর বলেন, গণঅভ্যুত্থানের মধ্যদিয়ে এই সরকারের পতন ঘটাতে হবে। তিনি বলেন, সরকার চায় না খালেদা জিয়া জেল থেকে মুক্তি পাক। কৌশলে তাকে আটকে রাখা হয়েছে বলে মন্তব্য করেন তিনি। গতকাল সকালে ঠাকুরগাঁও কালিবাড়িস্থ তার নিজ বাসভবনে সাংবাদিকদের প্রশ্নের জবাবে এসব কথা বলেন তিনি। মির্জা আলমগীর বলেন, যে মামলায় খালেদা জিয়াকে আটক করে রাখা হয়েছে তা সাজানো একটি মামলা। এই মামলায় খালেদা জিয়ার জামিন পাওয়ার আইনগত অধিকার রয়েছে। ফখরুল বলেন, দেশে সুশাসন নেই, রাষ্ট্রীয় ব্যবস্থা ভেঙে পড়েছে। বাজারে পিয়াজ, লবণসহ নিত্যপ্রয়োজনীয় জিনিসপত্রে নিয়ন্ত্রণ রাখতে পাড়ছে না এই ফ্যাসিবাদী সরকার। রোহিঙ্গা প্রসঙ্গে ব্যঙ্গ করে তিনি বলেন, তারা নাকি ভালোবাসা দিয়ে এই সমস্যার সমাধান করবে। আওয়ামী লীগের নেতাকর্মীরা ২৮ লাখ কোটি টাকা বিদেশে পাচার করেছে। তিনি আরো বলেন, ভারত আমাদের মিত্র রাষ্ট্র, কিন্তু ভারতীয় সীমান্ত রক্ষীরা বাংলাদেশিদের নির্মমভাবে গুলি করে হত্যা করছে। এ ব্যাপারে সরকারের পক্ষ থেকে কোনো জোরালো প্রতিবাদ জানানো হচ্ছে না। এসময় উপস্থিত ছিলেন, জেলা বিএনপির সাধারণ সম্পাদক মির্জা ফয়সল আমীন,সহ-সভাপতি নূরে সাহাদাত স্বজন সহ…"/>
  </head>
  <body>
    <article>
      <h1>গণঅভ্যুত্থানের মধ্যদিয়ে সরকারের পতন ঘটাতে হবে ফখরুল</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">ঠাকুরগাঁও প্রতিনিধি</a></address>
      <p>বিএনপির মহাসচিব মির্জা ফখরুল ইসলাম আলমগীর বলেন, গণঅভ্যুত্থানের মধ্যদিয়ে এই সরকারের পতন ঘটাতে হবে। তিনি বলেন, সরকার চায় না খালেদা জিয়া জেল থেকে মুক্তি পাক। কৌশলে তাকে আটকে রাখা হয়েছে বলে মন্তব্য করেন তিনি। গতকাল সকালে ঠাকুরগাঁও কালিবাড়িস্থ তার নিজ বাসভবনে সাংবাদিকদের প্রশ্নের জবাবে এসব কথা বলেন তিনি। মির্জা আলমগীর বলেন, যে মামলায় খালেদা জিয়াকে আটক করে রাখা হয়েছে তা সাজানো একটি মামলা। এই মামলায় খালেদা জিয়ার জামিন পাওয়ার আইনগত অধিকার রয়েছে। ফখরুল বলেন, দেশে সুশাসন নেই, রাষ্ট্রীয় ব্যবস্থা ভেঙে পড়েছে। বাজারে পিয়াজ, লবণসহ নিত্যপ্রয়োজনীয় জিনিসপত্রে নিয়ন্ত্রণ রাখতে পাড়ছে না এই ফ্যাসিবাদী সরকার।</p>
      <p>রোহিঙ্গা প্রসঙ্গে ব্যঙ্গ করে তিনি বলেন, তারা নাকি ভালোবাসা দিয়ে এই সমস্যার সমাধান করবে। আওয়ামী লীগের নেতাকর্মীরা ২৮ লাখ কোটি টাকা বিদেশে পাচার করেছে। তিনি আরো বলেন, ভারত আমাদের মিত্র রাষ্ট্র, কিন্তু ভারতীয় সীমান্ত রক্ষীরা বাংলাদেশিদের নির্মমভাবে গুলি করে হত্যা করছে। এ ব্যাপারে সরকারের পক্ষ থেকে কোনো জোরালো প্রতিবাদ জানানো হচ্ছে না।</p>
      <p>এসময় উপস্থিত ছিলেন, জেলা বিএনপির সাধারণ সম্পাদক মির্জা ফয়সল আমীন,সহ-সভাপতি নূরে সাহাদাত স্বজন সহ জেলা বিএনপির নেতাকর্মীরা।</p>
      <p>এই বিভাগের সর্বাধিক পঠিত</p>
    </article>
  </body>
</html>