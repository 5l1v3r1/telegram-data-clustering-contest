<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960109"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T00:10:31+00:00"/>
    <meta property="og:title" content="సెల్లు.. బిల్లు.. చిల్లు!"/>
    <meta property="og:description" content="ADVT"/>
  </head>
  <body>
    <article>
      <h1>సెల్లు.. బిల్లు.. చిల్లు!</h1>
      <address>
        <time datetime="2019-11-21T00:10:31+00:00">21 Nov 2019, 00:10</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మోగనున్న మొబైల్‌ చార్జీల మోత</b>
        </li>
        <li>
          <b>15-20 శాతం వరకు పెరిగే చాన్స్‌</b>
        </li>
        <li>
          <b>వచ్చే నెల నుంచి అమలులోకి..</b>
        </li>
      </ul>
      <p><b>న్యూఢిల్లీ: </b>గత కొన్నేళ్లుగా చౌక సేవలతో పండగ చేసుకుంటున్న మొబైల్‌ వినియోగదారులకు మళ్లీ బిల్లు మోత మోగనుంది. వచ్చే నెల నుంచి చార్జీలు పెంచబోతున్నట్లు టెలికాం కంపెనీలు ఇప్పటికే ప్రకటించాయి. టారి్‌ఫను 15-20 వరకు పెంచాల్సిందిగా స్వయంగా టెలికాం శాఖనే కంపెనీలకు సూచించినట్లు విశ్వసనీయ వర్గాలు తెలిపాయి. ఈ స్థాయి పెంపు కేవలం సంస్థలు, ఇనిస్టిట్యూషన్లు వంటి వాణిజ్య కస్టమర్లకు మాత్రమే వర్తింపజేయవచ్చని వారన్నారు. సాధారణ వినియోగదారులకూ కొంత మేర వాత తప్పకపోవచ్చు. కాల్‌, డేటా రుసుమును ఏమేర పెంచనున్నాయనే దానిపై కంపెనీలు వచ్చే వారంలో స్పష్టతనిచ్చే అవకాశం ఉంది. టెలికాం రంగంలో ప్రస్తుత చార్జీలు కనీసం 20 శాతమైనా పెరిగితే తప్ప కంపెనీలకు మనుగడ కష్టమవుతుందని జెఫ్రీస్‌ ఫైనాన్షియల్‌ గ్రూపు ఈక్విటీ అనలిస్టులు అభిప్రాయపడ్డారు. టెలికాం చార్జీలు పెరిగితే వైర్‌లెస్‌ కనెక్షన్ల సంఖ్య కొంత తగ్గవచ్చని, ప్రతినెలా మొబైల్‌ కనెక్షన్ల పెరుగుదల రేటు కూడా మందగించవచ్చని బ్యాంక్‌ ఆఫ్‌ అమెరికా-మెరిల్‌లించ్‌ పేర్కొంది.</p>
      <p> </p>
      <p>
        <b>బీఎస్‌ఎన్‌ఎల్‌ సైతం</b>
      </p>
      <p>ప్రభుత్వ రంగ టెలికాం సంస్థ బీఎ్‌సఎన్‌ఎల్‌ కూడా చార్జీల వడ్డనకు సిద్ధమైంది. ప్రైవేట్‌ కంపెనీలతోపాటు తాము సైతం డిసెంబరు 1 నుంచి సేవల రుసుమును పెంచబోతున్నామని బీఎ్‌సఎన్‌ఎల్‌ ఉన్నతాధికారి ఒకరు తెలిపారు. ఎంత మేర పెంచనున్నామనేది మరికొద్ది రోజుల్లో కస్టమర్లకు తెలియజేస్తామన్నారు. కాలింగ్‌, డేటా చార్జీలు పెంచబోతున్నట్లు ఈ వారంలో ఎయిర్‌టెల్‌, వొడాఫోన్‌ ఐడియా, రిలయన్స్‌ జియో ప్రకటించాయి. ఇతర నెట్‌వర్క్‌ నంబర్లకు చేసే కాల్స్‌పై గత నెల నుంచి ఐసీయూ రుసుమును వసూలు చేస్తున్న జియో.. మరోసారి చార్జీల పెంపునకు సిద్ధం కావడం ఆశ్చర్యకరమని మార్కెట్‌ విశ్లేషకులంటున్నారు.</p>
    </article>
  </body>
</html>