<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200257"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="চুম্বনের দৃশ্যে আপত্তি, সিনেমা হারালেন নায়িকা"/>
    <meta property="og:description" content="ঘনিষ্ঠ দৃশ্য আর ইমরান হাশমি, যেন একে অপরের পরিপূরক! সিনে জগতে এই দুইয়ের মিল বহু দিনের। বলিউড ইন্ডাস্ট্রির এই তারকার অধিকাংশ সিনেমাতেই ঘনিষ্ঠ দৃশ্য আছে।  সেগুলোতে তিনি বিভিন্ন অভিনেত্রীর সঙ্গে করেছেন খোলামেলা  রোমান্স। ‘সিরিয়াল কিসার’ হিসেবেও তিনি পরিচিত। এবার এই ইমরান হাশমির সঙ্গে ঘনিষ্ঠ দৃশ্যে অভিনয়ে নারাজ চলতি প্রজন্মের অভিনেত্রী কৃতি খারবান্দা। ঘোর আপত্তি জানিয়ে একটি বড় ছবির কাজ হারিয়েছেন তিনি। সিনেমাটির নাম ‘চেহরে’। এতে অভিনয় করছেন ইমরান হাশমি ও অমিতাভ বচ্চনের মতো বড় তারকা। কিন্তু চুম্বন ও ঘনিষ্ঠ দৃশ্য থাকার কারণে আপত্তি জানান কৃতি। তাই নির্মাতা রুমি জাফরি তাকে বাদ দিয়েছেন। জানা গেছে চুক্তিবদ্ধ হওয়ার পর মুম্বইতে দুই দিন শুটিংও করেছেন কৃতি। কিন্তু এরপর ইমরান হাশমির সঙ্গে কিছু ঘনিষ্ঠ ও চুম্বনের দৃশ্যে অভিনয় করতে বলেন নির্মাতা। তখনই আপত্তি তোলেন কৃতি। তার দাবি, চুম্বন বা ঘনিষ্ঠ দৃশ্যে অভিনয় খুব একটা জরুরি ছিল না গল্পের জন্য। তাও ইমরানের সঙ্গে ঘনিষ্ঠ দৃশ্যে অভিনয়ের জন্য তাকে চাপ দেওয়া হয়। কিন্তু নিজের ইচ্ছে না থাকায় সিনেমাটি থেকে সরে যান কৃতি। এ অভিনেত্রী বলেন, কেউ যদি সিনেমার জন্য অপ্রত্যাশিত কোনো দৃশ্যে অভিনয়…"/>
  </head>
  <body>
    <article>
      <h1>চুম্বনের দৃশ্যে আপত্তি, সিনেমা হারালেন নায়িকা</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">বিনোদন ডেস্ক</a></address>
      <p>ঘনিষ্ঠ দৃশ্য আর ইমরান হাশমি, যেন একে অপরের পরিপূরক! সিনে জগতে এই দুইয়ের মিল বহু দিনের। বলিউড ইন্ডাস্ট্রির এই তারকার অধিকাংশ সিনেমাতেই ঘনিষ্ঠ দৃশ্য আছে।  সেগুলোতে তিনি বিভিন্ন অভিনেত্রীর সঙ্গে করেছেন খোলামেলা  রোমান্স। ‘সিরিয়াল কিসার’ হিসেবেও তিনি পরিচিত। এবার এই ইমরান হাশমির সঙ্গে ঘনিষ্ঠ দৃশ্যে অভিনয়ে নারাজ চলতি প্রজন্মের অভিনেত্রী কৃতি খারবান্দা। ঘোর আপত্তি জানিয়ে একটি বড় ছবির কাজ হারিয়েছেন তিনি। সিনেমাটির নাম ‘চেহরে’। এতে অভিনয় করছেন ইমরান হাশমি ও অমিতাভ বচ্চনের মতো বড় তারকা। কিন্তু চুম্বন ও ঘনিষ্ঠ দৃশ্য থাকার কারণে আপত্তি জানান কৃতি।</p>
      <p>তাই নির্মাতা রুমি জাফরি তাকে বাদ দিয়েছেন। জানা গেছে চুক্তিবদ্ধ হওয়ার পর মুম্বইতে দুই দিন শুটিংও করেছেন কৃতি। কিন্তু এরপর ইমরান হাশমির সঙ্গে কিছু ঘনিষ্ঠ ও চুম্বনের দৃশ্যে অভিনয় করতে বলেন নির্মাতা। তখনই আপত্তি তোলেন কৃতি। তার দাবি, চুম্বন বা ঘনিষ্ঠ দৃশ্যে অভিনয় খুব একটা জরুরি ছিল না গল্পের জন্য। তাও ইমরানের সঙ্গে ঘনিষ্ঠ দৃশ্যে অভিনয়ের জন্য তাকে চাপ দেওয়া হয়। কিন্তু নিজের ইচ্ছে না থাকায় সিনেমাটি থেকে সরে যান কৃতি। এ অভিনেত্রী বলেন, কেউ যদি সিনেমার জন্য অপ্রত্যাশিত কোনো দৃশ্যে অভিনয় করতে না চান, তাহলে এর জন্য অভিনেত্রীকে ‘নাক উঁচু’ স্বভাবের বলে দেয়ার মানে নেই। ঘনিষ্ঠ অথবা চুম্বন দৃশ্যে অভিনয় করতে না চাওয়াটা প্রত্যেকের নিজস্ব বিষয়। এদিকে বর্তমানে ‘পাগলপন্তি’ সিনেমার প্রচারণায় ব্যস্ত কৃতি খারবান্দা। এখানে তিনি ছাড়াও আছেন পুলকিত সম্রাট, আরশাদ ওয়ারসি ও জন আব্রাহাম।</p>
      <p>এই বিভাগের সর্বাধিক পঠিত</p>
    </article>
  </body>
</html>