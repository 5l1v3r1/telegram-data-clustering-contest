<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238516-claudio-marchisio-odstartoval-zaujimavu-mimofutbalovu-karieru"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Claudio Marchisio odštartoval zaujímavú mimofutbalovú kariéru"/>
    <meta property="og:description" content="Bývalý taliansky reprezentant Claudio Marchisio odštartoval novinársku kariéru. Stal sa prispievateľom regionálneho periodika Corriere Torino, kde mu vo štvrtok vyšiel prvý stĺpček."/>
  </head>
  <body>
    <article>
      <h1>Claudio Marchisio odštartoval zaujímavú mimofutbalovú kariéru</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Bývalý taliansky reprezentant Claudio Marchisio odštartoval novinársku kariéru. Stal sa prispievateľom regionálneho periodika Corriere Torino, kde mu vo štvrtok vyšiel prvý stĺpček.</p>
      <p>Netýkal sa však futbalu, zameral sa na taliansku humanitárnu pracovníčku Silviu Romanovú, ktorú zajali v Keni 20. novembra 2018. Talianska tlačová agentúra ANSA priniesla v stredu správu, že Romanovú premiestnili na územie Somálska, kde ju drží islamistická skupina napojená na Al-Shabaab.<i> "Chcel som dať najavo Francesce a Enzovi, rodičom Silvie, že na nich myslím. Musia vedieť, že v tom nie sú osamote, Silvia je aj naša dcéra, naša sestra a naša priateľka. Sme na ňu hrdí,"</i> vysvetlil 33-ročný<b> Marchisio</b> svoje rozhodnutie na instagrame.</p>
      <p>Niekdajší stredopoliar odohral väčšinu kariéry za Juventus Turín, s ktorým získal sedem taliansky titulov. Kariéru ukončil tento rok po záverečnej sezóne v Zenite Petrohrad.</p>
    </article>
  </body>
</html>