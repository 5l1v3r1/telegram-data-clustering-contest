<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/toylaxiston-epta-amaxoi-nekroi-sto-xalepi"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Τουλάχιστον επτά άμαχοι νεκροί στο Χαλέπι"/>
    <meta property="og:description" content="Τουλάχιστον επτά άμαχοι σκοτώθηκαν και περίπου 30 ακόμη τραυματίστηκαν σήμερα από επιθέσεις με ρουκέτες στο Χαλέπι, που ελέγχεται από τις δυνάμεις της Δαμασκού, ανέφερε η κρατική τηλεόραση της Συρίας."/>
  </head>
  <body>
    <article>
      <h1>Τουλάχιστον επτά άμαχοι νεκροί στο Χαλέπι</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Τουλάχιστον επτά άμαχοι σκοτώθηκαν και περίπου 30 ακόμη τραυματίστηκαν σήμερα από επιθέσεις με ρουκέτες στο Χαλέπι, που ελέγχεται από τις δυνάμεις της Δαμασκού, ανέφερε η κρατική τηλεόραση της Συρίας.</h4>
      <p><i>«Επτά άμαχοι σκοτώθηκαν και 30 άλλοι τραυματίστηκαν σε επίθεση με ρουκέτα που εκτόξευσαν τρομοκρατικές οργανώσεις», </i>μετέδωσε η κρατική τηλεόραση, αναφερόμενη σε παρατάξεις ανταρτών και τζιχαντιστών που δρουν στο δυτικό τμήμα της επαρχίας του Χαλεπίου.</p>
      <p>Πέντε γειτονιές στην πόλη, συμπεριλαμβανομένης της <b>Σαλαχεντίνε</b>, επλήγησαν από μια ομοβροντία ρουκετών, σύμφωνα με το κρατικό μέσο ενημέρωσης.</p>
      <p>Το<b> Συριακό Παρατηρητήριο Ανθρωπίνων Δικαιωμάτων</b> επιβεβαίωσε την επίθεση, τονίζοντας στο Γαλλικό Πρακτορείο πως «μια ρουκέτα, με προέλευση το δυτικό τμήμα του Χαλεπιού, έπεσε σε ένα αυτοκίνητο στη Σαλαχεντίνε, σκοτώνοντας τέσσερα άτομα που επέβαιναν σε αυτό».</p>
      <p>Οι τζιχαντιστές της οργάνωσης <b>Χάγιατ Ταχρίρ αλ-Σαμ (HTS),</b> πρώην συριακό παρακλάδι της <b>Αλ Κάιντα</b>, έχουν παρουσία στο δυτικό τμήμα της περιοχής του <b>Χαλεπιού</b>, που γειτνιάζει με την επαρχία <b>Ιντλίμπ</b>, όπου εδρεύουν μικρές αντάρτικες παρατάξεις.</p>
      <p>Ο απολογισμός των νεκρών μπορεί να αυξηθεί καθώς κάποιοι από τους τραυματίες είναι «σε κρίσιμη κατάσταση», πρόσθεσε ο διευθυντής του Παρατηρητηρίου <b>Ραμί Αμπντέλ</b> <b>Ραχμάν</b>.</p>
      <p>Το Χαλέπι, που ανακατέλαβαν οι δυνάμεις του Σύρου προέδρου <b>Μπασάρ αλ Άσαντ </b>στα τέλη του 2016 γίνεται σποραδικά σκηνή επιθέσεων ισλαμικών παρατάξεων.</p>
      <p>(ΑΠΕ-ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>