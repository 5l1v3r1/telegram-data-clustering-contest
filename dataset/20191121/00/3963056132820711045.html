<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/vaticano/terremoto_scossa_thailandia_papa_sisma-4875819.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Terremoto in Thailandia, paura anche a Bangkok dove si trova il Papa"/>
    <meta property="og:description" content="Bangkok - Paura in Thailandia. Un forte terremoto con epicentro nel nord della Thailandia, al confine con il Laos, è stato avvertito anche nella capitale Bangkok dove si trova da ieri il..."/>
  </head>
  <body>
    <article>
      <h1>Terremoto in Thailandia, paura anche a Bangkok dove si trova il Papa</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Franca Giansoldati</a></address>
      <p>Bangkok - Paura in <a href="https://www.ilmessaggero.it/t/Thailandia"><b>Thailandia</b></a>. Un forte <a href="https://www.ilmessaggero.it/t/terremoto">terremoto</a> con epicentro nel nord della Thailandia, al confine con il Laos, è stato avvertito anche nella capitale Bangkok dove si trova da ieri il pontefice. Le forti <a href="https://www.ilmessaggero.it/t/scossa">scosse</a> sono state registrate in tutta la città, soprattutto ai piani alti dei grattacieli. <a href="https://www.ilmessaggero.it/t/papa-francesco"><b>Papa Francesco</b></a> risiede nella nunziatura, un edificio bianco di tre piani che sorge lungo la grande arteria urbana di Sathorn Road, sulla quale sono ubicate le ambasciate di numerosi paesi.</p>
      <p>
        <a href="https://www.ilmessaggero.it/vaticano/papa_francesco_giappone_thailandia_viaggio_alitalia_vaticano_roma_nucleare-4872748.html">Papa Francesco vola in Thailandia a trovare la cugina e poi in Giappone, a Hiroshima e Nagasaki</a>
      </p>
      <figure>
        <a href="http://www.ilmessaggero.it/t">
          <img src="https://www.ilmessaggero.it/uploads/ckfile/201911/xterremoto,P20thailandia_21082441.jpg.pagespeed.ic.woDcXs7EFO.jpg"/>
        </a>
      </figure>
      <p>Il sisma di magnitudo 6.1 è stato registrato questa mattina nel nord della Thailandia, in una zona di confine con il Laos, ed è stato avvertito nella provincia di Nan. Il direttore generale del Dipartimento meteorologico thailandese ha parlato in tv di oltre un centinaio di scosse più o meno intense avvertite a partire dalle 23 ora locale.</p>
      <p>La scossa maggiore, quella appunto di magnitudo 6.4, è stata appunto registrata alle 6.50 di questa mattina e l'epicentro è stato localizzato a tre chilometri di profondità. Il terremoto è stato avvertito anche nella capitale Bangkok, mentre la televisione thailandese ha diffuso immagini di case danneggiate nella provincia di Nan. La polizia di frontiera ha disposto la chiusura delle scuole. Mostrata in tv anche una crepa nel tetto della sala di un tempio di 500 anni fa nella provincia di Nan.</p>
      <figure>
        <iframe data-src="https://twitter.com/INGVterremoti/status/1197305418642530304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Stamattina il Papa ha in programma la visita con le autorità del Paese, con il primo ministro e, al tempio buddista, con il patriarca supremo dei buddisti thailandesi, religione della stragrande maggioranza dei cittadini. </p>
      <footer>Ultimo aggiornamento: 09:28<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/vaticano/buddismo_papa_francesco_dalai_lama_thailandia_cina_pechino_viaggio_bangkok-4877092.html"/>
        <a href="https://www.ilmessaggero.it/vaticano/papa_thailandia_sesso_bambini_pedofili_migranti_salvini_viaggio-4875820.html"/>
        <a href="https://www.ilmessaggero.it/vaticano/papa_francesco_thailandia_bambini_giappone-4875043.html"/>
      </related>
    </article>
  </body>
</html>