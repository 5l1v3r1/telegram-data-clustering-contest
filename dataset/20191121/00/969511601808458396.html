<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/un-ingredient-folosit-zilnic-in-bauturi-si-alimente-gasit-de-nasa-in-meteoritii-prabusiti-pe-pamant-in-urma-cu-miliarde-de-ani-18602675"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Un ingredient folosit zilnic în băuturi şi alimente, găsit de NASA în meteoriţii prăbuşiţi pe Pâmânt în urmă cu miliarde de ani"/>
    <meta property="og:description" content="Meteoriţii care s-au prăbuşit pe Pământ în urmă cu miliarde de ani conţineau zahăr, spun cercetătorii, susţinând astfel ideea că asteroizii ar putea conţine anumite elemente vitale pentru viaţă,..."/>
  </head>
  <body>
    <article>
      <h1>Un ingredient folosit zilnic în băuturi şi alimente, găsit de NASA în meteoriţii prăbuşiţi pe Pâmânt în urmă cu miliarde de ani</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/ioana-scholler" target="_blank">Ioana Scholler</a></address>
      <h3>Un ingredient folosit zilnic în băuturi şi alimente, găsit de NASA în meteoriţii prăbuşiţi pe Pâmânt în urmă cu miliarde de ani</h3>
      <p>Meteoriţii care s-au prăbuşit pe Pământ în urmă cu miliarde de ani conţineau zahăr, spun cercetătorii, susţinând astfel ideea că asteroizii ar putea conţine anumite elemente vitale pentru viaţă, informează CNN.</p>
      <p>O echipă internaţională de oameni de ştiinţă a găsit zahăr „bio-esenţial” în meteoriţi, care conţin de asemenea alte componente importante din punct de vedere biologic, <b><a href="https://edition.cnn.com/2019/11/21/world/nasa-sugar-meteorites-intl-hnk-scli/index.html">potrivit unui comunicat publicat de NASA marţi</a></b>.</p>
      <p>Asteroizii sunt de fapt „părinţii” meteoriţilor. Anumite teorii sugerează că reacţiile chimice care au loc în interiorul asteroizilor pot crea anumite elemente esenţiale vieţii.</p>
      <p>În studiul publicat, luni, în publicaţia Procedurile Acadamiei Naţionale de Ştiinţă, cercetătorii au analizat trei meteoriţi, înclusiv unul care a aterizat în Australia în anul 1969. De asemenea, studiile anterioare au încercat să testeze prezenţa zahărului în meteoriţi, dar de această dată, cercetătorii au folosit o metodă de extracţie diferită folosind acid clorhidric şi apă.</p>
      <p>Cercetătorii au făsit zaharuri precum arabinoză şi xiloză, dar cea mai important descoperire a fost riboza.</p>
      <p>Riboza este o componentă care are un rol uriaş în biologia umană. Componenta chimică există în moleculele noastre ARN (Acid ribonucleic) şi trimite mesaje de la ADN-ul nostru pentru a crea proteine în corpul uman, potrivit comunicatului publicat de NASA.</p>
      <p>„Este remarcabil faptul că o moleculă aşa de fragilă precum riboza a fost găsită într-un material atât de antic”, a declarat Jason Dworkin de la NASA, unul dintre cercetătorii care au participat la studiu.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
    </article>
  </body>
</html>