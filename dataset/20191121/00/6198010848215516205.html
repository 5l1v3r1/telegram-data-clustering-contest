<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-amici-19-alessandra-celentano-contro-valentin-limitato/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Anticipazioni Amici 19, Alessandra Celentano contro Valentin: “Limitato”"/>
    <meta property="og:description" content="Amici 19 anticipazioni: Valentin Alexandru fa perdere la pazienza ad Alessandra Celentano Nella puntata del daytime di Amici 19 andato in onda su Real"/>
  </head>
  <body>
    <article>
      <h1>Anticipazioni Amici 19, Alessandra Celentano contro Valentin: “Limitato”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_alessandra_celentano_amici_19_valentin_alexandru.jpg"/>
      </figure>
      <h3>Amici 19 anticipazioni: Valentin Alexandru fa perdere la pazienza ad Alessandra Celentano</h3>
      <p>Nella puntata del <b>daytime di Amici 19</b> andato in onda su Real Time è stata mostrata un’altra giornata intensa di studio per i cantanti e i ballerini della nuova edizione del talent di <b>Maria De Filippi. Valentin Alexandru</b> continua a fare di testa sua non applicandosi nello studio teorico della danza classica e questo comportamento non fa altro che alimentare rabbia e nervosismo in Alessandra Celentano. Il ballerino si è presentato di nuovo impreparato a una interrogazione e <b>Alessandra Celentano è sbottata ad Amici 19</b>:</p>
      <blockquote>“Sarai sempre un artista incompleto e limitato. Spero che gli altri professori possano cambiare idea e apprezzare il talento che io ho visto nell’altro ragazzo”.</blockquote>
      <p>Ricordiamo che il ragazzo affronterà una sfida di ballo nella seconda <b>puntata del pomeridiano di Amici 19. Valentin Alexandru</b> riuscirà a sconfiggerlo e a tenersi stretto il suo posto nella Scuola?</p>
      <h3>Anticipazioni Amici di Maria De Filippi: la Celentano critica Valentin Alexandru. Titova lo difende</h3>
      <p>Oggetto della puntata di sabato di Amici 19 sarà senza dubbio il comportamento di <b>Valentin Alexandru</b> nei confronti di <b>Alessandra Celentano</b>. L’insegnante è tornata ad interrogare la classe di ballo sui compiti assegnati ieri e Valentin non ha studiato. <b>Giorgia Lopez e Sofia Marcaccini di Amici 19</b>, invece, hanno ottenuto un voto abbastanza alto. <b>Valentin Alexandru</b> sembra aver iniziato una <b><a href="https://www.lanostratv.it/2019/11/amici-19-skioffi-si-sfoga-sto-male-celentano-contro-valentin/">guerra contro la Celentano</a></b>. Dovrebbe fare il possibile restare all’interno del talent di <b>Maria De Filippi</b> dimostrando di studiare e avere particolare interesse nei confronti del classico e, invece, continua a presentarsi impreparato. <b>Alessandra Celentano</b> è stata molto chiara con Valentin:</p>
      <blockquote>“Voglio continuare ad essere chiara. Preferirò l’altro ragazzo a te. Io devo fare chiaramente delle distinzioni, ma non di categoria, di ballerino”.</blockquote>
      <p>La maestra Titova, invece, non si trova d’accordo con la collega ribadendo al ballerino di Amici 19 di preferirlo, spronandolo a lavorare sempre meglio per convincere tutti che merita il banco nella scuola.</p>
      <h3>Skioffi lascia Amici 19? Pronto alla sfida con Gabriele. Le anticipazioni</h3>
      <p>Non è stato un bell’inizio per <b>Skioffi ad Amici 19</b>. Non solo deve fare i conti con la bufera scoppiata sui social per i suoi testi violenti, sessisti e misogini delle sue canzoni, ma deve concentrarsi per prepararsi al meglio alla sfida. Secondo le <b>anticipazioni di Amici 19, Skioffi sfiderà Gabriele</b> sabato 23 novembre durante il pomeridiano. Per preparare ‘Paracetamolo’ di Calcutta, Gabriele ha chiesto aiuto a Nyv, mentre Skioffi continua a pensare al provvedimento disciplinare comunicato lunedì scorso. <b><a href="https://www.lanostratv.it/2019/11/amici-di-maria-de-filippi-skioffi-e-a-rischio-esclusione/">Skioffi espulso da Amici 19</a></b>? Lo scopriremo.</p>
    </article>
  </body>
</html>