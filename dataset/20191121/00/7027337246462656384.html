<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699458/%D8%AA%D9%88%D8%B5%DB%8C%D9%87-%D8%B3%D8%AE%D9%86%DA%AF%D9%88%DB%8C-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A8%D9%87-%D8%A7%D8%B1%D9%88%D9%BE%D8%A7-%D8%A8%D9%87-%D8%AC%D8%A7%DB%8C-%D8%AF%D9%81%D8%A7%D8%B9-%D8%A7%D8%B2-%D8%A7%D8%B4%D8%B1%D8%A7%D8%B1-%D8%AE%D9%84%D9%81-%D9%88%D8%B9%D8%AF%D9%87%E2%80%8C%D9%87%D8%A7%DB%8C-%D8%AE%D9%88%D8%AF-%D9%86%D8%B3%D8%A8%D8%AA-%D8%A8%D9%87-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D8%B1%D8%A7-%D9%BE%D8%A7%D8%B3%D8%AE%E2%80%8C%DA%AF%D9%88-%D8%A8%D8%A7%D8%B4%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="توصیه سخنگوی وزارت خارجه به اروپا: به جای دفاع از اشرار، خلف وعده‌های خود نسبت به مردم ایران را پاسخ‌گو باشید"/>
    <meta property="og:description" content="سخنگوی وزارت امور خارجه کشورمان به دولت‌های اروپایی توصیه کرد که به جای اظهارات مداخله‌جویانه و دفاع از اشرار، پاسخگوی خلف‌ وعده‌های خود نسبت به مردم ایران باشند."/>
  </head>
  <body>
    <article>
      <h1>توصیه سخنگوی وزارت خارجه به اروپا: به جای دفاع از اشرار، خلف وعده‌های خود نسبت به مردم ایران را پاسخ‌گو باشید</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039293_373.jpg"/>
      </figure>
      <p>سخنگوی وزارت امور خارجه کشورمان به دولت‌های اروپایی توصیه کرد که به جای اظهارات مداخله‌جویانه و دفاع از اشرار، پاسخگوی خلف‌ وعده‌های خود نسبت به مردم ایران باشند.</p>
      <p>به گزارش تسنیم،‌سید عباس موسوی سخنگوی وزارت امور خارجه جمهوری اسلامی ایران روز پنج‌شنبه از دولت‌های اروپایی خواست به جای دخالت در امور داخلی ایران و حمایت از آشوبگران، به فکر پاسخگویی به خلف وعده‌های خود نسبت به ملت ایران باشند.</p>
      <p>سخنگوی وزارت امور خارجه اظهارات اخیر مقامات اروپایی بویژه سخنگوی سیاست خارجی اتحادیه اروپا را دخالت در امور داخلی ایران دانسته و به کشورهای اروپایی توصیه کرد بهتر است ابتدا به مشکلات و نابسامانی های داخلی خود پرداخته و در پی درمان نارضایتی های گسترده ای باشند که هر هفته در اروپا به اشکال مختلف سر باز می کند و تلفات و بازداشت های فراگیر به دنبال داشته است.</p>
      <p>موسوی افزود: آنچه که در خصوص ایران باید در درجه اولِ توجه قرار گیرد پاسخگویی اروپا نسبت به خلف وعده و عدم اجرای تعهدات برجامی آنها و همراهی با قلدری های آمریکا در تحریم و تروریسم اقتصادی ضد مردم ایران است نه اظهارات مداخله آمیز و اشک تمساح برای دفاع از اشرار و تخریب کنندگان اموال و اماکن عمومی و حتی خصوصی در ایران!</p>
    </article>
  </body>
</html>