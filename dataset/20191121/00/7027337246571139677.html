<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699380/%DA%98%D8%A7%D9%BE%D9%86-%D8%A7%D9%87%D8%AF%D8%A7%DB%8C-%DA%A9%D9%84%DB%8C%D9%86%DB%8C%DA%A9-%D8%B3%DB%8C%D8%A7%D8%B1-%D8%A8%D9%87-%D8%B3%DB%8C%D9%84%D8%B2%D8%AF%DA%AF%D8%A7%D9%86-%D8%A7%DB%8C%D8%B1%D8%A7%D9%86-%D8%B9%DA%A9%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ژاپن: اهدای کلینیک سیار به سیلزدگان ایران (+عکس)"/>
    <meta property="og:description" content="هدف از پروژه سازمان جهانی بهداشت این است که با فراهم کردن کلینیک و آزمایشگاه سیار و نیز دارو و واکسن های ضروری آموزش پزشکی اولیه و غیره خدمات بهداشتی و درمانی بهبود یابد."/>
  </head>
  <body>
    <article>
      <h1>ژاپن: اهدای کلینیک سیار به سیلزدگان ایران (+عکس)</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>هدف از پروژه سازمان جهانی بهداشت این است که با فراهم کردن کلینیک و آزمایشگاه سیار و نیز دارو و واکسن های ضروری آموزش پزشکی اولیه و غیره خدمات بهداشتی و درمانی بهبود یابد.</b>
      </p>
      <p>ژاپن در راستای کمک به سیلزدگان ایرانی یک دستگاه کلینیک سیار به ایران اهدا کرد.</p>
      <p>به گزارش عصرایران به گفته کانال تلگرامی سفارت ژاپن در تهران در مراسم اهدای این کلینیک سیار آقای سایتو، سفیر ژاپن، دکتر پیرحسین کولیوند، رئیس سازمان اورژانس کشور و دکتر کریستوف هملمن نماینده سازمان جهانی بهداشت در ایران حضور داشتند.</p>
      <figure>
        <img src="https://cdn.asriran.com/files/fa/news/1398/8/30/1039107_636.jpg"/>
      </figure>
      <p>این کلینیک سیار یکی از انواع کمک ها برای ارائه خدمات بهداشتی و درمانی سریع به سیل زدگان است که شینزو آبه، نخست وزیر ژاپن در جریان جلسه سران ژاپن و ایران در ماه ژوئن سال جاری به حسن روحانی، رئیس جمهور ایران اعلام کرده بود.</p>
      <p>هدف از پروژه سازمان جهانی بهداشت این است که با فراهم کردن کلینیک و آزمایشگاه سیار و نیز دارو و واکسن های ضروری آموزش پزشکی اولیه و غیره خدمات بهداشتی و درمانی بهبود یابد. این سازمان همچنین در قالب این پروژه اقداماتی نیز برای ارتقای ظرفیت کادر درمانی مربوطه در ایران انجام داده است. <br/><br/>سایتو، سفیر ژاپن، در این مراسم گفت: "این سیل که در مناطق گسترده ای از ایران حادثه آفرید، صدمات و خسارت های جدی را به بخش بهداشت و درمان وارد نمود. دولت ژاپن به منظور تسریع در کمک رسانی و ارائه خدمات درمانی به سیلزدگان از طریق سازمان جهانی بهداشت اقدام می نماید. ما امیدواریم که این دستگاه کلینیک سیار که امروز اهدا گردید در بهبود خدمات درمانی به سیل زدگان نقش موثری داشته باشد".</p>
    </article>
  </body>
</html>