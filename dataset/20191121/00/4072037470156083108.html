<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-carmen-aldea-vlad-autoarea-imnului-dobrogei-ilie-floroiu-fost-atlet-si-vladimir-volkov-consulul-general-al-705677.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Carmen Aldea Vlad, autoarea Imnului Dobrogei, Ilie Floroiu, fost atlet, şi Vladimir Volkov, consulul general al Federaţiei Ruse la Constanţa, mesaje de Ziua Dobrogei (video)"/>
    <meta property="og:description" content="La multi ani, Dobrogea, la 141 de ani de cand a fost alipit acest taram multietnic, bogat in cultura, avand un relief unic in Romania si Europa, la patria-mama! 141 de ani de cand 14 etnii traiesc la un ..."/>
  </head>
  <body>
    <article>
      <h6 class="kicker">ZIUA de Constanţa #sărbătoreşteDobrogea141</h6>
      <h1>Carmen Aldea Vlad, autoarea Imnului Dobrogei, Ilie Floroiu, fost atlet, şi Vladimir Volkov, consulul general al Federaţiei Ruse la Constanţa, mesaje de Ziua Dobrogei (video) </h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Redacţia ZIUA de Constanţa</a></address>
      <p>
        <a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-carmen-aldea-vlad-autoarea-imnului-dobrogei-ilie-floroiu-fost-atlet-si-vladimir-volkov-consulul-general-al-705677.html?imagini=1#scroll">🖼️ Galerie foto (1)</a>
      </p>
      <p>
        <a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-carmen-aldea-vlad-autoarea-imnului-dobrogei-ilie-floroiu-fost-atlet-si-vladimir-volkov-consulul-general-al-705677.html?video=1#scroll">📽️ Video (1)</a>
      </p>
      <p>La mulţi ani, Dobrogea, la 141 de ani de când a fost alipit acest tărâm multietnic, bogat în cultură, având un relief unic în România şi Europa, la patria-mamă! 141 de ani de când 14 etnii trăiesc la un loc, având religii diferite, însă fără să existe ură. Este un pământ unde armonia, diversitatea şi complexitatea fac un algoritm greu de înţeles pentru ochii unui străin, dar care este un sistem perfecţionat de-a lungul anilor.<br/><br/><br/>Embleme ale culturii, sportului, administraţiei publice, autorităţilor locale, ale muzicii sau ale teatrului, ale spiritualităţii şi reprezentării etnice au transmis câte un călduros mesaj. Cotidianul ZIUA de Constanţa vă aduce la cunoştinţă mesajele ambasadorilor Dobrogei despre acest teritoriu - casă pentru sute de mii de persoane.<br/> </p>
      <h3>Carmen Aldea Vlad, autoarea versurilor Imnului Dobrogei</h3>
      <p>În urmă cu 68 de ani, Dobrogea m-a primit cu braţele-i deschise, martor fiind certificatul meu de naștere. Deci pământul dintre Dunăre și mare m-a cunoscut dinainte de a-l cunoaște eu. Le recomand celor care vin în Dobrogea să pornească pe urmele înaintea mergătorului Domnului Iisus Hristos, cel dintâi chemat, sfântul Apostol Andrei care a creștinat Dobrogea și ocrotitorul României.<br/>Ca valori ale dobrogenilor pot menţiona ospitalitatea, apartenenţa la una dintre primordialele ocupaţii ale omului pe pământ, pescuitul și multiculturalitatea celor 19 etnii, eterogeneza celor care gândesc, se exprima în limba pe care o iubesc și respectă, într-o unicitate nemaiîntâlnită în ţară, pe continentul european și în lume!<br/><br/><br/>Nu găsesc termen de comparaţie în ceea ce privește geneza Dobrogei: munţii Măcin, relicve ale munţilor Hercinici, fund de mare sarmatică! Apoi „horstul dobrogean”, câmpiile mănoase, zonele de vinificaţie Ostrov, Babadag, Murfatlar, Basarabi, Delta Dunării, litoralul mirific al Mării Negre! Ce avem noi într-un perimetru restrâns alţii nu pot avea. Și credeţi-mă am colindat prin lumea largă viaţa întreagă!<br/>„Imnul Dobrogei”, scris împreună cu compozitorul Mitică Lupu, este tributul meu, omagiul meu pentru toţi convivii Dobrogei, multimilenare întru mulţi ani!<br/> </p>
      <h3>Ilie Floroiu, fost mare atlet, ne-a transmis un mesaj video:</h3>
      <figure>
        <iframe src="https://www.youtube.com/embed/q0NBWdaJx6E" width="855" height="480" data-service="Youtube" scrolling="no"/>
      </figure>
      <h3>Consulul general al Federaţiei Ruse la Constanţa, Vladimir Volkov</h3>
      <p>Dobrogea este teritoriul istoriei noastre comune. Este suficient să ne amintim de secolul al XIX-lea. La sfârșitul războiului ruso-turc din 1877-1878, în conformitate cu prevederile Tratatului de pace de la San Stefano și al Tratatului de la Berlin, Dobrogea a trecut de la Imperiul Otoman la Rusia. Ulterior, Rusia a transmis această regiune României. În primul război mondial, armata rusă a salvat România de sub ocupaţia austriacă. La sfârșitul celui de-al Doilea Război Mondial, unităţile sovietice și române au eliberat Dobrogea de naziști, iar lista poate continuă.<br/>Toată Dobrogea este frumoasă. Natura este neobișnuită, iar clima este bândă. Aș recomanda să vizitaţi plajele de la Marea Neagră, să admiraţi frumuseţile Deltei Dunării din Tulcea și să vă amelioraţi sănătatea la Techirghiol. Consider că cele mai importante valori pe care le au dobrogenii sunt credinţa, valorile tradiţionale ale familiei, pacea interetnică și și credinţa multiconfesională. Dobrogea este atât de distinctivă, încât nu m-aș hazarda să o compara-o cu altceva. Le doresc locuitorilor Dobrogei pace, sănătate, bunăstare în familie, dar și succese în toate eforturile.</p>
      <p> </p>
      <p>
        <b>Citește și:</b>
      </p>
      <p><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">ZIUA de Constanţa #sărbătoreşteDobrogea141, sub semnul lui Dionisie Exiguul „Ziua Dobrogei“, la a treia ediţie, cu o temă în premieră - „Dobrogea în documente diplomatice româneşti. 1878-1884“</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-daniel-popa-inspector-sef-isu-dobrogea-toma-enache-regizor-si-ovidiu-705584.html">ZIUA de Constanţa #sărbătoreşteDobrogea141, sub semnul lui Dionisie Exiguul Col. Daniel Popa, inspector-şef ISU „Dobrogea“, Toma Enache, regizor, şi Ovidiu Cupşa, directorul CERONAV, mesaje de Ziua Dobrogei (video)</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-sorin-colesniuc-director-minac-danut-juganaru-director-ccina-chris-groninger-705481.html">ZIUA de Constanţa #sărbătoreşteDobrogea141, sub semnul lui Dionisie Exiguul Sorin Colesniuc, director MINAC, Dănuţ Jugănaru, director CCINA, Chris Groninger, director Damen Mangalia, mesaje de Ziua Dobrogei</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-judecatorul-cristian-deliorga-profesorul-vasile-nicoara-si-campioana-olimpica-705403.html">ZIUA de Constanţa #sărbătoreşteDobrogea141, sub semnul lui Dionisie Exiguul Judecătorul Cristian Deliorga, profesorul Vasile Nicoară şi Cătălina Ponor, campioană olimpică, mesaje de Ziua Dobrogei</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-catalin-grasa-director-scju-daniel-georgescu-director-cn-acn-si-canoistul-705294.html">ZIUA de Constanţa #sărbătoreşteDobrogea141, sub semnul lui Dionisie Exiguul Cătălin Grasa, director SCJU, Daniel Georgescu, director CN ACN, şi canoistul Ivan Patzaichin, mesaje de Ziua Dobrogei</a><br/><br/><a href="https://www.ziuaconstanta.ro/stiri/deschidere-editie/14-noiembrie-1878-sarbatorim-dobrogea-alaturi-de-cei-care-i-au-cercetat-bogata-istorie-mesaje-ale-istoricilor-constanteni-de-ziua-dobrogei-documente-705105.html">14 noiembrie 1878 Sărbătorim Dobrogea alături de cei care i-au cercetat bogata istorie! Mesaje ale istoricilor constănţeni de Ziua Dobrogei (documente)</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-gheorghe-hagi-lt-col-daniel-mihai-ferencz-si-yedil-utekov-director-general-705199.html">ZIUA de Constanţa #sărbătoreşteDobrogea141, sub semnul lui Dionisie Exiguul Gheorghe Hagi, lt.-col. Daniel Mihai Ferencz şi Yedil Utekov, director general Rompetrol Rafinare, mesaje de Ziua Dobrogei</a><br/><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/deschidere-editie/sportivi-antrenori-manageri-cine-sunt-oamenii-de-sport-distinsi-cu-titlul-de-cetatean-de-onoare-al-municipiului-constanta-galerie-foto-703793.html"/>
        <a href="https://www.ziuaconstanta.ro/stiri/editorial/editorial-pasarea-rara-de-la-constanta-cand-va-mai-aparea-una-cu-un-cantec-la-fel-de-frumos-700904.html"/>
        <a href="https://www.ziuaconstanta.ro/stiri/sport/valentin-negrea-arbitru-de-baschet-si-cadru-universitar-la-ovidius-este-cel-care-a-murit-in-accidentul-produs-intre-ovidiu-si-mihail-kogalniceanu-700168.html"/>
        <a href="https://www.ziuaconstanta.ro/stiri/monden/printre-ei-doua-legende-ale-fc-farul-componenti-ai-promotiei-1977-a-facultatii-de-educatie-fizica-si-sport-constanta-revedere-emotionanta-699873.html"/>
        <a href="https://www.ziuaconstanta.ro/stiri/sport/joi-si-recordul-national-la-10-000-de-metri-al-lui-ilie-floroiu-implineste-41-de-ani-699064.html"/>
        <a href="https://www.ziuaconstanta.ro/diverse/stiri-calde/sportul-constantean-sotii-andrei-si-mirela-szemerjai-in-doliu-cine-s-a-stins-din-viata-698868.html"/>
        <a href="https://www.ziuaconstanta.ro/stiri/sport/un-fost-mare-rugbyst-de-la-farul-constanta-s-a-stins-din-viata-698599.html"/>
        <a href="https://www.ziuaconstanta.ro/stiri/sport/o-noua-lovitura-pentru-simona-amanar-la-o-luna-dupa-mama-ei-s-a-stins-din-viata-si-tatal-campioanei-696870.html"/>
        <a href="https://www.ziuaconstanta.ro/stiri/revista-presei-locale-constantene/revista-presei-locale-696373.html"/>
        <a href="https://www.ziuaconstanta.ro/stiri/sport/de-pe-alta-planeta-marti-recordul-national-la-5-000-de-metri-al-lui-ilie-floroiu-atinge-varsta-de-41-de-ani-696365.html"/>
        <a href="https://www.ziuaconstanta.ro/stiri/sport/doliu-in-sportul-constantean-s-a-stins-din-viata-fostul-antrenor-de-canotaj-virgil-stefanescu-696103.html"/>
        <a href="https://www.ziuaconstanta.ro/stiri/sport/familia-sportului-constantean-alaturi-de-olga-didilescu-s-a-stins-din-viata-sotul-acesteia-694643.html"/>
        <a href="https://www.ziuaconstanta.ro/stiri/sport/imagini-de-la-eveniment-la-constanta-se-deruleaza-astazi-campionatul-national-de-gimnastica-al-junioarelor-galerie-foto-693704.html"/>
        <a href="https://www.ziuaconstanta.ro/stiri/sport/simona-amanar-in-doliu-s-a-stins-din-viata-mama-marii-campioane-a-constantei-693352.html"/>
        <a href="https://www.ziuaconstanta.ro/diverse/stiri-calde/live-text-sarbatorim-ziua-constantei-programul-integral-al-activitatilor-programate-cu-aceasta-ocazie-galerie-foto-691756.html"/>
      </related>
    </article>
  </body>
</html>