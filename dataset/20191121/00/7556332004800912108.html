<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/governo-e-parlamento/articolo.php?articolo_id=78984"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Tumore al pancreas. Sileri: “Sollecitare Regioni a selezionare centri di eccellenza”"/>
    <meta property="og:description" content="- “Il tumore del pancreas è uno dei più aggressivi e con minore sopravvivenza. Quello che può fare il ministero della Salute per migliorare il percorso di diagnosi e cura è vigilare sulle strutture che trattano questa patologia”. Così il viceministro della Salute Pierpaolo Sileri intervenendo all’incontro “Il paziente a centro” organizzato dall’associazione Nastro Viola e Fondazione Nadia Valsecchi per la Giornata mondiale del tumore al pancreas.   “È inaccettabile che oggi in Italia ci siano 400 ospedali che eseguono uno o due interventi l’anno di chirurgia del pancreas - incalza Sileri -. Laddove c’è poca esperienza è maggiore il rischio di morte o di complicanze per il paziente. Dobbiamo dunque sollecitare le Regioni a selezionare dei centri di eccellenza che garantiscano un volume significativo di interventi, come è già stato fatto per le breast unit. Ringrazio le associazioni dei pazienti - conclude il viceministro - per lo straordinario impegno al servizio della collettività e perchè aiutano le istituzioni…"/>
  </head>
  <body>
    <article>
      <h1>Tumore al pancreas. Sileri: “Sollecitare Regioni a selezionare centri di eccellenza”</h1>
      <h2>
        <i>Il viceministro della Salute in occasione della Giornata mondiale del tumore al pancreas denuncia come sia “inaccettabile che oggi in Italia ci siano 400 ospedali che eseguono uno o due interventi l’anno di chirurgia del pancreas. Poca esperienza vuol dire rischio di morte e complicanze per il paziente”.</i>
      </h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <pic src="http://www.quotidianosanita.it/governo-e-parlamento/../../img_prima/front6407947.jpg" width="150" height="150"/>
      </p>
      <p>- “Il tumore del pancreas è uno dei più aggressivi e con minore sopravvivenza. Quello che può fare il ministero della Salute per migliorare il percorso di diagnosi e cura è vigilare sulle strutture che trattano questa patologia”. Così il viceministro della Salute <b>Pierpaolo Sileri</b> intervenendo all’incontro “Il paziente a centro” organizzato dall’associazione <i>Nastro Viola</i> e <i>Fondazione Nadia Valsecchi</i> per la Giornata mondiale del tumore al pancreas.<br/> <br/>“È inaccettabile che oggi in Italia ci siano 400 ospedali che eseguono uno o due interventi l’anno di chirurgia del pancreas - incalza Sileri -. Laddove c’è poca esperienza è maggiore il rischio di morte o di complicanze per il paziente. Dobbiamo dunque sollecitare le Regioni a selezionare dei centri di eccellenza che garantiscano un volume significativo di interventi, come è già stato fatto per le breast unit. Ringrazio le associazioni dei pazienti - conclude il viceministro - per lo straordinario impegno al servizio della collettività e perchè aiutano le istituzioni a fare luce sulle criticità del sistema”. </p>
    </article>
  </body>
</html>