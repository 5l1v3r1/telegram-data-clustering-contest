<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/hpa-rantar-entopise-145-tafoys-katw-apo-sxoleio"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ΗΠΑ: Ραντάρ εντόπισε 145 τάφους κάτω από σχολείο"/>
    <meta property="og:description" content="Οι τάφοι ανακαλύφθηκαν κάτω από λύκειο της Τάμπα, στη Φλόριντα των ΗΠΑ και θεωρείται ότι αποτελούν μέρος του κοιμητηρίου Ρίτζγουντ, που αποτελούσε την τελευταία κατοικία αρκετών φτωχών ανθρώπων στον 20ο αιώνα."/>
  </head>
  <body>
    <article>
      <h1>ΗΠΑ: Ραντάρ εντόπισε 145 τάφους κάτω από σχολείο</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Οι τάφοι ανακαλύφθηκαν κάτω από λύκειο της Τάμπα, στη Φλόριντα των ΗΠΑ και θεωρείται ότι αποτελούν μέρος του κοιμητηρίου Ρίτζγουντ, που αποτελούσε την τελευταία κατοικία αρκετών φτωχών ανθρώπων στον 20ο αιώνα.</h4>
      <p>Οι <b>τάφοι</b> ανακαλύφθηκαν έπειτα από τη χρήση ειδικού ραντάρ, σε βάθος 1.5 μέτρου κάτω από τα θεμέλια του σχολείου. Το ραντάρ επιβεβαίωσε το γεγονός πως στην εν λόγω περιοχή βρισκόταν το κοιμητήριο του Ρίτζγουντ.</p>
      <p>Σύμφωνα με το <b>BBC</b>, πάνω από 250 άνθρωποι είχαν θαφτεί εκεί, οι περισσότεροι των οποίων ήταν αφροαμερικανικής καταγωγής, ενώ πάνω από 75 ήταν μικρά παιδιά ή βρέφη.</p>
      <p>Η Τάμπα χρησιμοποίησε το κοιμητήριο του Ρίτζγουντ από το 1942 έως το 1957, όταν και το μέρος πωλήθηκε σε ιδιωτική επιχείρηση. Δύο χρόνια αργότερα, το 1959, το σχολείο αγόρασε το εν λόγω κομμάτι γης, ιδρύοντας το Λύκειο Κινγκ το 1960.</p>
      <p>Ο υπεύθυνος του σχολείου, Τζεφ Ίκινς, ανέφερε ότι η διοίκηση θ<b>α κάνει ο,τι περνά από το χέρι της για να τιμήσει τη μνήμη αυτών των ανθρώπων</b>, με την αφαίρεση των εγκαταστάσεων από την περιοχή που βρισκόταν το κοιμητήριο. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>