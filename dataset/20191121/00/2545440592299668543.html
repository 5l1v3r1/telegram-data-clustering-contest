<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/gannusi-nahda-tunusun-kalbi-partisinin-oldugu-hukumette-yer-almayacak/1651444"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Gannuşi: Nahda Tunus'un Kalbi Partisinin olduğu hükümette yer almayacak"/>
    <meta property="og:description" content="Tunus'ta Nahda Hareketi lideri Gannuşi, Tunus'un Kalbi Partisinin yer alacağı bir hükümete ortak olmayacaklarını söyledi."/>
  </head>
  <body>
    <article>
      <h1>Gannuşi: Nahda Tunus'un Kalbi Partisinin olduğu hükümette yer almayacak</h1>
      <h2>Tunus'ta Nahda Hareketi lideri Gannuşi, Tunus'un Kalbi Partisinin yer alacağı bir hükümete ortak olmayacaklarını söyledi.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Adil Essabiti,Gülşen Topçu  </a></address>
      <h4>Tunus</h4>
      <p>Tunus'ta <b>Nahda Hareketi lideri Raşid el-Gannuşi</b>, hükümeti kurmakla görevlendirilen<b> El-Habib el-Cemli</b> ile başkent Tunus'ta bir araya geldi. </p>
      <ul>
        <li>
          <u>
            <b>
              <a href="https://www.aa.com.tr/tr/dunya/tunusta-hukumeti-kurma-gorevi-nahdanin-adayi-cemeliye-verildi/1646822">Tunus'ta hükümeti kurma görevi Nahda'nın adayı Cemeli'ye verildi</a>
            </b>
          </u>
        </li>
        <li>
          <u>
            <b>
              <a href="https://www.aa.com.tr/tr/dunya/tunusun-yeni-meclis-baskani-gannusi/1645283">Tunus'un yeni Meclis Başkanı Gannuşi</a>
            </b>
          </u>
        </li>
        <li>
          <u>
            <b>
              <a href="https://www.aa.com.tr/tr/dunya/tunustaki-nahda-lideri-gannusi-yeni-hukumette-tunusun-kalbi-partisine-yer-verilmeyecek/1649058">Gannuşi: Yeni hükümette Tunus'un Kalbi Partisi'ne yer verilmeyecek</a>
            </b>
          </u>
        </li>
      </ul>
      <p>Gannuşi görüşmenin akabinde yaptığı ve Tunus haber ajansı TAP'ta yer alan açıklamasında, görüşmenin olumlu bir atmosferde geçtiğini ve Cemli'nin hükümeti en kısa zamanda kurmak istediğini gördüğünü ifade etti.</p>
      <p>Nahda Hareketinin, bazı partilerin hükümete ortak olması konusunda veto hakkını kullanacağını belirten Gannuşi, hakkındaki yolsuzluk suçlamalarıyla gündeme gelen iş adamı Nebil Karvi'nin liderlik ettiği Tunus'un Kalbi Partisinin olacağı bir hükümette yer almayacaklarını kaydetti.</p>
      <p>Gannuşi, Cemli'nin görüşmede Nahda heyetine, partilerle gerçekleştirdiği görüşmeler ve aldığı olumlu tepkilerle ilgili bilgi verdiğini dile getirdi.</p>
      <figure>
        <a href="https://www.aa.com.tr/tr/info/infografik/16195">
          <img src="https://www.aa.com.tr/uploads/userFiles/4164aa16-2a0e-4a00-98ad-deb5a750816b/KASIM%2FTUNNUUUSS_.jpg"/>
        </a>
      </figure>
      <h3>Karvi yolsuzluk suçlamasıyla tutuklanmıştı</h3>
      <p>Tunus'un Kalbi Partisi Başkanı ve aynı zamanda Cumhurbaşkanı adayı olan Nebil el-Karvi, 23 Ağustos'ta yolsuzluk suçlamasıyla tutuklanmış, ekim ayında tahliye edilmişti.</p>
      <p>Tunus Cumhurbaşkanı Kays Said, hükümeti kurma görevini 15 Kasım'da Nahda Hareketi Partisinin önerdiği El-Habib el-Cemli'ye vermişti.</p>
      <related>
        <a href="https://www.aa.com.tr/tr/dunya/gannusi-nahda-tunusun-kalbi-partisinin-oldugu-hukumette-yer-almayacak/1651444"/>
        <a href="https://www.aa.com.tr/tr/dunya/tunustaki-nahda-lideri-gannusi-yeni-hukumette-tunusun-kalbi-partisine-yer-verilmeyecek/1649058"/>
        <a href="https://www.aa.com.tr/tr/dunya/tunusta-hukumeti-kurma-gorevi-nahdanin-adayi-cemeliye-verildi/1646822"/>
        <a href="https://www.aa.com.tr/tr/dunya/tunus-parlamentosu-baskani-gannusi-en-yakin-zamanda-anayasa-mahkemesi-kurulacak/1646071"/>
        <a href="https://www.aa.com.tr/tr/dunya/tunusun-yeni-meclis-baskani-gannusi/1645283"/>
        <a href="https://www.aa.com.tr/tr/dunya/gannusi-tunusun-yeni-meclis-baskani-oldu/1644323"/>
      </related>
    </article>
  </body>
</html>