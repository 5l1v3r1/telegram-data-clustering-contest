<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134892-zhitomirska-oblast-chotiri-pozhezhno-ryatuvaln-pdrozdli-ukomplektovano-novimi-pozhezhnimi-avtomoblyami.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Житомирська область: чотири пожежно-рятувальні підрозділи укомплектовано новими пожежними автомобілями"/>
    <meta property="og:description" content="21 листопада в Управлінні ДСНС у Житомирській області керівники чотирьох районних пожежно-рятувальних частин отримали ключі від нових автомобілів. Усі отримані авто українського виробництва – товариства «Пожмашина», на базі шасі МАЗ. Нові автівки стануть до бойового розрахунку Любарського, Попільнянського, Коростишівського та Народицького районних підрозділів.Це вже далеко не перше оновлення автопарку рятувальників. За останні чотири роки бійці ДСНС Житомирщини вже отримали 17 автомобілів, які розподілено між підрозділами різних районів. Більшість отриманих авто саме МАЗи. Загалом вони мають хорошу компактність та технічну можливість. Автомобілі призначені для пожежогасіння, проведення рятувальних робіт, доставки вогнегасних речовин та особового складу до місця ліквідації надзвичайної події. Авто оснащено дизельним двигуном, має запас води на 4 т, а також має 6+1 місць для бойового розрахунку рятувальників. Транспортні засоби, які передано сьогодні, вирізняються серед раніше отриманих наявністю відеокамери заднього…"/>
  </head>
  <body>
    <article>
      <h1>Житомирська область: чотири пожежно-рятувальні підрозділи укомплектовано новими пожежними автомобілями</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574342451_20191121_122955.jpg"/>
      </figure>
      <p>21 листопада в Управлінні ДСНС у Житомирській області керівники чотирьох районних пожежно-рятувальних частин отримали ключі від нових автомобілів. Усі отримані авто українського виробництва – товариства «Пожмашина», на базі шасі МАЗ. Нові автівки стануть до бойового розрахунку Любарського, Попільнянського, Коростишівського та Народицького районних підрозділів.<br/><br/>Це вже далеко не перше оновлення автопарку рятувальників. За останні чотири роки бійці ДСНС Житомирщини вже отримали 17 автомобілів, які розподілено між підрозділами різних районів. Більшість отриманих авто саме МАЗи. Загалом вони мають хорошу компактність та технічну можливість. Автомобілі призначені для пожежогасіння, проведення рятувальних робіт, доставки вогнегасних речовин та особового складу до місця ліквідації надзвичайної події. Авто оснащено дизельним двигуном, має запас води на 4 т, а також має 6+1 місць для бойового розрахунку рятувальників. Транспортні засоби, які передано сьогодні, вирізняються серед раніше отриманих наявністю відеокамери заднього виду та GPS-навігатора. <br/><br/>Отримані пожежні автомобілі вже сьогодні вирушать до вищевказаних районних підрозділів і упродовж найближчого часу стануть до розрахунку. <br/><br/>Окрім цього на рятувальників прибулих із районних підрозділів чекав ще один приємний сюрприз. Напередодні психологи Управління ДСНС у Житомирській області провели Урок безпеки для третьокласників ЗОШ №6 м. Житомир. Психологи роздавали там дітям папірці, на яких учні написали свої найщиріші побажання рятувальникам. Листи із написаним були оформлені у квітку-ромашку, пелюстки з якої сьогодні були передані вогнеборцям. А останні, у свою чергу, передали у відповідь дітям відео-подяку та життєві настанови від старших товаришів.</p>
    </article>
  </body>
</html>