<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699467/%D9%88%D8%AC%D9%88%D8%AF-110-%D8%B3%D8%AF-%D9%81%D8%B9%D8%A7%D9%84-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="وجود 110 سد فعال در کشور"/>
    <meta property="og:description" content="معاون وزیر نیرو و مدیر عامل شرکت مدیریت منابع آب کشور گفت: ۱۱۰ سد فعال در کشور وجود دارد که سدهای با پیشرفت فیزیکی بالا در اولویت تکمیل هستند."/>
  </head>
  <body>
    <article>
      <h1>وجود 110 سد فعال در کشور</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039301_681.jpg"/>
      </figure>
      <p>معاون وزیر نیرو و مدیر عامل شرکت مدیریت منابع آب کشور گفت: ۱۱۰ سد فعال در کشور وجود دارد که سدهای با پیشرفت فیزیکی بالا در اولویت تکمیل هستند.</p>
      <p>به گزارش فارس، محمد حاج رسولی‌ها بعد‌ازظهر امروز در نشست بررسی مسائل و مشکلات حریم و بستر رودخانه مند دشتی با اشاره به دغدغه کشاورزان در خصوص حریم و بستر رودخانه مند، اظهار داشت: در دو سال اخیر پیگیری‌های زیادی از سوی نماینده، استاندار و فرماندار صورت گرفته و این رودخانه شرایط خاصی به نسبت دیگر رودخانه‌های کشور دارد.</p>
      <p>معاون وزیر نیرو و مدیر عامل شرکت مدیریت منابع آب کشور با اشاره به اینکه دغدغه کشاورزان دغدغه به حقی است، اضافه کرد: در یک‌سال اخیر ۵۴ هزار کیلومتر تعیین حریم بستردر سطح صورت گرفته است.</p>
      <p>وی بیان داشت: لایروبی پل مند با اعتبار حدود ۳۰ میلیارد ریال در دستور کار قرار دارد و تلاش داریم به‌زودی نقاط حادثه‌خیز پل مند لایروبی آن را شروع کنیم.</p>
      <p>حاج رسولی‌ها با اعلام اینکه در ابتدای برنامه پنجم یک اولویت‌بندی صورت گرفت که سدهای دارای پیشرفت فیزیکی بالا در اولویت اتمام باشند، گفت: در حال حاضر ۱۱۰ سد فعال در سطح کشور وجود دارد که سدهای با پیشرفت فیزیکی بالا در اولویت تکمیل هستند.</p>
      <p>وی افزود: از طرفی نسبت به ایجاد طرح جدید در لایحه جلوگیری شد و تنها در این مدت دو یا سه طرح به لایحه اضافه شد که یکی از آنها در استان بوشهر و شهرستان تنگستان بوده است.</p>
      <p>معاون وزیر نیرو خاطرنشان کرد: امروز ۱۷۹ سد وارد مدار بهره‌برداری داریم که حدود ۶۵ سد در هفت سال اخیر به بهره‌برداری رسیده که این هم به خاطر اولویت‌بندی بود که صورت گرفت که ناشی از تامین آب شرب مناطق بوده است.</p>
      <p>وی با اشاره به اینکه از ۱۰۰ طرح فایناسی که در کشور وجود دارد دو طرح آن در استان بوشهر و شهرستان‌های دشتی و تنگستان است، عنوان کرد: در دو سال اخیر تنها پروژه‌ای که در ردیف اعتباری قرار گرفت سد تنگستان بوده است.</p>
      <p>وی افزود: با توجه به اهمیت موضوع باید تصمیم خاصی برای این رودخانه گرفته شود که قرار شد نقاط حادثه خیز رودخانه که کمتر خطر پذیر هستند تفکیک کنیم.</p>
    </article>
  </body>
</html>