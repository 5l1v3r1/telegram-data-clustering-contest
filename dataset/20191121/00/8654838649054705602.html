<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/soluzioni/pokemon-spada-e-scudo-come-risolvere-enigma-turrfield-ottenere-abilcintura.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Pokémon Spada e Scudo: come risolvere l’enigma di Turrfield e ottenere l’Abilcintura"/>
    <meta property="og:description" content="A Turrfield vi attende un simpatico indovinello che vi premierà con un'Abilcintura, uno strumento utilissimo per affrontare le sfide di Pokémon Spada e Scudo. Durante la vostra avventura in Pokémo..."/>
  </head>
  <body>
    <article>
      <h1>Pokémon Spada e Scudo: come risolvere l’enigma di Turrfield e ottenere l’Abilcintura</h1>
      <h2>A Turrfield vi attende un simpatico indovinello che vi premierà con un'Abilcintura, uno strumento utilissimo per affrontare le sfide di Pokémon Spada e Scudo</h2>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://multiplayer.it/account/utente/1769928/benji-boi/articoli/" target="_blank">Stefano Paglia</a></address>
      <p>Durante la vostra avventura in <b>Pokémon Spada</b> e <b>Scudo</b> raggiungerete la piccola cittadina di Turrfield. Il motivo principale della vostra visita sarà quello di affrontare e battere Yarrow, il primo capopalestra, ma vi consigliamo prima di cimentarvi in un piccolo indovinello: in palio c'è un'utilissima <b>Abilcintura</b>.</p>
      <figure>
        <img src="https://multiplayer.net-cdn.it/thumbs/images/2019/11/19/abilcintura_jpg_1400x0_q85.jpg"/>
      </figure>
      <anchor name="lindovinello-delle-tre-stele">
        <h3>L'indovinello delle tre stele</h3>
        <p>Per prima cosa raggiungete la collina da cui si intravede il glifo gigante e dove avete incontrato Sonia la prima volta che siete arrivati in città. In questa zona è presente una bambina che vi svelerà che a Turrfield è nascosto un tesoro. Ma per trovarlo bisognerà prima risolvere un enigma:<br/><br/>"<i>Esamina le stele. Prima vien l'erba, poi van cercate, da forte a debole due ordinate.</i>" <br/><br/>Come suggerisce l'indovinello, quello che dovrete fare è esaminare le stele sparse per Turrfield. In tutto sono sei, e ognuna presenta una dicitura differente: "<i>Veleno</i>", "<i>Volante</i>", "<i>Buio</i>", "<i>Acqua</i>", "<i>Fuoco</i>" e "<i>Erba</i>". <br/><br/>Per poter ottenere la vostra ricompensa dovrete interagire con solo tre di queste stele, partendo da quella d'"Erba", e in un ordine ben preciso. Si ma quale? Niente paura, vi diamo una mano noi. <br/><br/>Tenete a mente che se sbaglierete l'ordine delle stele o se interagirete con quella errata non succederà nulla di grave: in questo caso dovrete semplicemente ricominciare da capo, partendo dalla stele "Erba".<br/><br/>Per trovare la prima stele imboccate la discesa alla sinistra del Centro Pokémon, dopodiché svoltate a sinistra. Superate il fioraio e vi troverete di fronte a una stele. Interagite con essa con il tasto "A" per leggere la parola incisa su di essa, ovvero <b>"Erba"</b>.</p>
        <figure>
          <img src="https://multiplayer.net-cdn.it/thumbs/images/2019/11/19/erba_jpg_1400x0_q85.jpg"/>
        </figure>
        <p>Ora dirigetevi verso la collina del glifo (dove si trova la bambina che vi ha proposto l'indovinello) ma prima di raggiungere la cima girate a sinistra. Interagite con la stele di fronte all'uomo per leggere la parola <b>"Acqua"</b>. A questo punto siete vicinissimi alla vostra ricompensa, manca solo l'ultima stele.</p>
        <figure>
          <img src="https://multiplayer.net-cdn.it/thumbs/images/2019/11/19/acqua_jpg_1400x0_q85.jpg"/>
        </figure>
        <p>Per trovarla, imboccate il sentiero alla destra del Centro Pokémon finché non ve la troverete di fronte. Come per le precedenti due, premete il tasto A per interagire con essa e leggere la parola <b>"Fuoco"</b>. Congratulazioni, avete risolto l'enigma di Turrfield!</p>
        <figure>
          <img src="https://multiplayer.net-cdn.it/thumbs/images/2019/11/19/fuoco_jpg_1400x0_q85.jpg"/>
        </figure>
        <anchor name="la-ricompensa">
          <h3>La ricompensa</h3>
          <p>Completando l'enigma delle stele di Turrfield otterrete un'<b>Abilcintura</b>. Si tratta di uno strumento da assegnare a uno dei vostri Pokémon e che ne <b>potenzia le mosse superefficaci del 20%</b>. Vi sarà sicuramente utile contro la sfida con Yarrow, il primo capopalestra, e in generale nel corso di tutta l'avventura di Pokémon Spada e Scudo.<br/><br/>Un consiglio: se volete sfruttarla come si deve, assegnatela a un Pokémon in possesso di mosse di tipo differenti. In questo modo avrete in squadra un Jolly potentissimo che vi tornerà utile in qualsiasi situazione.</p>
        </anchor>
      </anchor>
    </article>
  </body>
</html>