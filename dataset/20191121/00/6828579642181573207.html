<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/wykop-internet-facebook-mezczyzna-twarza-galerii-krosno"/>
    <meta property="og:site_name" content="Telepolis"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Potęga Internetu - wygrał internetowy konkurs bo był meżczyzną"/>
    <meta property="og:description" content="Użytkownicy serwisu Wykop pokazali jak wielka jest potęga internetowych społeczności. Pomogli oni wygrać Panu Witkowi konkurs na twarz galerii Krosno tylko dlatego, że był jedynym startującym mężczyzną."/>
  </head>
  <body>
    <article>
      <h1>Potęga Internetu - wygrał internetowy konkurs bo był meżczyzną</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">orson_dzi</a></address>
      <p>
        <b>Użytkownicy serwisu Wykop pokazali jak wielka jest potęga internetowych społeczności. Pomogli oni wygrać Panu Witkowi konkurs na twarz galerii Krosno tylko dlatego, że był jedynym startującym mężczyzną.</b>
      </p>
      <p>Galeria Krosno to centrum handlowe, oczywiście, w Krośnie. Aktualnie trwa konkurs na nową twarz galerii i jest to typowo facebookowy konkurs jakich wiele - osoba z największą liczbą polubień wygrywa. O żadnych parytetach w tej sytuacji mówić nie można. Poza Panem Witkiem wszystkie uczestniczki konkursu to kobiety, które <i>lajków</i> szukają na wszelkie możliwe sposoby. I to był błąd.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/orange-neva-jet-5g-debiutuje-najpierw-w-polsce"/>
      </related>
      <p>Otóż jedna z uczestniczek konkursu napisała wiadomość do użytkownika serwisu Fotka.pl (tak, też jestem zdziwiony, że nadal istnieje). Wiadomość była bardzo roszczeniowa, a jej adresat odmówił oddania głosu. Więc został za to zwyzywany. Postanowił się odegrać, aktywizując społeczność w serwisie Wykop.</p>
      <related>
        <h4>Zobacz:</h4>
        <a href="https://www.telepolis.pl/artykuly/testy-sprzetu/huawei-band-4-test-opaski-ze-stalym-pomiarem-tetna-i-analiza-snu"/>
      </related>
      <p>W treści jego postu (pisownia oryginalna) czytamy:</p>
      <blockquote>miraski, w jakiejs pipidowie na podkarpaciu jest konkurs na twarz galerii krosno. w konkursie julki maja po 1000 glosow a jedyny facet w zestawieniu ledwie 30 glosow.<br/>zrobmy dobry uczynek i zlajkujmy go zeby wygral z tymi atencyjnymi julkami xD<br/>przed chwila jedna mi na fotce pl kazala zaglosowac na nia a jak na nia nie zaglosowalem to zaczela mnie wyzywac, jej zdjecie w komentarzu zostawie zebyscie mogli napisac o tym pod jej zdjeciem<br/>ale plz zostawcie lajka dla tego typa, beda jajca i bol dupy joooolek XD</blockquote>
      <p>Doprowadziło to do sytuacji, w której najpopularniejsze kobiety startujące w konkursie mają ponad 1000 polubień pod swoimi kandydaturami, a Pan Witek... ponad 30 000 (aktualnie 32 tys.). I chociaż konkurs jeszcze trwa, ma on wygraną w kieszeni.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/play-ostrzega-e-maile-falszywe-faktury"/>
      </related>
      <p>Użytkownicy serwisu Wykop dodatkowo cały czas monitorują sytuację i archiwizują treści regulaminów, liczbę polubień oraz treści komentarzy. Na wypadek, gdyby ktoś chciał zmienić warunki konkursu. Dlatego też już chyba oficjalnie możemy to powiedzieć - oto Pan Witek, przyszła twarz Galerii Krosno:</p>
      <figure>
        <img src="https://www.telepolis.pl/images/2019/11/witek-twarz-galerii-krosno.jpg"/>
      </figure>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/polsat-filmy-na-swieta-kevin-sam-w-domu"/>
      </related>
      <p>Źródło tekstu: wykop, facebook; wł</p>
    </article>
  </body>
</html>