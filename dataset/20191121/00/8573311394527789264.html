<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/show/cinema/2019/11/21/joker-2-sequel-film-joaquin-phoenix-si-fara"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="«Joker 2» si farà davvero?"/>
    <meta property="og:description" content="Dopo aver superato il miliardo di dollari al botteghino, si rincorrono le speculazioni su un secondo capitolo del film diretto da Todd Phillips e con Joaquin Phoenix nel ruolo di protagonista. Ma, per ora, non si hanno (ancora) notizie certe"/>
  </head>
  <body>
    <article>
      <h1>«Joker 2» si farà davvero?</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/mmanca" target="_blank">Mario Manca</a></address>
      <slideshow>
        <figure>
          <img src="https://images.vanityfair.it/wp-content/uploads/2019/10/05123133/vut3-950x684.jpg"/>
        </figure>
        <figure>
          <img src="https://images.vanityfair.it/gallery/115465/Big/611016cf-edf3-413a-a7a8-5f93656631ca.jpeg"/>
          <figcaption><b>Il rapporto con la madre</b><br/>È probabilmente l'origine di tutti i mali di Arthur ma, anche qui, sembra che il conflitto si risolva con troppa rapidità quando poteva essere approfondito soprattutto per l'inerzia della madre al momento degli abusi del figlio da parte del suo amante. </figcaption>
        </figure>
        <figure>
          <img src="https://images.vanityfair.it/gallery/115465/Big/47d62fc2-a020-4a66-bf10-ff5818172945.jpeg"/>
          <figcaption><b>La malattia mentale</b><br/>Il sostegno psicologico ad Arthur e il taglio dei fondi alla sanità è probabilmente uno dei temi che il film prende più sottogamba. Sia per la risoluzione del problema sia per lo stesso Arthur che, al momento della notizia, non sembra preoccuparsene più di tanto salvo per la questione delle medicine. </figcaption>
        </figure>
        <figure>
          <img src="https://images.vanityfair.it/gallery/115465/Big/3ccd1e0b-bb6b-4a7b-9214-8a3bc14a5793.jpg"/>
          <figcaption><b>Il personaggio di Sophie</b><br/>Come ha fatto notare l'Huffington Post USA, Arthur entra in contatto con solo 6 donne dall'inizio del film, di cui 4 sono nere. Non fa eccezione Sophie, un personaggio appena abbozzato che, secondo molti, avrebbe potuto dare di più. Magari spingendo la riflessione verso l'interrazialità del quartiere dove vive il protagonista. </figcaption>
        </figure>
        <figure>
          <img src="https://images.vanityfair.it/gallery/115465/Big/7edf1d72-f706-4c81-81c1-10db8944867c.jpg"/>
          <figcaption><b>La risata compulsiva</b><br/>Basta una risata incontrollata per esprimere il disagio psichico? Secondo qualcuno i connotati della mente disturbata potevano mostrare qualcosa di più profondo e di meno plateale. </figcaption>
        </figure>
        <figure>
          <img src="https://images.vanityfair.it/gallery/115465/Big/9ee3492e-4592-4440-84b1-f78a852fa3e5.jpg"/>
          <figcaption><b>Il finale</b><br/>È fatto apposta per sconvolgere, eppure quanto descrivono i fumetti appare ancora più straordinarimente cruento e fuori controllo. Nella prima stesura della sceneggiatura si parlava, addirittura, di un attacco mirato alle persone nere, poi rimosso dalla major. Che si sia osato troppo o troppo poco? </figcaption>
        </figure>
        <figcaption>Joker: 5 critiche che gli muovono i fan</figcaption>
      </slideshow>
      <p>
        <b>Dopo aver superato il miliardo di dollari al botteghino, si rincorrono le speculazioni su un secondo capitolo del film diretto da Todd Phillips e con Joaquin Phoenix nel ruolo di protagonista. Ma, per ora, non si hanno (ancora) notizie certe</b>
      </p>
      <p>Capita, qualche volta, che i giornali siano talmente interessati a una notizia da perdere di vista il quadro generale. Il fenomeno <b><i>Joker</i></b>, <a href="https://www.vanityfair.it/show/cinema/2019/10/05/joker-film-cinema-joaquin-phoenix-incassi-record">che ha incassato più di un miliardo di dollari in tutto il mondo diventando il cinecomic più redditizio della storia del cinema</a>, ne è la dimostrazione: da quando è stato premiato con il Leone d’Oro alla Mostra del Cinema di Venezia, tutti iniziavano a chiedersi se la Warner Bros. avrebbe messo in cantiere un secondo capitolo in tempi brevi. <b>Con il passare delle settimane il film esce in sala e raduna una platea molto eterogenea di spettatori che si affrettano a dire la loro sui social</b>: <a href="https://www.vanityfair.it/show/cinema/2019/10/13/joker-film-joaquin-phoenix-bluff-capolavoro-critiche-polemiche">c’è chi lo ama, chi lo considera una furbata ma, comunque, un film che fa discutere</a> e alla DC Comics, che assiste impotente all’ascesa della Marvel che, intanto, piazza l’ultimo capitolo degli <i>Avengers</i> in cima alla classifica dei maggiori incassi di sempre, tanto basta.</p>
      <figure>
        <iframe data-src="https://twitter.com/jokermovie/status/1195791918497533952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://www.vanityfair.it/show/cinema/2019/10/08/numeri-joker-joaquin-phoenix-sequel">Le speculazioni su <i>Joker 2,</i> però, sfuggono di mano. </a>L’<i>Hollywood Reporte</i>r annuncia che il film sia già stato messo in cantiere e che il regista Todd Phillips si sarebbe incontrato con Toby Emmerich, chairman di Warner Bros., per sviluppare nuove storie legate al cattivo di Batman, interpretato ancora una volta da Joaquin Phoenix che, al momento, parrebbe avere la nomination all’Oscar assicurata. Una notizia che trova conferma da <i>Variety</i>, che parla di un meeting con il co-sceneggiatore Scott Silver per capire da che parte cominciare, ma che vede l’obiezione di <i>Deadline</i>, che rivela non solo che non ci sarebbe stato nessun incontro, ma anche che Phillips sarebbe all’oscuro di tutto. <b>La verità è che, al momento, di <i>Joker 2</i> non si hanno conferme.</b></p>
      <slideshow>
        <figure>
          <img src="https://images.vanityfair.it/gallery/108423/Big/d82bed99-b943-477f-92b0-acda18eb24db.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/b5cbf7d4-8f65-4a9a-83c0-01b9656f6838.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/31187a2f-24e3-4594-a464-48280a8d441d.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/7a964345-c0db-4583-b6c2-6a69ec7538db.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/95117437-bca0-4163-abd6-8cd7dd4297eb.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/1388c2fa-7729-4380-bb84-d02e9a9aac8f.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/26410fae-f063-4734-bef8-f3420569a080.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/609daca1-8c20-41af-a3db-f0760a6bf8b1.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/f50a23e3-01e4-4d9e-b021-1c47cc7b1afd.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figure>
          <img src="https://images.vanityfair.it/gallery/108423/Big/36f5a7b1-4f94-4127-8469-807cf7ce501c.jpg"/>
          <figcaption>
            <b>Joker: Joaquin Phoenix</b>
          </figcaption>
        </figure>
        <figcaption>Joker: Joaquin Phoenix</figcaption>
      </slideshow>
      <p><a href="https://www.vanityfair.it/show/cinema/2019/10/05/joker-film-cinema-joaquin-phoenix-incassi-record">È logico pensare che la Warner Bros. stia valutando l’approvazione di un secondo capitolo</a>, ma è anche vero che, quando hai una gallina dalle uova d’oro tra le mani, è necessario tenerla al caldo, capire in che maniera trattarla in modo da mantenere la bolla stabile il più a lungo possibile. Un sequel realizzato tanto per fare, per il gusto dei soldi facili, potrebbe danneggiare il franchise e non permettere di sviluppare nuove storyline future. <b>Forse ha senso fermarsi un attimo, ragionare su quello che si vuole raccontare prima di fare passi affrettati.</b> Che il pubblico voglia <i>Joker 2</i>, poi, è più che normale, anche se qualcuno mette addirittura in dubbio un nuovo coinvolgimento di Phoenix come protagonista: l’ipotesi è, infatti, che quanto raccontato nel primo film non sia la storia del vero Joker (il che spiegherebbe la collocazione temporale, con Bruce Wayne ancora piccolo), ma solo il preludio per l’arrivo del vero cattivo. Speculazioni, dicevamo, e niente di più.</p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/show/cinema/2019/10/08/numeri-joker-joaquin-phoenix-sequel"/>
        <a href="https://www.vanityfair.it/show/cinema/2019/10/13/joker-film-joaquin-phoenix-bluff-capolavoro-critiche-polemiche"/>
        <a href="https://www.vanityfair.it/show/cinema/2019/10/05/joker-film-cinema-joaquin-phoenix-incassi-record"/>
      </related>
    </article>
  </body>
</html>