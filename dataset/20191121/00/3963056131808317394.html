<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/ladro_cioccolato_milka_austria_ultime_notizie-4877836.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Milka, rubate 20 tonnellate di cioccolato: in Austria è caccia al ladro goloso"/>
    <meta property="og:description" content="Il cioccolato Milka piace proprio a tutti, così tanto che qualcuno è riuscito a rubarne ben 20 tonnellate. Adesso è caccia al ladro di cioccolato in Austria, dove fa discutere il..."/>
  </head>
  <body>
    <article>
      <h1>Milka, rubate 20 tonnellate di cioccolato: in Austria è caccia al ladro goloso</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Il <b><a href="https://www.ilmessaggero.it/t/cioccolato/">cioccolato</a></b> <b><a href="https://www.ilmessaggero.it/t/milka/">Milka</a></b> piace proprio a tutti, così tanto che qualcuno è riuscito a rubarne ben 20 tonnellate. Adesso è caccia al ladro di cioccolato in <b><a href="https://www.ilmessaggero.it/t/austria/">Austria</a></b>, dove fa discutere il misterioso furto di dolciumi dell'azienda che ha come icona la mucca lilla. Sul caso indaga la polizia che sta provando a districare un'intricata matassa di appalti e subappalti che ha senza dubbio agevolato il furto.</p>
      <p>LEGGI ANCHE <b><a href="https://www.ilmessaggero.it/alimentazione/iginio_massari_dolci_pasticceria_gambero_rosso_tre_torte_bompiani-4870732.html">Iginio Massari eletto ancora re dei dolci d'Italia: ecco la classifica delle migliori pasticcerie</a></b><br/> </p>
      <figure>
        <iframe data-src="https://twitter.com/fm1today/status/1197528553128108032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La fabbrica austriaca di Bludenz, infatti, aveva incaricato una società locale di portare i suoi prodotti in Belgio, ma questa aveva subappaltato la commessa a una ditta di trasporti ungherese, che a sua volta aveva delegato a un collaboratore della Repubblica ceca. Quando il camion di nazionalità ceca si è presentato nei giorni scorsi davanti alla fabbrica è stato carico con dolciumi per un valore di circa 50mila euro, come ha evidenziato un rapporto della polizia. Ma il cioccolato non ha mai raggiunto la sua destinazione. Il camion e l'autista sembrano scomparsi nel nulla.</p>
      <p>Finora gli investigatori hanno solamente scoperto che la targa del veicolo era stata rubata e che l'autista che ha beffato la fabbrica Milka di Bludenz non lavorava per la ditta ceca. Una portavoce della polizia austriaca ha spiegato che non è stato il primo incidente del genere. «Negli ultimi anni ci sono stati diversi casi di camion mai arrivati a destinazione, alcuni dei quali trasportavano cioccolato», ha affermato.</p>
      <footer>Ultimo aggiornamento: 20:15<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/alimentazione/iginio_massari_dolci_pasticceria_gambero_rosso_tre_torte_bompiani-4870732.html"/>
        <a href="https://www.ilmessaggero.it/alimentazione/dieta_sirt_che_cosa_e_menu_prodotti_news_ultime_notizie-4840878.html"/>
        <a href="https://www.ilmessaggero.it/animali/ricette_cani_gatti_gourmet_animali_masterchef_libro-4835695.html"/>
        <a href="https://motori.ilmessaggero.it/news/ferrari_di_cioccolata_per_i_50_anni_di_schumacher_per_realizzare_la_f2004_usati_25_quintali_di_cioccolato-4835141.html"/>
        <a href="https://www.ilmessaggero.it/umbria/perugia_dolce_domenica_eurochocolate_decine_migliaia_statue_cioccolato-4809689.html"/>
      </related>
    </article>
  </body>
</html>