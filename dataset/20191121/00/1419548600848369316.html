<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/t4qp2k"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="திமுக முன்னாள் அமைச்சர் மீது வழக்கு பதிவு!"/>
    <meta property="og:description" content="திமுக முன்னாள் அமைச்சர் மீது வழக்கு பதிவு!"/>
  </head>
  <body>
    <article>
      <h1>திமுக முன்னாள் அமைச்சர் மீது வழக்கு பதிவு!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">niruban</a></address>
      <p>
        <b>சாயல்குடி தனியார் மெட்ரிக் பள்ளியில், மாணவரை அழைத்து சென்ற பெற்றோர் மீது தாக்குதல் நடத்தியதாக திமுக முன்னாள் அமைச்சர் மீது போலீசார் வழக்கு பதிவு செய்துள்ளனர். </b>
      </p>
      <p>ராமநாதபுரம் மாவட்டம் சாயல்குடி மலட்டாறு விலக்கில் திமுக முன்னாள் அமைச்சர் சத்தியமூர்த்தி, தனியார் மெட்ரிக்மேல்நிலைப்பள்ளியை நடத்தி வருகிறார். இந்தபள்ளியில் பயிலும் மாரியூர் கிராமத்தை சேர்ந்த மாணவரை, அவரது பெற்றோர் நூர்முகமது என்பவர் அழைத்து செல்ல காரில் வந்துள்ளார். தொடர்ந்து மாணவரை ஏற்றி கொண்டு கார் வெளியே செல்லும்போது, எதிர்பாரவிதமாக பள்ளி வாகனத்துடன் மோதியுள்ளது. இந்த விபத்தில் சேதமுற்ற தனது காருக்கு இழுப்பீடு வழங்குமாறு பள்ளி நிர்வாகத்திடம் நூர்முகமது கோரிக்கை வைத்துள்ளார். இதற்கு பள்ளி நிர்வாகியும் முன்னாள் அமைச்சருமான சத்தியமூர்த்தி மறுப்பு தெரிவித்துள்ளார். அப்போது நேரிட்ட வாக்குவாதத்தில், நூர்முகமதுவின் உறவினர்களுக்கும், பள்ளி வாகன ஓட்டுநருக்கும் இடையே கைகலப்பு நேரிட்டது. அப்போது பள்ளி நிர்வாகத்தினர் நூர்முகமது மீது தாக்குதல் நடத்தியதாக கூறப்படுகிறது. </p>
      <p>இதுகுறித்து சாயல்குடி காவல் நிலையத்தில் நூர்முகமது அளித்த புகாரின் பேரில், முன்னாள் அமைச்சர் சத்தியமூர்த்தி உள்ளிட்ட பள்ளி நிர்வாகத்தினர் மீது வழக்கு பதிவு செய்தனர். இதேபோன்று பள்ளி நிர்வாகம் அளித்த புகாரின் பேரில் நூர்முகமது உள்ளிட்ட 7 பேர் மீது வழக்கு பதிவு செய்து விசாரணை நடத்தி வருகின்றனர்.<br/> </p>
    </article>
  </body>
</html>