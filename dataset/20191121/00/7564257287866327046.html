<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134884-u-zhitomir-vdbulosya-zasdannya-oblasnoyi-komsyi-tb-ta-ns.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="У Житомирі відбулося засідання обласної комісії ТБ та НС"/>
    <meta property="og:description" content="Сьогодні, 21 листопада, пройшло чергове засідання обласної комісії з питань техногенно-екологічної безпеки та надзвичайних ситуацій під керівництвом першого заступника голови ОДА Володимира Федоренко.На комісії говорили про стан забезпечення працівників хімічно небезпечних об’єктів, населення та працівників підприємств, які потрапляють в зону хімічного забруднення, або розташовані у такій зоні, засобами індивідуального захисту. Минулого року в області таких об’єктів було 20, цього ж року вже 17. Обласна комісія ТБ та НС наголошує на необхідності забезпечення засобами індивідуального захисту працівників таких підприємств. На територіях ОТГ та районів, де розміщені побідні об’єкти мають постійно проводитись роз’яснювальні роботи щодо заміни хімічних небезпечних речовин на безпечні.Крім цього, розглянули питання про хід виконання заходів щодо знешкодження вибухонебезпечних предметів на території області у 2019 році.За повідомленням заступника начальника управління з реагування на надзвичайні ситуації управління…"/>
  </head>
  <body>
    <article>
      <h1>У Житомирі відбулося засідання обласної комісії ТБ та НС</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574335601_yio6y890po.jpg"/>
      </figure>
      <p>Сьогодні, 21 листопада, пройшло чергове засідання обласної комісії з питань техногенно-екологічної безпеки та надзвичайних ситуацій під керівництвом першого заступника голови ОДА Володимира Федоренко.<br/><br/>На комісії говорили про стан забезпечення працівників хімічно небезпечних об’єктів, населення та працівників підприємств, які потрапляють в зону хімічного забруднення, або розташовані у такій зоні, засобами індивідуального захисту. Минулого року в області таких об’єктів було 20, цього ж року вже 17. Обласна комісія ТБ та НС наголошує на необхідності забезпечення засобами індивідуального захисту працівників таких підприємств. На територіях ОТГ та районів, де розміщені побідні об’єкти мають постійно проводитись роз’яснювальні роботи щодо заміни хімічних небезпечних речовин на безпечні.<br/><br/>Крім цього, розглянули питання про хід виконання заходів щодо знешкодження вибухонебезпечних предметів на території області у 2019 році.<br/><br/>За повідомленням заступника начальника управління з реагування на надзвичайні ситуації управління ДСНС України у Житомирській області Олега Держанівського, здійснили 312 виїздів на місця знайдених вибухонебезпечних предметів, в ході чого знищено 807 одиниць. Практично щодня від населення області надходять заявки про знайдені вибухонебезпечні предмети, тому робота з їх виявлення та знешкодження ведеться постійно.<br/><br/>Також проінформували про впровадження автоматизованих систем раннього виявлення загрози виникнення надзвичайних ситуацій та оповіщення населення у разі їх виникнення на об’єктах підвищеної небезпеки та підсумки купального сезону 2019 року та затвердження заходів, спрямованих на запобігання загибелі людей на водних об’єктах області у 2019-2020 роках.</p>
    </article>
  </body>
</html>