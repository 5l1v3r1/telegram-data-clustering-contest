<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699390/%D9%84%D8%BA%D9%88-%D9%BE%D8%B1%D9%88%D8%A7%D9%86%D9%87-%D9%81%D8%B9%D8%A7%D9%84%DB%8C%D8%AA-%DB%B1%DB%B3-%D8%B4%D8%B1%DA%A9%D8%AA-%D8%AD%D9%85%D9%84-%D9%88-%D9%86%D9%82%D9%84-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="لغو پروانه فعالیت ۱۳ شرکت حمل و نقل در کرمانشاه"/>
    <meta property="og:description" content="هم اکنون ۲۴۳ دستگاه اتوبوس، هزار و ۳۶۵ مینی بوس و یک هزار و ۲۰۸ دستگاه خودرو سواری در ناوگان حمل و نقل عمومی کرمانشاه به مسافران خدمات می‌دهند."/>
  </head>
  <body>
    <article>
      <h1>لغو پروانه فعالیت ۱۳ شرکت حمل و نقل در کرمانشاه</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>هم اکنون ۲۴۳ دستگاه اتوبوس، هزار و ۳۶۵ مینی بوس و یک هزار و ۲۰۸ دستگاه خودرو سواری در ناوگان حمل و نقل عمومی کرمانشاه به مسافران خدمات می‌دهند.</b>
      </p>
      <p>مدیرکل راهداری و حمل و نقل جاده‌ای کرمانشاه گفت: پروانه فعالیت ۱۳ شرکت حمل و نقل استان از آبان سال گذشته تاکنون لغو شده است.</p>
      <p>فریبرز کرمی در گفت و گو با ایرنا افزود: از اول آبان ماه سال گذشته تاکنون ۶۹ جلسه کمیسیون ماده ۱۲ تشکیل و پرونده ۲۶۲ شرکت و مؤسسه حمل و نقلی بررسی و اتخاذ تصمیم شده است.</p>
      <p>وی اظهارداشت: در نتیجه این جلسات ۱۵۰ شرکت جریمه نقدی، ۴۲ شرکت تذکر، ۵۷ شرکت برائت و پروانه فعالیت ۱۳ شرکت نیز لغو شد.</p>
      <p>مدیرکل راهداری و حمل و نقل جاده‌ای استان کرمانشاه گفت: در این مدت همچنین ۳۳ جلسه کمیسیون ماده ۱۱ تشکیل و به پرونده ۵۴۹ راننده رسیدگی و اتخاذ تصمیم شده است.</p>
      <p>کرمی افزود: به دنبال برگزاری این جلسات ۳۳۴ راننده تذکر کتبی دریافت کردند، برگه فعالیت یا کارت هوشمند ۱۶۸ راننده لغو و برای ۴۷ راننده رأی برائت صادر شده است.​</p>
      <p>استان کرمانشاه در مجموع بیش از هشت هزار کیلومتر راه اصلی، فرعی و روستایی دارد.</p>
      <p>هم اکنون ۲۴۳ دستگاه اتوبوس، هزار و ۳۶۵ مینی بوس و یک هزار و ۲۰۸ دستگاه خودرو سواری در ناوگان حمل و نقل عمومی کرمانشاه به مسافران خدمات می‌دهند.</p>
      <p>۲۷ مجتمع خدمات رفاهی بین راهی در این استان هم اکنون با امکانات لازم پذیرای ارائه خدمات به مسافران و هموطنان هستند.</p>
      <p>همچنین بیش از سه هزار و ۵۶۱ هزار راننده برون شهری در استان کرمانشاه مشغول فعالیت هستند.</p>
      <p>بیش از ۲ میلیون نفر در ۳۲ شهر و ۲ هزار و ۵۹۵ روستای استان کرمانشاه سکونت دارند.</p>
    </article>
  </body>
</html>