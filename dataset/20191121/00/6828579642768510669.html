<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/xiaomi-mi-band-3i-cena-specyfikacja-opaska-sportowa"/>
    <meta property="og:site_name" content="Telepolis"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Xiaomi Mi Band 3i - tania opaska dla najmniej wymagających"/>
    <meta property="og:description" content="Mi Band 3i to najprostsza opaska sportowa Xiaomi, która została stworzona z myślą o najbiedniejszych rynkach. Jest tania, ale to niesie za sobą obniżenie jej funkcjonalności."/>
  </head>
  <body>
    <article>
      <h1>Xiaomi Mi Band 3i - tania opaska dla najmniej wymagających</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">orson_dzi</a></address>
      <p>
        <b>Mi Band 3i to najprostsza opaska sportowa Xiaomi, która została stworzona z myślą o najbiedniejszych rynkach. Jest tania, ale to niesie za sobą obniżenie jej funkcjonalności.</b>
      </p>
      <p>Urządzenia Xiaomi są zazwyczaj bardzo tanie, ale są rejony świata, dla których ceny muszą być jeszcze niższe. Takim krajem są np. Indie, dla którego powstała nowa opaska Mi Band 3i. Jej specyfikacja to niemal kopia Mi Banda 3, za wyjątkiem pulsometru, którego w nowej opasce zabrakło. Mi Band 3i dostał również nowy wygląd paska.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/xiaomi-buduje-wielka-fabryke-smartfonow-5g-co-minute-z-tasmy-zjedzie-ich-60"/>
      </related>
      <p>Bez zmian pozostał ekran AMOLED, wodoszczelna obudowa (5ATM), krokomierz oraz licznik spalonych kalorii, sygnalizacja powiadomień i akumulator, który na pojedynczym ładowaniu ma działać do 20 dni.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/polsat-filmy-na-swieta-kevin-sam-w-domu"/>
      </related>
      <p>Brak pulsometru został przez Xiaomi odpowiednio wyceniony. Mi Band 3i kosztuje 1299 rupii, podczas gdy cena Mi Banda 3 to 1799 rupii. W przeliczeniu na złotówki nowa opaska kosztuje ok 70 zł.</p>
      <p>Mi Band 3i nie będzie dostępny w Polsce i raczej nie będzie opłacać się ściąganie go zza granicy. Szczególnie, że Mi Banda 4 można momentami kupić już za ok 80 zł.</p>
      <related>
        <h4>Zobacz:</h4>
        <a href="https://www.telepolis.pl/artykuly/ap/te-telefony-kupisz-tylko-w-sieci-plus"/>
      </related>
      <p>Źródło tekstu: Xiaomi; wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/honor-zaprezentowal-opaske-band-5-to-glowny-rywal-xiaomi-mi-band-4"/>
        <a href="https://www.telepolis.pl/wiadomosci/sprzet/mi-band-4-zadebiutuje-w-chinach-juz-11-czerwca-opaska-xiaomi-dostanie-kolorowy-wyswietlacz"/>
        <a href="https://www.telepolis.pl/wiadomosci/prawo-finanse-statystyki/fitbit-stawia-na-smartwatche-i-to-mu-sie-oplaca-przychody-po-1q2019-wyzsze-od-oczekiwanych"/>
        <a href="https://www.telepolis.pl/wiadomosci/sprzet/nadchodzi-mi-band-4-a-w-nim-funkcja-z-drozszego-apple-watcha"/>
        <a href="https://www.telepolis.pl/wiadomosci/sprzet/opaska-xiaomi-mi-band-3-na-wyprzedazy-blyskawicznej-w-mi-home-pl-akcja-startuje-28-stycznia-o-godzinie-10-00"/>
      </related>
    </article>
  </body>
</html>