<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%97%e0%b0%82%e0%b0%97-%e0%b0%aa%e0%b1%81%e0%b0%a4%e0%b1%8d%e0%b0%b0%e0%b1%81%e0%b0%b2-%e0%b0%95%e0%b0%b7%e0%b1%8d%e0%b0%9f%e0%b0%be%e0%b0%b2%e0%b0%a8%e0%b1%81-%e0%b0%a4%e0%b1%80%e0%b0%b0/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="గంగ పుత్రుల కష్టాలను తీరుస్తున్నందుకు ఆనందంగా ఉంది – జగన్"/>
    <meta property="og:description" content="ముమ్ముడివరం – పాదయాత్రలో గంగ పుత్రులు పడుతున్న కష్టాలను చూశానని, వారి కష్టాలను అధికారంలోకి వచ్చిన అయిదు నెలలోనే తీరుస్తున్నందుకు ఆనందంగా ఉందని ఎపి ముఖ్యమంత్రి అన్నారు.. తూర్పు గోదావ‌రి జిల్లా ముమ్మ‌డివ‌రం నియోజ‌క‌వ‌ర్గంలో వైఎస్సార్ మ‌త్స్య‌కార భరోసా కార్య‌క్ర‌మాన్ని ఆయ‌న ప్రారంభించారు. ఈ సంద‌ర్భంగా ఆయ‌న మాట్లాడుతూ ప్ర‌జా సంక‌ల్ప పాద‌యాత్ర‌లో ముమ్మ‌డివ‌రంలో ఇచ్చిన హామీల‌ను ఐదు నెల‌లు గ‌డ‌వ‌క ముందే ఇదే ముమ్మ‌డివ‌రం నుంచే ఇప్పుడు ముఖ్య‌మంత్రిగా ప్రారంభించ‌డం సంతోషంగా ఉంద‌న్నారు. గుజ‌రాత్ పెట్రోలియం కార్పొరేష‌న్ స్థానికంగా 16500 కుటుంబాల‌కు చెల్లించాల్సిన 13 నెల‌ల బ‌కాయిల్లో కేవ‌లం 6 నెల‌లు చెల్లించి చేతులు దులుపుకుంద‌ని.. పాద‌యాత్ర‌లో గంగ‌పుత్ర‌లు ఆ విషయం  చెప్పుకుని బాధ ప‌డ్డారని చెప్పారు. ఐదారు సంవ్స‌రాలుగా బకాయిల కోసం పోరాడుతున్నా ప్ర‌భుత్వాలు ప‌ట్టించుకోలేద‌ని త‌న ముందు ఆవేద‌న చెందిన విష‌యం త‌న‌కి ఇప్ప‌టికీ గుర్తుంద‌ని చెప్పారు. కంపెనీ నుంచి అందాల్సిన  బ‌కాయ‌లు వ‌చ్చేలా చూస్తాన‌ని లేనిప‌క్షంలో ప్ర‌భుత్వం ద్వారా ఇస్తాన‌ని చెప్పాన‌న్నారు. ఆ మాట ప్రకార‌మే 7 నెల‌ల బకాయిలు ప్ర‌భుత్వం చెల్లిస్తోంద‌న్నారు. మీ అన్న‌లా…"/>
  </head>
  <body>
    <article>
      <h1>గంగ పుత్రుల కష్టాలను తీరుస్తున్నందుకు ఆనందంగా ఉంది – జగన్</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>ముమ్ముడివరం – పాదయాత్రలో గంగ పుత్రులు పడుతున్న కష్టాలను చూశానని, వారి కష్టాలను అధికారంలోకి వచ్చిన అయిదు నెలలోనే తీరుస్తున్నందుకు ఆనందంగా ఉందని ఎపి ముఖ్యమంత్రి అన్నారు.. తూర్పు గోదావ‌రి జిల్లా ముమ్మ‌డివ‌రం నియోజ‌క‌వ‌ర్గంలో వైఎస్సార్ మ‌త్స్య‌కార భరోసా కార్య‌క్ర‌మాన్ని ఆయ‌న ప్రారంభించారు. ఈ సంద‌ర్భంగా ఆయ‌న మాట్లాడుతూ ప్ర‌జా సంక‌ల్ప పాద‌యాత్ర‌లో ముమ్మ‌డివ‌రంలో ఇచ్చిన హామీల‌ను ఐదు నెల‌లు గ‌డ‌వ‌క ముందే ఇదే ముమ్మ‌డివ‌రం నుంచే ఇప్పుడు ముఖ్య‌మంత్రిగా ప్రారంభించ‌డం సంతోషంగా ఉంద‌న్నారు. గుజ‌రాత్ పెట్రోలియం కార్పొరేష‌న్ స్థానికంగా 16500 కుటుంబాల‌కు చెల్లించాల్సిన 13 నెల‌ల బ‌కాయిల్లో కేవ‌లం 6 నెల‌లు చెల్లించి చేతులు దులుపుకుంద‌ని.. పాద‌యాత్ర‌లో గంగ‌పుత్ర‌లు ఆ విషయం  చెప్పుకుని బాధ ప‌డ్డారని చెప్పారు. ఐదారు సంవ్స‌రాలుగా బకాయిల కోసం పోరాడుతున్నా ప్ర‌భుత్వాలు ప‌ట్టించుకోలేద‌ని త‌న ముందు ఆవేద‌న చెందిన విష‌యం త‌న‌కి ఇప్ప‌టికీ గుర్తుంద‌ని చెప్పారు. కంపెనీ నుంచి అందాల్సిన  బ‌కాయ‌లు వ‌చ్చేలా చూస్తాన‌ని లేనిప‌క్షంలో ప్ర‌భుత్వం ద్వారా ఇస్తాన‌ని చెప్పాన‌న్నారు. ఆ మాట ప్రకార‌మే 7 నెల‌ల బకాయిలు ప్ర‌భుత్వం చెల్లిస్తోంద‌న్నారు. మీ అన్న‌లా త‌మ్ముడిలా ప్ర‌తి కుటుంబానికి అంద‌రికీ అండ‌గా ఉంటాన‌ని చెప్పారు. ఇల్లు, చ‌దువులు, ఆరోగ్యం కోసం కూడా గ‌త ప్ర‌భుత్వ హ‌యాంలో ప్ర‌జ‌లు ధ‌ర్నాలు చేస్తుంటే బాధేసిందని, ఆ క‌ష్టాలు నేను విన్నాను- నేను ఉన్నాను అని హామీ ఇచ్చాన‌ని చెప్పారు. ఉపాధి కోసం గుజ‌రాత్‌కు వెళ్లే మ‌త్స్య‌కారుల కుటుంబాల‌ను చూస్తే బాధేసింద‌ని తెలిపారు. వేట కోసం వెళ్లి ప్ర‌మాద‌వ‌శాత్తు మ‌రణించే గంగ‌పుత్రుల కుటుంబాల క‌న్నీళ్లు తుడ‌వాల‌ని అనుకున్నాన‌ని చెప్పారు. మృతుల కుటుంబాల‌కు ఇచ్చే ఎక్స్‌గ్రేషియాను కూడా రూ.5 ల‌క్ష‌ల నుంచి రూ. 10 ల‌క్ష‌లకు పెంచిన విష‌యాన్ని గుర్తుచేశారు. వేట నిషేధ స‌మ‌యంలో గ‌త ప్ర‌భుత్వం ఇచ్చే రూ.4వేల భృతిని రూ. 10 వేల‌కు పెంచ‌డంతోపాటు వీలైనంత తొంద‌ర‌గా అందేలా చూస్తాన‌న్నారు. దాంతోపాటు డీజీల్ స‌బ్సిడీని 50 శాతం పెంచి ఇచ్చే రూ. 9ని .. ఆయిల్ కొట్టించుకునే స‌మ‌యంలోనే జ‌మ‌య్యేలా ఈరోజు నుంచే అమ‌లు జ‌రుగుతుంద‌న్నారు. దారిపొడవునా ఫిషింగ్ జెట్టీలు కావాలని పాదయాత్రలో గంగపుత్రులు విజ్ఞప్తి చేశారు. వారి కోరిక మేరకు ప్రారంభిస్తున్నామని  అన్నారు</p>
    </article>
  </body>
</html>