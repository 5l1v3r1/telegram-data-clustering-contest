<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/katroygkalos-gia-anathewrhsh-arthroy-86-oa-fanei-an-tha-koykoylwsete-to-skandalo-novartis"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Κατρούγκαλος για αναθεώρηση άρθρου 86: Θα φανεί αν θα κουκουλώσετε το σκάνδαλο Novartis"/>
    <meta property="og:description" content="Την ανάγκη να υπερψηφιστεί η ερμηνευτική δήλωση του άρθρου 86 που ορίζει ότι η δωροδοκία τελείται επ’ ευκαιρία των υπουργικών καθηκόντων και όχι κατά την άσκηση αυτών επισήμανε κατά την τοποθέτησή του στην Ολομέλεια o Γ. Κατρούγκαλος, συνδέοντας το εν λόγω ζήτημα με το σκάνδαλο Novartis."/>
  </head>
  <body>
    <article>
      <h1>Κατρούγκαλος για αναθεώρηση άρθρου 86: Θα φανεί αν θα κουκουλώσετε το σκάνδαλο Novartis</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Άγγελος Προβολισιάνος</a></address>
      <h4>Την ανάγκη να υπερψηφιστεί η ερμηνευτική δήλωση του άρθρου 86 που ορίζει ότι η δωροδοκία τελείται επ’ ευκαιρία των υπουργικών καθηκόντων και όχι κατά την άσκηση αυτών επισήμανε κατά την τοποθέτησή του στην Ολομέλεια o Γ. Κατρούγκαλος, συνδέοντας το εν λόγω ζήτημα με το σκάνδαλο Novartis.</h4>
      <p><b><i>«Θα φανεί αν θα κουκουλωθεί το σκάνδαλο Novartis»</i></b> είπε χαρακτηριστικά ο εισηγητής του <b>ΣΥΡΙΖΑ </b>και προκάλεσε τα μέλη της πλειοψηφίας να ισχυριστούν από το βήμα της Ολομέλειας πως η δωροδοκία μελών της κυβέρνησης τελείται στο πλαίσιο των υπουργικών καθηκόντων. Γιατί σε αυτήν την περίπτωση, κατά τα λεγόμενά του, θα παραδεχτούν οι βουλευτές της ΝΔ ότι<b><i> «στο job description του υπουργού είναι και να τα... παίρνει».</i></b></p>
      <p>Υποστήριξε δε ότι η εν λόγω ερμηνευτική δήλωση δεν αφορά μόνο το μέλλον αλλά και το παρελθόν και κυρίως τις δύσοσμες υποθέσεις που<b> έχουν έρθει στο «φως»</b> <b>της δημοσιότητας με εμπλοκή πολιτικών προσώπων</b>.<b><i> «Μην προστατεύσετε του κλέφτες και τους δωρολήπτες» </i></b>προέτρεψε την κυβερνητική πλειοψηφία ο κ. Κατρούγκαλος.</p>
      <p>Να σημειωθεί ότι χωρίς την υπερψήφιση της ερμηνευτικής δήλωσης από τη ΝΔ, τότε η μόνη τροποποίηση που επέρχεται στο διαβόητο άρθρο του Συντάγματος περί ευθύνης υπουργών θα αφορά την απάλειψη των αποσβεστικών προθεσμιών για την εξάλειψη του αξιοποίνου.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>