<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/formula1/video-experiment-inedit-red-bull-a-facut-o-oprire-la-boxe-la-94885.html"/>
    <meta property="og:site_name" content="Automarket"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Video: Experiment inedit: Red Bull a făcut o &quot;oprire la boxe&quot; la într-un mediu cu accelerație gravitațională zero la o altitudine de 10.000 de metri"/>
    <meta property="og:description" content="Red Bull Racing a simulat o oprire la boxe cu un monopost de Formula 1 într-un mediu cu accelerație gravitațională zero la o altitudine de 10.000 de metri."/>
  </head>
  <body>
    <article>
      <h1>Video: Experiment inedit: Red Bull a făcut o "oprire la boxe" la într-un mediu cu accelerație gravitațională zero la o altitudine de 10.000 de metri</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Daniel Popescu</a></address>
      <p>Red Bull Racing a simulat o oprire la boxe cu un monopost de Formula 1 într-un mediu cu accelerație gravitațională zero la o altitudine de 10.000 de metri.</p>
      <p>Red Bull Racing a reușit recent să stabilească un nou record mondial pentru <a href="https://www.automarket.ro/formula1/video-un-nou-record-n-formula-1-pentru-schimbul-de-pneuri-182-secunde-pentru-mecanicii-red-bull-94835.html">cea mai scurtă oprire la boxe în istoria Formulei 1</a>, după ce mecanicii au înlocuit pneurile monopostului lui Max Verstappen în numai 1.82 secunde.</p>
      <p>Recunoscută pentru evenimentele excentrice pe care le organizează, echipa austriacă a efectuat un experiment aparent mult mai dificil: o oprire la boxe într-un mediu cu accelerație gravitațională zero.</p>
      <p>Pentru asta, echipa de 16 mecanici a preluat un monopost Red Bull din sezonul 2005 la bordul unui avion experimental Ilyushin II-76K al agenției spațiale ruse Roscosmos.</p>
      <p>
        <b>Pentru a simula un mediu cu accelerație gravitațională zero, avionul a ajuns la o altitudine de aproximativ 10.000 de metri și a efectuat o serie parabole printr-o urcare la un unghi de 45 de grade urmată de o coborâre.</b>
      </p>
      <p>În acest fel, mecanicii s-au aflat într-un mediu de imponderabilitate pentru circa 22 de secunde între manevre succesive de acest gen. Pentru a evita accidentele la revenirea gravitației, mecanicii au avut la dispoziție doar 15 secunde pentru a schimba pneurile monopostului în acest mediu lipsit de gravitație.</p>
      <p><i><b>"Experimentul ne-a solicitat mai mult decât ne-am gândit. Realizezi cât de mult de bazezi pe gravitație în momentul în care nu ai niciun fel de gravitație! Ceva banal precum prinderea unei piulițe decât foarte dificil atunci când monopostul plutește"</b></i>, spune mecanicul-șef al celor de la Red Bull, Joe Robinson.</p>
      <figure>
        <iframe src="https://www.youtube.com/embed/IVMICgfzICs" width="560" height="315" data-service="Youtube" scrolling="no"/>
      </figure>
      <p>Via Red Bull</p>
    </article>
  </body>
</html>