<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742738"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="'แมท'ร่วมงานบวชเพื่อน ชาวเน็ตตามแซะ'เข้าวัดได้ด้วย'"/>
    <meta property="og:description" content="'แมท-ภีรนีย์' เจอชาวเน็ตโผล่แซะแม้รูปยืนสวยๆ อยู่ในวัด ด้านเจ้าตัวขอตอบกลับเบาๆ ว่ารูปนี้มางานบวชเพื่อน ขอไว้สักรูปนะคะ"/>
  </head>
  <body>
    <article>
      <h1>'แมท'ร่วมงานบวชเพื่อน ชาวเน็ตตามแซะ'เข้าวัดได้ด้วย'</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <b>'แมท-ภีรนีย์' เจอชาวเน็ตโผล่แซะแม้รูปยืนสวยๆ อยู่ในวัด ด้านเจ้าตัวขอตอบกลับเบาๆ ว่ารูปนี้มางานบวชเพื่อน ขอไว้สักรูปนะคะ</b>
      </p>
      <p>ปิดคอมเมนต์ในอินสตาแกรมไปนานเพราะหวั่นจะเจอคอมเมนต์ลบๆ ตามป่วนจนเสียกำลังใจ สำหรับนางเอกสาว แมท-ภีรนีย์ คงไทย ที่ยังคงถูกตามแซะและต่อว่าจากชาวเน็ตที่ไม่ชอบในความสัมพันธ์ของตนกับหวานใจหนุ่ม สงกรานต์ เตชะณรงค์ จนเวลาผ่านมาได้พักใหญ่สาวแมทตัดสินใจเปิดคอมเมนต์ให้แฟนๆ ได้เข้ามาพูดคุยกับเธอ ซึ่งกระแสที่ต่อว่าแม้จะมีน้อยลง แต่ก็ยังคงมีให้เห็นอยู่ประปราย <br/><br/>ล่าสุดในรูปที่สาวแมทไปร่วมงานบุญ ซึ่งเป็นงานบวชเพื่อนที่วัดราชบพิตรฯ สาวแมทก็ได้ลงรูปสวยๆ โดยใส่ชุดเรียบร้อยสวยหวานยืนอยู่บริเวณวัด ซึ่งสาวแมทเขียนแคปชั่นว่า "ความงามของไทย...ภูมิใจค่ะ" ก่อนจะมีแฟนๆ เข้ามากดไลค์ พร้อมชมชุดเรียบร้อยของสาวแมทที่ใส่ถูกกาลเทศะจำนวนมาก บางคนก็ชมว่าสวยหวานและดี แต่มีผู้ใช้บัญชีรายหนึ่งเข้ามาคอมเมนต์ว่า "เข้าวัดได้ด้วย" จากนั้นไม่นานก็มีแฟนคลับของสาวแมทมาดราม่าตอบกลับผู้ใช้บัญชีรายดังกล่าว ก่อนจะกลายเป็นดราม่าย่อมๆ ขึ้นมาทันที</p>
      <figure>
        <img src="https://www.dailynews.co.th/admin/upload/20191121/news_yoYqVokQbV054446_533.jpg?v=20191121157?v=8857"/>
      </figure>
      <p>จากนั้นสาวแมทเลยตัดสินใจขอเบรกดราม่านี้ด้วยการตอบกลับคอมเมนต์ดังกล่าวว่า "รูปนี้อยู่ในวัดสวยๆงานบวชเพื่อน ขอไว้สักรูปนะคะ" พร้อมด้วยอีโมติคอนยิ้มหวานและยกมือไหว้ ซึ่งก็มีแฟนๆ เข้ามากดไลค์กันอย่างมากมายทีเดียว<br/><br/>ขอขอบคุณภาพประกอบจากอินสตาแกรม @mattperanee</p>
    </article>
  </body>
</html>