<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200236"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="নিউ রাজধানী সুপার মার্কেটে অগ্নিকাণ্ড"/>
    <meta property="og:description" content="রাজধানীর টিকাটুলি সুপার মার্কেটে অগ্নিকাণ্ডে ৫০টি দোকান ক্ষতিগ্রস্ত হয়েছে। এরমধ্যে ৩০টি দোকান একেবারেই পুড়ে গেছে। গতকাল বিকাল সোয়া পাঁচটায় ওই মার্কেটে আগুন লাগে। ফায়ার সার্ভিসের ২৫টি ইউনিটের দেড় ঘণ্টার চেষ্টার পর নিয়ন্ত্রণে আসে আগুন। খবর পেয়ে দ্রুত ঘটনাস্থলে পৌঁছে আগুণ নিয়ন্ত্রণে কাজ শুরু করে ফায়ার সার্ভিসের ১১টি ইউনিট। আগুনের তীব্রতা বাড়তে থাকলে বাড়ানো হয় ফায়ার সার্ভিসের লোকবল। সর্বশেষ, ২৫টি ইউনিটের ১৮০ জন সদস্য কাজ করে আগুন নিয়ন্ত্রণে আনেন। ওই মার্কেটের ব্যবসায়ীরা জানান, মার্কেটটির দোতলায় একটি দোকানে ওয়েল্ডিংয়ের কাজ চলছিল। এ সময় ইলেকট্রিক শর্ট থেকে আগুনের সুত্রপাত হতে পারে। এর পাশে কসমেটিকস ও খেলনার দোকান ছিল। ওই মার্কেটের দোতলায় ৭৭টি দোকান রয়েছে। এরমধ্যে ৫০টি দোকান ক্ষতিগ্রস্থ হয়েছে। আগুন লাগার সঙ্গে সঙ্গে দোকান বন্ধ করে ব্যাবসায়ীরা নিরাপদ স্থানে চলে যান। আগুন নিয়ন্ত্রণে আসার পর ফায়ার সার্ভিসের উপ পরিচালক দীলিপ কুমার ঘোষ বলেন, প্রায় দেড়ঘণ্টা পর আগুন নিয়ন্ত্রণে এসেছে। মার্কেটের দোতলার অনেকগুলো দোকান ক্ষতিগ্রস্থ হয়েছে। এখন পর্যন্ত হতাহতের কোন খবর পাওয়া যায়নি। তবে মার্কেটের নিচ তলায় আগুন ছড়ায়নি। নিচতলার ‘মা কালেকশনের’…"/>
  </head>
  <body>
    <article>
      <h1>নিউ রাজধানী সুপার মার্কেটে অগ্নিকাণ্ড</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">স্টাফ রিপোর্টার</a></address>
      <p>রাজধানীর টিকাটুলি সুপার মার্কেটে অগ্নিকাণ্ডে ৫০টি দোকান ক্ষতিগ্রস্ত হয়েছে। এরমধ্যে ৩০টি দোকান একেবারেই পুড়ে গেছে। গতকাল বিকাল সোয়া পাঁচটায় ওই মার্কেটে আগুন লাগে। ফায়ার সার্ভিসের ২৫টি ইউনিটের দেড় ঘণ্টার চেষ্টার পর নিয়ন্ত্রণে আসে আগুন। খবর পেয়ে দ্রুত ঘটনাস্থলে পৌঁছে আগুণ নিয়ন্ত্রণে কাজ শুরু করে ফায়ার সার্ভিসের ১১টি ইউনিট। আগুনের তীব্রতা বাড়তে থাকলে বাড়ানো হয় ফায়ার সার্ভিসের লোকবল। সর্বশেষ, ২৫টি ইউনিটের ১৮০ জন সদস্য কাজ করে আগুন নিয়ন্ত্রণে আনেন। ওই মার্কেটের ব্যবসায়ীরা জানান, মার্কেটটির দোতলায় একটি দোকানে ওয়েল্ডিংয়ের কাজ চলছিল।</p>
      <p>এ সময় ইলেকট্রিক শর্ট থেকে আগুনের সুত্রপাত হতে পারে। এর পাশে কসমেটিকস ও খেলনার দোকান ছিল। ওই মার্কেটের দোতলায় ৭৭টি দোকান রয়েছে। এরমধ্যে ৫০টি দোকান ক্ষতিগ্রস্থ হয়েছে। আগুন লাগার সঙ্গে সঙ্গে দোকান বন্ধ করে ব্যাবসায়ীরা নিরাপদ স্থানে চলে যান। আগুন নিয়ন্ত্রণে আসার পর ফায়ার সার্ভিসের উপ পরিচালক দীলিপ কুমার ঘোষ বলেন, প্রায় দেড়ঘণ্টা পর আগুন নিয়ন্ত্রণে এসেছে। মার্কেটের দোতলার অনেকগুলো দোকান ক্ষতিগ্রস্থ হয়েছে। এখন পর্যন্ত হতাহতের কোন খবর পাওয়া যায়নি। তবে মার্কেটের নিচ তলায় আগুন ছড়ায়নি। নিচতলার ‘মা কালেকশনের’ স্বত্ত্বাধিকারী নারায়ণচন্দ্র জানান, বাথরুম থেকে তিনি প্রথম আগুন দেখতে পান। এরপর সবাইকে জানান। রাব্বি ফ্যাশনের মালিক আরিফুর রহমান জানান, দোতলার ৩০টির মতো দোকান পুড়ে গেছে। দোতলায় ছিল টেইলারিং, বেডশিট, স্বর্ণ, ফোম ও প্লাস্টিকের দোকান।</p>
      <p>এই বিভাগের সর্বাধিক পঠিত</p>
    </article>
  </body>
</html>