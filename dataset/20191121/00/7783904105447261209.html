<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nagpurtoday.in/new-apostolic-school-teacher-nagpur-news-kukde-layout/11211057"/>
    <meta property="og:site_name" content="Nagpur Today"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="न्यू अपोस्टोलिक इंग्लिश हाई स्कूल के संचालक के विरोध में पॉस्को गुन्हा दाख़िल हो :शाहिद शरीफ़"/>
    <meta property="og:description" content="नागपुर: दो दिन पूर्व नागपुर शहर के कुकड़े लेआउट में अपोस्टोलिक इंग्लिश हाई स्कूल के म्यूज़िक टीचर ने चौथी कक्षा की छात्रा से अश्लील हरकत की. इस मामले में अजनी पुलिस स्टेशन ने मामला दर्ज किया है. लेकिन संचालक के विरोध में पॉस्को गुन्हा दाख़िल नहीं किया गया. आरटीई एक्शन कमेटी के चेयरमैन मो. शाहिद […]"/>
  </head>
  <body>
    <article>
      <h1>न्यू अपोस्टोलिक इंग्लिश हाई स्कूल के संचालक के विरोध में पॉस्को गुन्हा दाख़िल हो :शाहिद शरीफ़</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Nagpur Today, Nagpur News</a></address>
      <figure>
        <img src="https://www.nagpurtoday.in/wp-content/uploads/2019/11/WhatsApp-Image-2019-11-20-at-2.17.47-PM.jpeg"/>
      </figure>
      <p><b>नागपुर</b>: दो दिन पूर्व नागपुर शहर के कुकड़े लेआउट में अपोस्टोलिक इंग्लिश हाई स्कूल के म्यूज़िक टीचर ने चौथी कक्षा की छात्रा से अश्लील हरकत की. इस मामले में अजनी पुलिस स्टेशन ने मामला दर्ज किया है. लेकिन संचालक के विरोध में पॉस्को गुन्हा दाख़िल नहीं किया गया. आरटीई एक्शन कमेटी के चेयरमैन मो. शाहिद शरीफ ने इस मामले में नाराजगी जाहिर की है.</p>
      <p>उन्होंने बताया कि इस मामले में नैशनल आपक्लिक चर्च ऑफ़ एडुकेशन सोसाइटी अनियमित रूप से इस स्कूल को संचालित कर रही थी. नियमित रूप से एक भी पुरुष कर्मचारी का पुलिस वेरिफ़िकेशन ही नहीं हुआ है.</p>
      <p>अधिनियम के तहत पुरुष कर्मचारियों का वेरीफिकेशन होना अनिवार्य है. लेकिन सवाल यहाँ पर यह उठता है की यह संस्था का कार्य आपसी विवाद में चल रहा है और इस कारण यह घटना सामने आयी है. उन्होंने कहा की यह मामला काफ़ी पहले से चल रहा था और जानकारी यह भी मिली है कि ऐसे और भी मामले राजनैतिक रसूख़ के कारण दबा दिए गए हैं.</p>
      <p>आरटीई एक्शन कमेटी के चेयरमैन शाहिद शरीफ़ ने माँग की है कि इस प्रकरण में उच्च स्तरीय जाँच होनी चाहिए क्यों की संचालक मंडल की लापरवाही के कारण इस बच्ची पर अत्याचार हुआ है.</p>
      <p>चौंकाने वाली बात यह है कि यह आरोपी इसी स्कूल की प्रिंसिपल के घर के ऊपर रहता है और इस संस्था चालकों का आपसी रिश्तेदार बताया जाता है. नियम से देखा जाए तो संस्था स्कूल एडमिनिस्ट्रेटर के माध्यम से संचालित किया जाना चाहिए. क्योंकि इस संस्था के भाई बहन के पारिवारिक विवाद का मामला न्यायालीन है</p>
    </article>
  </body>
</html>