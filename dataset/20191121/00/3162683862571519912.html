<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/V-Ukrayini-zapustyat-prokat-elektrosamokativ/"/>
    <meta property="og:site_name" content="Eco Town"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="В Україні запустять прокат електросамокатів"/>
    <meta property="og:description" content="У київському інноваційному парку Unit.City з’явиться прокат електричних самокатів."/>
  </head>
  <body>
    <article>
      <h1>В Україні запустять прокат електросамокатів</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Наталя Яковлєва</a></address>
      <p>У київському інноваційному парку Unit.City з’явиться прокат електричних самокатів.</p>
      <p>Сервіс запустить провідна європейська платформа для замовлення поїздок Bolt, передає <a href="http://interfax.com.ua/news/economic/625991.html">Інтерфакс-Україна</a>.</p>
      <blockquote>"Ми запускаємо в Україні послугу, яка користується популярністю у багатьох містах світу, - заявив регіональний менеджер Bolt в Україні Тарас Потічний у ході презентації нової послуги в четвер, 21 листопада. - Електросамокати справді вирішують безліч проблем: часто пересуватися по центру міста на автомобілі досить складно, а проїхати кілька кілометрів на електросамокаті можна легко, швидко і з задоволенням".</blockquote>
      <p>Майданчики з самокатами напрокат будуть знаходитися у центрі міста, як правило, поблизу транспортних вузлів і найбільш відвідуваних точок. Знайти найближчі пункти прокату можна буде у тому ж додатку, що і для замовлення автомобіля.</p>
      <p>Послугою можуть користуватися тільки особи, які досягли 18 років, зазначають організатори. Для цього необхідно знайти самокат та розблокувати його за допомогою QR-коду у додатку, доїхати до місця призначення і залишити у будь-якому зручному і безпечному місці. "У вартість оренди електричного самоката буде входити ціна розблокування і ціна за хвилину використання, - пояснюють у компанії. - Для випадків, коли їздити планується багато і щохвилинна оплата буде невигідною для клієнта, буде встановлена ціна за оренду самоката на весь день: незалежно від кількості поїздок з картки не буде списано більше встановленої ціни".</p>
      <p>У парку Bolt використовуються електросамокати Segway NineBolt ES4 з максимальною швидкістю 25 км/год і запасом ходу 45 км.</p>
      <p>До весни 2020 року сервіс буде доступний у тестовому режимі. Інформацію про плату за користування електросамокатами у Києві опублікують після повноцінного офіційного запуску проекту.</p>
      <p>Передбачається, що ввечері співробітники Bolt будуть збирати самокати по місту і ставити їх на зарядку. "Пункт прокату електросамокатів повністю відповідає нашій ідеї побудувати еко-френдлі "місто у місті", - зазначив СЕО Unit.City Домінік Пиоте.</p>
    </article>
  </body>
</html>