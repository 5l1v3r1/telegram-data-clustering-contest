<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/rezzime-dana-cetvrtak-gor-mahija-i-pirejci-doneli-lovu/343072"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="REZZIME DANA (četvrtak): Gor Mahija i Pirejci doneli lovu"/>
    <meta property="og:description" content="Pogledajte ko vam je 21. novembra doneo novac, a ko vas je prodao"/>
  </head>
  <body>
    <article>
      <h1>REZZIME DANA (četvrtak): Gor Mahija i Pirejci doneli lovu</h1>
      <h2>Pogledajte ko vam je 21. novembra doneo novac, a ko vas je prodao</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>NAPOMENA:</b> <i>U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</i></p>
      <p><b><a href="https://www.mozzartsport.com/fudbal/vesti/predlozzi-i-tipovanja-cetvrtak-antverpen-bas-voli-tip-gg-a-ni-gentu-nije-mrzak-sved-i-njegov-himki-pokoravaju-valensiju/343021">OVDE </a></b>pogledajte kako smo mi prošli u rubrici PREDLOZZI I TIPOVANJA.</p>
      <p>
        <i>Evo kako ste vi tipovali...</i>
      </p>
      <p>
        <b>ZAOKRUŽENO</b>
      </p>
      <p><b>GOR MAHIJA - HOUMBOJZ (tip 1, kvota 1,40) – rezultat 3:0</b><br/>Lider kenijskog prvenstva nije dozvolio iznenađenje. Naprotiv, bila je to rutinska pobeda protiv ekipe iz sredine tabele, kojom je Gor Mahija učvrstila svoje vođstvo na prvom mestu. Neizvesnost je trajala do kraja prvog poluvremena, dok Momanji nije pogodio za 1:0. Srušen je taj bedem Houmbojza, a već do 65. minuta bilo je 3:0.</p>
      <p><b>SEMEN PADANG - KALTENG PUTRA (tip 1, kvota 2,00) – rezultat 1:0</b><br/>Derbi davljenika u Indoneziji. Semen Padang je uhvatio poslednji voz u borbi za opstanak, da ovaj meč nije dobio, mogao bi da pakuje kofere. Ipak, gol Flavija u 44. minutu doneo mu je pobedu koja mu još greje nadu da u poslednja dva kola može da preskoči crtu i nađe spas.</p>
      <p><b>AKVA STARLETS - IFEANJI (tip 1, kvota 1,40) – rezultat 1:0</b><br/>Iako su im starlete u nazivu, fudbaleri Akve su na zadovoljavajući način odradili posao portiv Ifeanjija. Ovo je prva pobeda Akve u novoj sezoni, a do nje je došla golom Džordža u 65. minutu. Nije bilo glatko, ali je „kec“ na tiketima zaokružen.</p>
      <p><b>ANTVERPEN - GENT (tip GG, kvota 1,53) - 3:2</b><br/>Naučio je Gent lekciju na teži način. A, ona glasi: Ne diraj Antverp dok spava! Dok je miran, najmanje je opasan. Kada ga čačneš – gotov si. I baš se to desilo večeras u Antverpenu. Gent je poveo, a na kraju je brojao do tri komada u svojoj mreži – 3:2. Sada posle 15 kola samo je bod razlike između dva kluba na tabeli. Dobro ste tipovali!</p>
      <p><b>GVATEMALA - ANTIGVA I BARBUDA (tip 1, kvota 1,12) - 8:0</b><br/>Ovde je bila mala kvota, cenili ste da će doći kec i on je došao više nego ubedljivo. Na kraju je Gvatemala dala čak osam komada Antigvi. Četiri u prvom poluvremenu, četiri u drugom. Već do 45. minuta su pala četiri komada i posle toga nije bilo povratka za Antigvu ni u snovima.</p>
      <p><b>FREMAD AMAGER - KEJE (tip GG, kvota 1,70) - 1:1</b><br/>Tipovali ste da će biti golova i bili ste u pravu. Iako nije tako delovalo tokom većeg dela utakmice. Na poluvremenu je bilo 0:0, a gosti su u prednost došli preko Helšteda u 53. minutu. Do gola Fremada čekali ste sve do same završnice kada je precizan bio Engel za prolazak ovog para.</p>
      <p><b>ALBA - OLIMPIJAKOS (tip bezh2, kvota 2,05) -  80:99</b><br/>Dve velike pobede, prvo nad Panatinaikosom u Atini, a onda i nad Crvenom zvezdom na svom terenu, a onda potpuni potop. Alba je doživela prilično ubedljiv poraz u Berlinu od Olimpijakosa i tako prokockala priliku da u potpunosti uhvati korak za vodećim ekipama Evrolige - 80:99.</p>
      <p>
        <b>PRECRTANO</b>
      </p>
      <p><b>TUSKER - VESTERN STIMA (tip 1, kvota 1,60) – rezultat 2:2</b><br/>Iznenađenje u Keniji. Upao je Tusker u malu krizu, vezao je drugu utakmicu bez pobede i počeo time da zaostaje za ekipama koje su u vrhu. Ovde „kec“ nije bio ni blizu. Sva četiri gola pala su u poslednjih 15 minuta, a gosti su vodili 1:0 i 2:1, Tusker je uspeo da spase bod, ali nedovoljno da bi obradovao kladioce.</p>
      <p><b>PROGRESO - SERO LARGO (tip 1, kvota 2,20) – rezultat 0:1</b><br/>Derbi kola urugvajskog prvenstva završio se onako kako nismo očekivali. Progresu je bila potrebna pobeda da bi prenoćio na vrhu tabele, ali Sero Largo je imao svoju računicu. Dorego je u 24. minutu doveo vođstvo gostima, a sva ofanziva domaćeg tima nije vredela, ostalo je 0:1 do kraja i tiketi su morali, nažalost, u kantu.</p>
      <p><b>ŽALGIRIS - CRVENA ZVEZDA (tip bezh1, kvota 1,25) - 59:61</b><br/>Crvena zvezda je u lošem periodu, nanizala je brojne poraze, ali ovo što je večeras odigrala u Žalgirio Areni moglo bi da bude najava nekih mnogo boljih dana. Crveno-beli su odigrali potpuno suprotno u odnosu na uobičajene partije ove sezone, odbrana je odradila posao i Zvezda je skinula skalp favorizovanom Žalgirisu - 61:59. Velika, velika pobeda. Ne zbog same Evrolige, već svega ostalog što ovo donosi. Neizvesna završnica, koš Brauna i promašaj Grigonisa sa penala, te neuspešan pokušaj Lekavičijusa za pobedu su presudili na kraju. Bio je to šut s jedne noge u poslednjoj sekundi. I to neprecizan.</p>
      <figure>
        <img src="https://mozzartsport.com/upload/CKEditor/21.11.2019/3-Maja-Ognjenovic-1080x1080.png"/>
      </figure>
      <p>FOTO: Reuters</p>
    </article>
  </body>
</html>