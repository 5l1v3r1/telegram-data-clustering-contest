<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/21/horoszkop-november-21-csutortok-2/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T00:11:00+00:00"/>
    <meta property="og:title" content="Horoszkóp: November 21., Csütörtök"/>
    <meta property="og:description" content="Halihó, Cosmo-lány! Kíváncsi vagy, mi vár rád ma a melóban és a szerelemben? Csekkold le nálunk a horoszkópodat november 21-én is!"/>
  </head>
  <body>
    <article>
      <h1>Horoszkóp: November 21., Csütörtök</h1>
      <h2>Halihó, Cosmo-lány! Kíváncsi vagy, mi vár rád ma a melóban és a szerelemben? Csekkold le nálunk a horoszkópodat november 21-én is!</h2>
      <address><time datetime="2019-11-21T00:11:00+00:00">21 Nov 2019, 00:11</time> by <a rel="author">Cosmopolitan.hu</a></address>
      <h3>Kos</h3>
      <p>Nem állsz olyan fényesen anyagilag, és erre még rájöhet egy nagyobb kiadás, amire egyáltalán nem számítottál. Ettől picit frusztrált lehetsz, de csak amíg meg nem találod a megoldást.</p>
      <h3>Bika</h3>
      <p>Egész héten váltottátok egymást a barátoddal, már ami a hangulatotokat illeti, egyik nap te, másik nap ő volt maga alatt. Ma viszont végre mind a ketten jókedvűek vagytok, szóval használjátok ki: jöhet a rormantikus összebújás, filmezés!</p>
      <h3>Ikrek</h3>
      <p>A főnököd ma egy kicsit feszkós lehet, ami kihat az egész csapat munkájára és hangulatára. Nem lesz egyszerű napod, arra készülj, cserébe a délutánod annál nyugisabb lesz.</p>
      <h3>Rák</h3>
      <p>Az időjárás nincs rád épp jó hatással, kedvtelennek, erőtlennek érzed magad. Nem is teljesítesz jól a melóban, de ne idegeskedj ezen, holnap simán behozhatod a lemaradásodat.</p>
      <h3>Oroszlán</h3>
      <p>Bár extra fáradt vagy, mégse mondj nemet egy programmeghívásra sem. Jót tenne neked, ha emberek között lennél, és egy kicsit feltöltődnél lelkileg is.</p>
      <h3>Szűz</h3>
      <p>Ma minden a terveid szerint halad, semmi sem hátráltat, sőt úgy érzed, minden csak még előrébb visz. Hihetetlen tempót diktálsz és a kisugárzásod is erős, ezért szuper hatással vagy a környezetedre is.</p>
      <h3>Mérleg</h3>
      <p>Minden porcikád a pihenésre vágyik, ami egy elég erős testi jel, erre muszáj odafigyelned. Ne erőltess magadra semmi olyat, ami nem esik jól, sőt, ha valami kifejezetten kényelmetlen, akkor hagyd abba, ma még az edzést is kihagyhatod bűntudat nélkül!</p>
      <h3>Skorpió</h3>
      <p>Egy csomó olyan feladat vár ma rád, amit nem szeretsz, és ettől már reggeltől kezdve ráz a hideg. Sajnos ez ma egy ilyen nap, de legalább letudsz minden húzós melót egyszerre és utána a péntek már könnyebb lesz!</p>
      <h3>Nyilas</h3>
      <p>Nálad már most karácsony van, ünnepi hangulatban vagy, karácsonyi zenéket hallgatsz és fejben már a menüt és az ajándéklistát írod. Viszont ne lepődj meg, ha ezt a környezetedben nem mindenki érzi át…</p>
      <h3>Bak</h3>
      <p>Annyi a melód, hogy észre sem veszed, és már el is telik a napod. Sőt, igazából az egész hónapod így elrohant! Ma viszont eszedbe juthat néhány dolog, amit már rég el kellett volna intézned… Hajrá, még most sem késő!</p>
      <h3>Vízöntő</h3>
      <p>Nem viseled jól a kötöttségeket, szabályokat, de ma különösen idegesít, ha valaki megmondja, mikor és mit csinálj. Ha nem fogod vissza magad, akár a főnököddel is sikerülhet emiatt összebalhézni, ami viszont egyáltalán nem lenne jó, igaz?</p>
      <h3>Halak</h3>
      <p>Napok óta világvége hangulatban vagy, de hiába próbálkozol, nem jössz rá, mi lehet a bajod valójában. Talán nem is kell semmi extrára gondolnod, csak egyszerűen kimerültél és egy hatalmas pihenésre lenne szükséged!</p>
    </article>
  </body>
</html>