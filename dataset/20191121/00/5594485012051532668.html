<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/tenis/grisho-se-zavrshcha-na-myasto-kdeto-zapisa-neshcho-istorichesko_443606.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-21T00:25:00+00:00"/>
    <meta property="og:title" content="Гришо се завръща на място, където записа нещо историческо"/>
    <meta property="og:description" content="Димитров потвърди участие на надпревара в един от любимите му градове"/>
  </head>
  <body>
    <article>
      <h1>Гришо се завръща на място, където записа нещо историческо</h1>
      <h2>Димитров потвърди участие на надпревара в един от любимите му градове</h2>
      <address>
        <time datetime="2019-11-21T00:25:00+00:00">21 Nov 2019, 00:25</time>
      </address>
      <figure>
        <img src="https://static.blitz.bg/documents/thumbnails/sport/780/201911/1574288705gettyimages-1185066080.jpg"/>
        <figcaption>снимка: Getty Images/Gulliver</figcaption>
      </figure>
      <p>Най-добрият български тенисист Григор Димитров потвърди участие на турнира в Хюстън (САЩ) от 4 до 12 април следващата година. Гришо ще се завърне в Ривър Оукс след 9 години пауза. През 2011 година, още като тийнейджър, той елиминира в първия кръг германеца Райнер Шютлер, но след това отпадна от грузинеца Теймураз Габашвили. Тогава Димитров стана първият българин, поставен в схемата на турнир от АТР.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>“Радвам се, че ще се състезавам в Хюстън. Пропуснах няколко издания на турнира, но имам чудесни спомени от предишното си участие и нямам търпение да се завърна. Хюстън е един от любимите ми градове в САЩ и се надявам, че ще имам достатъчно време да го разгледам”, сподели Димитров, който в момента е №20 в световната ранглиста.</p>
      <p>“Григор беше популярен, когато дебютира в Хюстън, а успешната му кариера оттогава ще направи завръщането му в Ривър Оукс още по-вълнуващо”, заяви доволен директорът на турнира Бронуин Грийр.</p>
      <p>Организаторите на надпреварата припомнят, че Димитров е носител на 8 титли и е играл общо 15 финала в турнири от АТР.</p>
    </article>
  </body>
</html>