<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/mercedes-amg-gls-63-a-fost-prezentat-oficial-motor-v8-de-40-litri-cu-612-94867.html"/>
    <meta property="og:site_name" content="Automarket"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Mercedes-AMG GLS 63 a fost prezentat oficial: motor V8 de 4.0 litri cu 612 cai putere și sistem mild-hybrid EQ Boost"/>
    <meta property="og:description" content="Mercedes-AMG GLS 63 4Matic+ a fost prezentat în cadrul Salonului Auto de la Los Angeles. SUV-ul producătorului german propune 612 CP, 850 Nm și un sistem EQ Boost care plusează cu încă 22 CP și 250 Nm."/>
  </head>
  <body>
    <article>
      <h1>Mercedes-AMG GLS 63 a fost prezentat oficial: motor V8 de 4.0 litri cu 612 cai putere și sistem mild-hybrid EQ Boost</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Cornel Șocariciu</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/867/451670l-610x390-b-26dd4ba9.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/247092l-610x390-b-ccb16405.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/368672l-610x390-b-b0b50948.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/661666l-610x390-b-b3b5da94.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/476560l-610x390-b-a5b92d64.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/802437l-610x390-b-59b73c76.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/249617l-610x390-b-38477bc2.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/968997l-610x390-b-71d2a683.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/498257l-610x390-b-8a7150bc.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/661609l-610x390-b-2f003dfe.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/654928l-610x390-b-60e2a250.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/238321l-610x390-b-651961c0.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/234055l-610x390-b-ea168d24.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/815971l-610x390-b-ccbd673e.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/757/538695l-610x390-b-926c825b.jpg"/>
        </figure>
      </slideshow>
      <p>Mercedes-AMG GLS 63 4Matic+ a fost prezentat în cadrul Salonului Auto de la Los Angeles. SUV-ul producătorului german propune 612 CP, 850 Nm și un sistem EQ Boost care plusează cu încă 22 CP și 250 Nm.</p>
      <p>
        <b>În primăvara anului curent, <a href="https://www.automarket.ro/stiri/mercedes-benz-a-prezentat-noua-generatie-gls-design-imbunatatit-versiune-91041.html">Mercedes-Benz a prezentat noua generație GLS</a>. Cel mai generos SUV din gama producătorului german mizează pe un design nou, pe un interior echipat cu o mulțime de tehnologii moderne și pe motorizări noi. În momentul prezentării noului GLS, cea mai generoasă versiune dezvolta 489 <a href="https://www.automarket.ro/stiri/cal-putere-cp-86347.html">CP</a> și 700 Nm.</b>
      </p>
      <p>La scurt timp de la debutul oficial, <a href="https://www.automarket.ro/stiri/mercedes-benz-gls-va-primi-si-versiuni-de-performanta-divizia-amg-va-fi-91093.html">o serie de zvonuri menționau și o viitoare versiune AMG</a>. Informațiile au fost adevărate, iar acum, producătorul german prezintă noul Mercedes-AMG GLS 63 4Matic+ în cadrul Salonului Auto de la Los Angeles.</p>
      <h3>Mercedes-AMG GLS 63 4Matic+: date esențiale</h3>
      <p>● Cel mai nou membru al familiei AMG este echipat cu grila frontală specifică diviziei de performanță. SUV-ul constructorului german este echipat cu spoilere modificate, primește un splitter nou și prize de aer mai generoase, în timp ce pragurile laterale sunt restilizate. Standard, noul AMG GLS 63 va fi echipat standard cu jante de 21 de inch, însă clienții vor avea la dispoziție și versiuni de 22 sau 23 de inch. </p>
      <figure>
        <img src="https://static.automarket.ro/img/auto_resized/db/model/005/757/498257l-545x363-n-c7d22b0f.jpg"/>
      </figure>
      <p>● Așa cum era de așteptat, și interiorul lui AMG GLS 63 a "suferit" câteva transformări. Divizia de performanță a pregătit praguri inscripționate AMG, scaune sport cu suport lateral generos, un volan sport și un sistem de infotainment care va putea fi personalizat cu tema Supersport (specifică versiunilor AMG). </p>
      <p>● Noul Mercedes-AMG GLS 63 4Matic+ va fi echipat cu motorul V8 <a href="https://www.automarket.ro/stiri/motor-turbo-86649.html">biturbo</a> de 4.0 litri. Acesta dezvoltă 612 <a href="https://www.automarket.ro/stiri/cal-putere-cp-86347.html">cai putere</a> între 5.750 și 6.500 rpm și 850 Nm între 2.500 și 4.500 rpm. Totodată, nemții au integrat și sistemul <a href="https://www.automarket.ro/stiri/sistem-de-propulsie-mild-hibrid-85623.html">mild-hybrid</a> EQ Boost. Tehnologia propune un plus de 22 <a href="https://www.automarket.ro/stiri/cal-putere-cp-86347.html">CP</a> și 250 Nm în anumite situații, dar este responsabilă și de alimentarea sistemului electric la <a href="https://www.automarket.ro/stiri/sistem-de-propulsie-mild-hibrid-85623.html">48V</a>. </p>
      <figure>
        <img src="https://static.automarket.ro/img/auto_resized/db/model/005/757/249617l-545x363-n-e09102e0.jpg"/>
      </figure>
      <p>● Resursele motorului pe benzină vor fi gestionate de o cutie automată AMG Speedshift TCT cu 9 trepte și de sistemul de tracțiune integrală 4Matic+. În aceste condiții, accelerația de la 0 la 100 km/h are loc în 4.2 secunde, în timp ce viteza maximă este limitată electronic la 250 km/h. Cu pachetul AMG Driver, viteza maximă crește până la 280 km/h. </p>
      <p>● Standard, noul Mercedes-AMG GLS 63 4Matic+ va fi echipat cu suspensia pneumatică AMG Ride Control+ cu trei moduri de funcționare: Comfort, Sport și Sport+. De asemenea, în funcție de modul de rulare ales, <a href="https://www.automarket.ro/stiri/garda-la-sol-86707.html">garda la sol</a> a lui AMG GLS 63 variază. Spre exemplu, în modurile Sport și Sport+, <a href="https://www.automarket.ro/stiri/garda-la-sol-86707.html">garda la sol</a> va fi mai mică cu 10 mm, în timp ce în modul Comfort valoare scade cu 10 mm doar după ce viteza de rulare trece de 120 km/h. Pentru ieșirile în off-road, Mercedes-AMG GLS 63 permite o gardă la sol crescută cu 55 de mm prin simpla apăsare a unui buton.</p>
      <figure>
        <img src="https://static.automarket.ro/img/auto_resized/db/model/005/757/238321l-545x363-n-bb72b5b7.jpg"/>
      </figure>
      <p>● Tot pe lista elementelor standard, Mercedes a introdus și tehnologia AMG Active Ride Control, un sistem activ de stabilizare la <a href="https://www.automarket.ro/stiri/sistem-de-propulsie-mild-hibrid-85623.html">48V</a>.</p>
      <p>● În același timp, sistemul AMG Dynamic Select permite șoferului să aleagă din șase moduri de rulare: Comfort, Sport, Sport+, Individual, Trail și Sand.</p>
    </article>
  </body>
</html>