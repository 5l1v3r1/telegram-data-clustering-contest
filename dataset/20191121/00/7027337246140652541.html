<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699397/%D8%B9%D8%B1%D8%A8%D8%B3%D8%AA%D8%A7%D9%86-%D8%B3%D8%B9%D9%88%D8%AF%DB%8C-%D8%A7%D8%B3%D8%AA%D9%82%D8%A8%D8%A7%D9%84-%D8%A7%D8%B2-%D9%84%D8%BA%D9%88-%D9%85%D8%B9%D8%A7%D9%81%DB%8C%D8%AA%E2%80%8C-%D8%AA%D8%AD%D8%B1%DB%8C%D9%85-%D9%81%D8%B1%D8%AF%D9%88-%D8%AA%D9%88%D8%B3%D8%B7-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="عربستان سعودی: استقبال از لغو معافیت‌ تحریم فردو توسط آمریکا"/>
    <meta property="og:description" content="مایک پمپئو، وزیر امور خارجه آمریکا اخیرا اعلام کرد که کشورش معافیت تحریم‌های مربوط به سایت هسته‌ای فردو را لغو می‌کند."/>
  </head>
  <body>
    <article>
      <h1>عربستان سعودی: استقبال از لغو معافیت‌ تحریم فردو توسط آمریکا</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>مایک پمپئو، وزیر امور خارجه آمریکا اخیرا اعلام کرد که کشورش معافیت تحریم‌های مربوط به سایت هسته‌ای فردو را لغو می‌کند.</b>
      </p>
      <p>عربستان سعودی از اقدام آمریکا در لغو معافیت‌های تحریمی تاسیسات هسته‌ای فردو استقبال کرد.</p>
      <figure>
        <img src="https://cdn.asriran.com/files/fa/news/1398/8/30/1039163_180.jpg"/>
      </figure>
      <p>به گزارش ایسنا به نقل از خبرگزاری رسمی عربستان (واس) یک مقام مسئول در وزارت خارجه عربستان اعلام کرد که ریاض از تصمیم آمریکا در لغو معافیت‌های تحریمی تاسیسات هسته‌ای فردو استقبال می کند.</p>
      <p>این مقام مسئول افزود: عربستان از این گام آمریکا استقبال می کند زیرا نقش زیادی در مقابله با نقض قوانین و معاهدات بین المللی هسته‌ای از سوی ایران دارد.</p>
      <p>وی با بیان اینکه عربستان نگران فعالیت‌های هسته ای ایران است، افزود: جامعه بین المللی نیز باید مواضع قاطع و مشابهی در برابر تجاوزهای ایران و ایجاد نا امنی و بی ثباتی اتخاذ کند.</p>
      <p>مایک پمپئو، وزیر امور خارجه آمریکا اخیرا اعلام کرد که کشورش معافیت تحریم‌های مربوط به سایت هسته‌ای فردو را لغو می‌کند.</p>
      <p>از سوی دیگر برایان هوک رئیس گروه اقدام علیه ایران درباره عدم تمدید معافیت‌های ایران برای همکاری‌های هسته‌ای در سایت فردو با گفتن این که ایران برای داشتن برنامه صلح آمیز هسته‌ای نیازی به غنی سازی ندارد، مدعی شد: حکومت ایران سال‌ها پیش در آنجا یک سایت سری زیر زمینی ساخت و در آنجا به طور سری اورانیوم غنی می کرد. آنها به تازگی اعلام کردند که دوباره این کار را از سر می گیرند. این خط قرمز ما بود، بنابراین ما به معافیت هسته‌ای آن پایان دادیم.</p>
    </article>
  </body>
</html>