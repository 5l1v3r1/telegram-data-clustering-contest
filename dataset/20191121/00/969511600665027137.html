<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/schimb-de-replici-intre-prefectul-aradului-si-ministrul-de-interne-nu-mai-aruncati-cu-noroi-era-o-grija-18602684"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Schimb de replici între prefectul Aradului şi ministrul de Interne: „Nu mai aruncaţi cu noroi” / „Era o grijă”"/>
    <meta property="og:description" content="Prefectul Aradului, Florentina Horgea, i-a reproşat, joi, în ministrului de Interne, Marcel Vela, că a aruncat cu noroi în Arad atunci când a spus că prefectul şi subprefectul s-au îmbolnăvit subit. „Am..."/>
  </head>
  <body>
    <article>
      <h1>Schimb de replici între prefectul Aradului şi ministrul de Interne: „Nu mai aruncaţi cu noroi” / „Era o grijă”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/departamentul-social" target="_blank">Departamentul Social</a></address>
      <h3>Schimb de replici între prefectul Aradului şi ministrul de Interne: „Nu mai aruncaţi cu noroi” / „Era o grijă”</h3>
      <p>Prefectul Aradului, Florentina Horgea, i-a reproşat, joi, în ministrului de Interne, Marcel Vela, că a aruncat cu noroi în Arad atunci când a spus că prefectul şi subprefectul s-au îmbolnăvit subit. „Am avut disponibilitatea să vă trimitem specialişti din Bucureşti”, a replicat Vela.</p>
      <p>Contrele dintre prefectul Aradului, Florentina Horgea, şi ministrul de Interne, au avut loc la începutul videoconferinţei pe tema alegerilor. Prefectul i-a spus ministrului să nu mai arunce cu noroi în judeţ, făcând referire la momentul când Marcel Vela a spus că prefectul şi subprefectul din Arad s-au îmbolnăvit şi au plecat în concediu medical.</p>
      <p>„V-aş ruga, dacă se poate, domnule ministru, să nu ai aruncaţi cu noroi în Arad. Dacă dumneavoastră consideraţi că a te îmbolnăvi este un act de nedemnitate, vă rog frumos să vă adresaţi direct la mine sau la domnul subprefect, nu la întreaga echipă care a muncit aici în Arad. Chiar şi eu, din concediul medical, am ţinut legătura cu colegii din Prefectură şi din toate structurile, pentru a nu exista niciun fel de problemă pentru organizarea turului 1 al alegerilor”, a spus prefectul.</p>
      <p>Ministrul Marcel Vela a replicat şi a spus că prefectul a depăşit cadrul, în ceea ce priveşte cuvântul „noroi”.</p>
      <p>„Cred că aţi depăşit puţin cadrul legat de acel cuvânt „noroi”. Doar am constatat că viruşii din Arad atacă într-un mod ciudat doar conducerea prefecturii şi era doar o viroză. Dacă ar fi fost prefecţi bolnavi cu adevărat chiar am transmis presei că nu e cazul să fie menţionaţi ăpentru că sunt în concediu medical cauzat de boli serioase. Viroza nu implica părăsirea locului de muncă atunci când toate celelate prefecturi, şi vă rog să mă credeţi că am vorbit cu alţi prefecţi răciţi cobză, care au stat pe baricade. Aşa că nu era noroi, era o grijă faţă de dumneavoastră şi dacă nu aţi găsit cel mai bun remediu, cel mai bun tratament, noi am avut disponibilitatea să vă trimitem specialişti din Bucureşti sau de la Policlinica din Oradea. Era o grijă faţă de dvs. Aşa cum, acum, din respect, nu am început cu judeţul Alba, aţi văzut, ci am început cu judeţul Alba, ci cu dvs, pentru că vă arăta respectul şi bucuria că aţi revenit la muncă”, a spus Vela.</p>
      <p>Ministrul a început videoconferinţa spunând că nu vrea să se mai întâmple în turul 2, la Arad, când prefectul şi subprefectul „au dpeus armele”.</p>
      <p>„Nu vreau să se mai întâmple ce s-a întâmplat la Arad, să se depună armele sau să fugă din linia frontului pentru că cei care fac infracţiuni sau se dedau la evenimente incorecte, mă refer la contravenţii, nu iau pauză. Şi atunci trebuie să găsim resurse să stăm cu toţii pe baricade, să fim demni, să ne implicăm maxim”, a spus Vela.</p>
      <p> </p>
    </article>
  </body>
</html>