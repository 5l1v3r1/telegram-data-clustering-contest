<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%af%e0%b0%82%e0%b0%a4%e0%b1%8d%e0%b0%b0%e0%b0%be%e0%b0%b2-%e0%b0%b8%e0%b0%b9%e0%b0%be%e0%b0%af%e0%b0%82%e0%b0%a4%e0%b1%8b-%e0%b0%aa%e0%b1%8a%e0%b0%97%e0%b0%a8%e0%b0%be%e0%b0%9f%e0%b1%8d%e0%b0%b2/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="యంత్రాల సహాయంతో పొగనాట్లు"/>
    <meta property="og:description" content="వలేటివారిపాలెం ,  : మండలంలోని బంగారక్క పాలెం గ్రామంలోని కృష్ణారెడ్డి అనే రైతు పొలంలో ఐటిసి వారి ఆధ్వర్యంలో పొగనారు యంత్రంతో నాట్లు వేయడంపై అవగాహన కార్యక్రమం నిర్వహించారు. ఈ కార్యక్రమానికి ముఖ్య అతిధిగా ఒంగోలు రీజనల్‌ మేనేజర్‌ కె.సుధాకరరావు పాల్గొని వరి నాట్లు యంత్రాన్ని ప్రారంభించారు. ఈ సందర్భంగా ఆయన మాట్లాడుతూ ప్రస్తుత పరిస్థితుల్లో కూలీలు అందుబాటులో లేకపోవడంతో ఈ వరి నాట్ల యంత్రం ద్వారా ట్రేలలో ఉన్న పొగనారును యంత్రం ద్వారా వేసుకోవచ్చని తెలియజేశారు. ఈ యంత్రాన్ని మహేంద్ర కంపెనివారి ట్రాక్టరు మౌంటెండ్‌ పరికరంతో పొగనాట్లు వేసేందుకు సులువుగా ఉంటుందని ఆయన అన్నారు. అదే విధంగా ఐటిసి మార్కెటింగ్‌ మేనేజర్‌ శివకుమార్‌ మాట్లాడుతూ ఈ విధానం ద్వారా ఎకరానికి రూ.700లు మాత్రమే ఖర్చవుతుందని ఆయన తెలిపారు. ఈ పరికరాన్ని రైతులు రూ.3.50 లక్షలతో పొందవచ్చని ఆయన అన్నారు. ఈ పరికరం యొక్క సామర్ధ్యం 30 హెచ్‌.పి, 40 హెచ్‌పి ట్రాక్టర్‌ సరిపోతుందన్నారు. పొగాకు సాగులో కూలీల పాత్ర చాలా ప్రాముఖ్యమని ఆయన అన్నారు. పొగనారు సాగుచేసేటప్పటి నుండి గ్రేడింగ్‌ వరకు కూలీల మీదనే ఆధారపడాల్సి వస్తుందన్నారు. ప్రస్తుతం పరిస్థితుల్లో కూలీల కొరత ఉండడం వల్ల యంత్రాల…"/>
  </head>
  <body>
    <article>
      <h1>యంత్రాల సహాయంతో పొగనాట్లు</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>వలేటివారిపాలెం ,  : మండలంలోని బంగారక్క పాలెం గ్రామంలోని కృష్ణారెడ్డి అనే రైతు పొలంలో ఐటిసి వారి ఆధ్వర్యంలో పొగనారు యంత్రంతో నాట్లు వేయడంపై అవగాహన కార్యక్రమం నిర్వహించారు. ఈ కార్యక్రమానికి ముఖ్య అతిధిగా ఒంగోలు రీజనల్‌ మేనేజర్‌ కె.సుధాకరరావు పాల్గొని వరి నాట్లు యంత్రాన్ని ప్రారంభించారు. ఈ సందర్భంగా ఆయన మాట్లాడుతూ ప్రస్తుత పరిస్థితుల్లో కూలీలు అందుబాటులో లేకపోవడంతో ఈ వరి నాట్ల యంత్రం ద్వారా ట్రేలలో ఉన్న పొగనారును యంత్రం ద్వారా వేసుకోవచ్చని తెలియజేశారు. ఈ యంత్రాన్ని మహేంద్ర కంపెనివారి ట్రాక్టరు మౌంటెండ్‌ పరికరంతో పొగనాట్లు వేసేందుకు సులువుగా ఉంటుందని ఆయన అన్నారు. అదే విధంగా ఐటిసి మార్కెటింగ్‌ మేనేజర్‌ శివకుమార్‌ మాట్లాడుతూ ఈ విధానం ద్వారా ఎకరానికి రూ.700లు మాత్రమే ఖర్చవుతుందని ఆయన తెలిపారు. ఈ పరికరాన్ని రైతులు రూ.3.50 లక్షలతో పొందవచ్చని ఆయన అన్నారు. ఈ పరికరం యొక్క సామర్ధ్యం 30 హెచ్‌.పి, 40 హెచ్‌పి ట్రాక్టర్‌ సరిపోతుందన్నారు. పొగాకు సాగులో కూలీల పాత్ర చాలా ప్రాముఖ్యమని ఆయన అన్నారు. పొగనారు సాగుచేసేటప్పటి నుండి గ్రేడింగ్‌ వరకు కూలీల మీదనే ఆధారపడాల్సి వస్తుందన్నారు. ప్రస్తుతం పరిస్థితుల్లో కూలీల కొరత ఉండడం వల్ల యంత్రాల ద్వారా పొగనారు సాగుచేస్తే ఎంతో సులువుగా ఉంటుందన్నారు. బంగారక్కపాలెం, వలేటివారిపాలెం గ్రామాలలో కృష్ణారెడ్డి పొలంలో పొగనాట్లు వేసేయంత్రాన్ని ప్రదర్శించడం జరిగింది. ఈ కార్యక్రమంలో రీజనల్‌ మేనేజర్‌ కె.సుధాకరరావు, ఐటిసి మార్కెటింగ్‌ మేనేజర్‌ శివకుమార్‌, రైతులు పాల్గొన్‌రు.</p>
    </article>
  </body>
</html>