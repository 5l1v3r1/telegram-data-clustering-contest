<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/anm-a-actualizat-prognoza-pentru-bucuresti-frig-si-ploaie-in-timpul-zilei-iar-noaptea-lapovita-18601771"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ANM a actualizat prognoza pentru Bucureşti: Frig şi ploaie în timpul zilei, iar noaptea, lapoviţă"/>
    <meta property="og:description" content="Administraţia Naţională de Meteorologie (ANM) a actualizat, joi, prognoza pentru Bucureşti, iar de vineri sunt anunţate ploi în timpul zilei şi condiţii de lapoviţă în timpul nopţii. Temperaturile maxime, în weekend, vor fi de 5 - 6 grade în Capitală."/>
  </head>
  <body>
    <article>
      <h1>ANM a actualizat prognoza pentru Bucureşti: Frig şi ploaie în timpul zilei, iar noaptea, lapoviţă</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/departamentul-social" target="_blank">Departamentul Social</a></address>
      <h3>ANM a actualizat prognoza pentru Bucureşti: Frig şi ploaie în timpul zilei, iar noaptea, lapoviţă</h3>
      <p>Administraţia Naţională de Meteorologie (ANM) a actualizat, joi, prognoza pentru Bucureşti, iar de vineri sunt anunţate ploi în timpul zilei şi condiţii de lapoviţă în timpul nopţii. Temperaturile maxime, în weekend, vor fi de 5 - 6 grade în Capitală.</p>
      <p>Potrivit ANM, în cursul zilei de joi, vremea va fi închisă şi temporar va ploua, cantităţile de apă fiind, în medie de 10 - 15 l/mp. Vântul va avea intensificări temporare, cu viteze care la rafală vor atinge 45 - 55 km/h. Temperaturile vor fi în scădere, astfel că maxima zilei de joi va fi de 10 - 11 grade.</p>
      <p>Vineri dimineaţa, în Bucureşti, minima va fi de 3 – 4 grade, sfârşitul de săptămână urmând să fie din ce în ce mai rece.</p>
      <p>Meteorologii anunţă ploi temporare, iar spre seară şi noaptea vor fi condiţii de lapoviţă.</p>
      <p>„Îndeosebi ziua, vântul va avea intensificări, cu rafale ce vor atinge 40 - 50 km/h, amplificând senzaţia de rece. Temperatura aerului va fi în scădere continuă, astfel că maxima zilei, de 5 - 6 grade, se va atinge în orele dimineţii. Minima termică de sâmbătă dimineaţa va fi de 0 -1 grad”, potrivit ANM.</p>
    </article>
  </body>
</html>