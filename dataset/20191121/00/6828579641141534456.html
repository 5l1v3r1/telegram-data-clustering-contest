<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/xiaomi-pracuje-nad-rozkladanym-smartfonem-z-czterema-aparatami"/>
    <meta property="og:site_name" content="Telepolis"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Xiaomi pracuje nad rozkładanym smartfonem z czterema aparatami. Nadchodzi Mi Fold?"/>
    <meta property="og:description" content="Rozkładane smartfony z elastycznym ekranem stają się już coraz poważniejszym trendem, nie mogło więc tu zabraknąć Xiaomi. Chiński producent od dłuższego czasu pracuje nad takim urządzeniem, a najnowszy wniosek patentowy firmy ujawnia interesujące szczegóły."/>
  </head>
  <body>
    <article>
      <h1>Xiaomi pracuje nad rozkładanym smartfonem z czterema aparatami. Nadchodzi Mi Fold?</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Mieszko</a></address>
      <p>
        <b>Rozkładane smartfony z elastycznym ekranem stają się już coraz poważniejszym trendem, nie mogło więc tu zabraknąć Xiaomi. Chiński producent od dłuższego czasu pracuje nad takim urządzeniem, a najnowszy wniosek patentowy firmy ujawnia interesujące szczegóły.</b>
      </p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/xiaomi-bije-kolejny-rekord-i-wprowadza-ladowanie-100-w"/>
      </related>
      <p>Bin Lin, szef Xiaomi, już w styczniu prezentował na wideo <b>prototyp rozkładanego smartfonu</b> tej marki.</p>
      <figure>
        <iframe data-src="https://twitter.com/donovansung/status/1087945772639891462?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Od tego czasu nie pojawiło się zbyt wiele nowych informacji na temat tej konstrukcji. Okazuje się jednak, że <b>projekt wciąż jest rozwijany</b>, a w wykazie chińskiego biura patentowego CNIPA zamieszczona została dokumentacja ujawniająca niektóre szczegóły rozkładanego smartfonu Xiaomi. Wniosek został złożony w marcu 2019 r., a na początku listopada doczekał się oficjalnej publikacji. Przedstawia ogólny opis urządzenia wprost opisanego jako „telefon komórkowy”.   </p>
      <figure>
        <img src="https://www.telepolis.pl/images/2019/11/mi-fold-szkic.jpg"/>
      </figure>
      <p>Z dokumentacji patentowej wynika, że jest to urządzenie dość podobne do tego, które widać na wideo szefa Xiaomi, chociaż nie identyczne. Na szkicach uwagę zwraca <b>pionowo umieszczony moduł sekcji fotograficznej</b>, którą tworzą cztery aparaty. Rozłożony smartfon Xiaomi przypomina proporcjami i rozmiarami średniej wielkości tablet i składa się po zagięciu wzdłuż dwóch linii w taki sposób, że <b>wyświetlacz okala całą konstrukcję na zewnątrz</b>. Wtedy też urządzeni bardzo upodabnia się do Xiaomi Mi Mix Alpha, a sposób jego obsługi może być zbliżony. Również pionowy układ aparatów na szerszej ramce obok jednego z boków ekranu przypomina najdroższy smartfon Xiaomi. </p>
      <figure>
        <img src="https://www.telepolis.pl/images/2019/11/mi-fold.jpg"/>
      </figure>
      <p>Niestety ze szkiców patentowych trudno wywnioskować, jakie są inne detale obudowy tego smartfonu. Nie widać na nim portów, przycisków  i gniazd. Nie wiadomo, jaki jest stan prac Xiaomi nad tym projektem, ale znając tego producenta, nie należy się dziwić, gdy w najbliższych miesiącach <b>zaskoczy nas swoim rozkładanym Mi Fold</b>.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/xiaomi-mi-mix-alpha-cena-premiera-ekran-otaczajacy-obudowe"/>
        <a href="https://www.telepolis.pl/wiadomosci/sprzet/juz-dzis-mozesz-kupic-xiaomi-mi-mix-alpha-za-jedyne-33-tys-zl"/>
      </related>
      <p>Na zdjęciu otwierającym - render LetsGoDigital opracowany na podstawie wcześniejszych informacji o rozkładanym smartfonie Xiaomi.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/xiaomi-mi-reader-oficjalnie"/>
      </related>
      <p>Źródło zdjęć: DealNTech, LetGoDigital</p>
      <p>Źródło tekstu: DealNTech, GSM Arena</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/xiaomi-mi-band-3i-cena-specyfikacja-opaska-sportowa"/>
        <a href="https://www.telepolis.pl/wiadomosci/wydarzenia/xiaomi-buduje-wielka-fabryke-smartfonow-5g-co-minute-z-tasmy-zjedzie-ich-60"/>
        <a href="https://www.telepolis.pl/wiadomosci/sprzet/xiaomi-mi-reader-oficjalnie"/>
        <a href="https://www.telepolis.pl/wiadomosci/sprzet/redmi-4-jednak-otrzyma-miui-11"/>
        <a href="https://www.telepolis.pl/wiadomosci/sprzet/xiaomi-telefony-z-5g"/>
      </related>
    </article>
  </body>
</html>