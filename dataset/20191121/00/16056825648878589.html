<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200146"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="আলোকিত হলো ময়মনসিংহ সিটির সাড়ে ৩ কিলোমিটার মহাসড়ক"/>
    <meta property="og:description" content="নবগঠিত ময়মনসিংহ নগরীর চরপাড়া মোড় হতে দিঘারকান্দা বাইপাস পর্যন্ত ১১০ খুঁটির মাধ্যমে ২২০টি আধুনিক (এলইডি স্ট্রিট লাইট) সড়ক বাতি প্রজ্বলনের মাধ্যমে আলোকিত হলো ময়মনসিংহ সিটি করপোরেশন সাড়ে তিন কিলোমিটার মহাসড়ক। আধুনিক নগর গড়ার লক্ষ্যে সিটি করপোরেশন গত মঙ্গলবার রাতে দিঘারকান্দা বাইপাস মোড়ে সুইচ অন করে সড়ক বাতি উদ্বোধন করলেন মেয়র মো. ইকরামুল হক টিটু। বিদ্যুৎ বিভাগের সহকারী প্রকৌশলী জিল্লুর রহমান জানান, ১ কোটি ২ লাখ টাকা ব্যয়ে ময়মনসিংহ সিটি করপোরেশনের প্রকৌশল বিভাগ প্রকল্পটি বাস্তবায়ন করেছে। লাইট স্থাপন কাজের উদ্বোধনকালে সিটি মেয়র টিটু জানান, প্রধানমন্ত্রী জননেত্রী শেখ হাসিনার সরকারের উদ্যোগ ঘরে ঘরে বিদ্যুৎ। বর্তমান সরকারের উন্নয়ন অগ্রযাত্রার অংশ হিসেবে এবং এই মহাসড়কটিতে অতিরিক্ত আলোক সজ্জার কারণে চুরি, ছিনতাই ও বিভিন্ন প্রকার দুর্ঘটনা রোধে এই প্রকল্প নেয়া হয়েছে। আগামীতে এভাবেই নগরীর প্রতিটি রাস্তায় আলোক সজ্জার ব্যবস্থা করা হবে। এ সময় উপস্থিত ছিলেন ময়মনসিংহ সিটি করপোরেশনের কাউন্সিলর আমিনুল ইসলাম বিপ্লব, কাউন্সিলর মো. মোস্তফা কামাল, কাউন্সিলর শামীমা রহিম, কাউন্সিলর শফিকুল ইসলাম, কাউন্সিলর ফজলুল হক উজ্জল, কাউন্সিলর সাব্বির…"/>
  </head>
  <body>
    <article>
      <h1>আলোকিত হলো ময়মনসিংহ সিটির সাড়ে ৩ কিলোমিটার মহাসড়ক</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">স্টাফ রিপোর্টার, ময়মনসিংহ থেকে</a></address>
      <p>নবগঠিত ময়মনসিংহ নগরীর চরপাড়া মোড় হতে দিঘারকান্দা বাইপাস পর্যন্ত ১১০ খুঁটির মাধ্যমে ২২০টি আধুনিক (এলইডি স্ট্রিট লাইট) সড়ক বাতি প্রজ্বলনের মাধ্যমে আলোকিত হলো ময়মনসিংহ সিটি করপোরেশন সাড়ে তিন কিলোমিটার মহাসড়ক। আধুনিক নগর গড়ার লক্ষ্যে সিটি করপোরেশন গত মঙ্গলবার রাতে দিঘারকান্দা বাইপাস মোড়ে সুইচ অন করে সড়ক বাতি উদ্বোধন করলেন মেয়র মো. ইকরামুল হক টিটু। বিদ্যুৎ বিভাগের সহকারী প্রকৌশলী জিল্লুর রহমান জানান, ১ কোটি ২ লাখ টাকা ব্যয়ে ময়মনসিংহ সিটি করপোরেশনের প্রকৌশল বিভাগ প্রকল্পটি বাস্তবায়ন করেছে। লাইট স্থাপন কাজের উদ্বোধনকালে সিটি মেয়র টিটু জানান, প্রধানমন্ত্রী জননেত্রী শেখ হাসিনার সরকারের উদ্যোগ ঘরে ঘরে বিদ্যুৎ। বর্তমান সরকারের উন্নয়ন অগ্রযাত্রার অংশ হিসেবে এবং এই মহাসড়কটিতে অতিরিক্ত আলোক সজ্জার কারণে চুরি, ছিনতাই ও বিভিন্ন প্রকার দুর্ঘটনা রোধে এই প্রকল্প নেয়া হয়েছে। আগামীতে এভাবেই নগরীর প্রতিটি রাস্তায় আলোক সজ্জার ব্যবস্থা করা হবে। এ সময় উপস্থিত ছিলেন ময়মনসিংহ সিটি করপোরেশনের কাউন্সিলর আমিনুল ইসলাম বিপ্লব, কাউন্সিলর মো. মোস্তফা কামাল, কাউন্সিলর শামীমা রহিম, কাউন্সিলর শফিকুল ইসলাম, কাউন্সিলর ফজলুল হক উজ্জল, কাউন্সিলর সাব্বির ইউনুস, কাউন্সিলর সিরাজুল ইসলাম সিরাজ, কাউন্সিলর রোকিয়া হোসেন, কাউন্সিলর শামসুল, কাউন্সিলর আইরিন আক্তার, কাউন্সিলর শাহনাজ আক্তার, ময়মনসিংহ সিটি করপোরেশনের তত্ত্বাবায়ক প্রকৌশলী মো. রফিকুল ইসলাম, সহকারী প্রকৌশলী জিল্লুর রহমান, নির্বাহী প্রকৌশলী জহুরুল হক, সহকারী প্রকৌশলী মো. আজাহারুল হক, প্রধান স্বাস্থ্য কর্মকর্তা ডাক্তার এইচ.কে দেবনাথ, সহকারী প্রকৌশলী শফি কামাল, নগর পরিকল্পনাবিদ মানস বিশ্বাসসহ এলাকাবাসী।</p>
      <p>এই বিভাগের সর্বাধিক পঠিত</p>
    </article>
  </body>
</html>