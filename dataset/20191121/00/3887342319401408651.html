<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238503-zidane-odpovedal-na-baleovu-provokaciu-jeho-reakcia-prekvapuje"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Zidane odpovedal na Baleovu provokáciu. Jeho reakcia prekvapuje"/>
    <meta property="og:description" content="Futbalista Gareth Bale oslávil utorkový postup Walesu na ME s netradičnou vlajkou. Bol na nej nápis &quot;Wales, Golf, Madrid, s dodatkom: &quot;v tomto poradí&quot;. Tréner Realu Zinedine Zidane však z provokatívneho charakteru odkazu nerobí veľký rozruch."/>
  </head>
  <body>
    <article>
      <h1>Zidane odpovedal na Baleovu provokáciu. Jeho reakcia prekvapuje</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Futbalista Gareth Bale oslávil utorkový postup Walesu na ME s netradičnou vlajkou. Bol na nej nápis "Wales, Golf, Madrid, s dodatkom: "v tomto poradí". Tréner Realu Zinedine Zidane však z provokatívneho charakteru odkazu nerobí veľký rozruch.</p>
      <related>
        <a href="https://profutbal.sk/clanok/238490-video-baleova-kuriozna-oslava-postupu-na-euro-walesan-sa-vysmial-realu-madrid"/>
      </related>
      <p>Bale sa so svojimi spoluhráčmi nechal pri oslavách s vlajkou vyfotografovať. Podľa denníka Marca však bude naďalej trénovať s Realom ako zvyčajne. <b>Zidane</b> nechce, aby interné konflikty bránili jeho tímu uspieť v tejto sezóne.<i> "Bale je náš najlepší hráč. Klubu dáva veľa. Nebudeme to riešiť,"</i> citovala Marca.</p>
      <p>Walesan je v Madride od roku 2013. Zmluva 30-ročného krídelníka s Realom platí do 30. júna 2022. Pred touto sezónou sa však hovorilo o jeho odchode do Číny. Francúzsky kouč dokonca začiatkom júla vyhlásil, že blížiaci sa Baleov odchod z klubu bude najlepším riešením pre všetky strany.</p>
      <figure>
        <iframe data-src="https://twitter.com/FutbolBible/status/1197039369317572608?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>