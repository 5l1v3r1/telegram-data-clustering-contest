<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641097/%D8%A7%D8%B3%D8%AA%DB%8C%D8%B6%D8%A7%D8%AD-%D8%AD%D8%AC%D8%AA%DB%8C-%D8%BA%DB%8C%D8%B1-%D8%B3%DB%8C%D8%A7%D8%B3%DB%8C-%D8%A7%D8%B3%D8%AA-%D9%86%D8%A7%D8%A8%D9%88%D8%AF%DB%8C-%D8%AA%D9%88%D9%84%DB%8C%D8%AF%D8%A7%D8%AA-%D8%AF%D8%A7%D8%AE%D9%84%DB%8C-%D9%88-%D8%A2%D8%A8-%D9%88-%D8%AE%D8%A7%DA%A9-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T00:02:00+00:00"/>
    <meta property="og:title" content="استیضاح حجتی غیر سیاسی است/ نابودی تولیدات داخلی و آب و خاک کشور"/>
    <meta property="og:description" content="عضو کمیسیون کشاورزی، آب و منابع طبیعی مجلس با بیان اینکه استیضاح حجتی غیر سیاسی است، گفت: در دوره مدیریت آقای حجتی ما شاهد نابودی تولیدات داخلی و آب و خاک کشور بوده ایم."/>
  </head>
  <body>
    <article>
      <h1>
        <a href="https://www.bultannews.com/fa/news/641097/%D8%A7%D8%B3%D8%AA%DB%8C%D8%B6%D8%A7%D8%AD-%D8%AD%D8%AC%D8%AA%DB%8C-%D8%BA%DB%8C%D8%B1-%D8%B3%DB%8C%D8%A7%D8%B3%DB%8C-%D8%A7%D8%B3%D8%AA-%D9%86%D8%A7%D8%A8%D9%88%D8%AF%DB%8C-%D8%AA%D9%88%D9%84%DB%8C%D8%AF%D8%A7%D8%AA-%D8%AF%D8%A7%D8%AE%D9%84%DB%8C-%D9%88-%D8%A2%D8%A8-%D9%88-%D8%AE%D8%A7%DA%A9-%DA%A9%D8%B4%D9%88%D8%B1">استیضاح حجتی غیر سیاسی است/ نابودی تولیدات داخلی و آب و خاک کشور</a>
      </h1>
      <h2>عضو کمیسیون کشاورزی، آب و منابع طبیعی مجلس با بیان اینکه استیضاح حجتی غیر سیاسی است، گفت: در دوره مدیریت آقای حجتی ما شاهد نابودی تولیدات داخلی و آب و خاک کشور بوده ایم.</h2>
      <address><time datetime="2019-11-21T00:02:00+00:00">21 Nov 2019, 00:02</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> عضو کمیسیون کشاورزی، آب و منابع طبیعی مجلس با بیان اینکه استیضاح حجتی غیر سیاسی است، گفت: در دوره مدیریت آقای حجتی ما شاهد نابودی تولیدات داخلی و آب و خاک کشور بوده ایم.</p>
      <p>علی وقف چی نماینده زنجان و طارم در مجلس شورای اسلامی در گفتگو با خبرنگار بولتن نیوز با اشاره به طرح استیضاح محمود حجتی وزیر جهاد کشاورزی در مجلس گفت: این استیضاح 38 امضاء دارد که در دستور کار هفته آینده مجلس قرار گرفت.</p>
      <p>وی با بیان اینکه استیضاح حجتی غیر سیاسی است و نمایندگانی از طیف های مختلف امید، اصولگرا و مستقلین آنرا امضا کردند، تاکید کرد: استیضاح این وزیر در راستای دفاع از منافع ملی، حمایت از سیاست های مقام معظم رهبری در بخش تولید، مبارزه با فساد های احتمالی در وزارتخانه است.</p>
      <p>رئیس فراکسیون فرش و صنایع دستی مجلسبا انتقاد از سیاست های وزیر جهاد کشاورزی افزود: نمایندگان مجلس معتقدند که تصمیما غلط وزیر باعث نابودی منابع آب و خاک کشور شده است.</p>
      <p>وقف چی با اشاره به ضرر کشارزان از به فروش نرفتن محصولات تولیدی آنها گفت: وقتی گوجه فرهنگی با قیمت پائین هم از کشاورزان خریداری نمی شود و به دلیل نخریدن، از سوی کشاورزان نابود می شود، نشان از بی تدبیری مسئولین در تولید، مصرف و صادرات است.</p>
      <p>وی آتش سوزی مراتع و جنگلها را مورد اشاره قرار داد و اظهار داشت: در این زمینه شاهد قصور مسئولین و مدیریت سنتی آنها هستیم.</p>
      <p>عضو کمیسیون کشاورزی، آب و منابع طبیعی مجلس با بیان اینکه ظرفیت های علمی و خوبی در بدنه وزارت جهاد کشاورزی وجود دارد، اظهار داشت: متاسفانه آقایان فرصت نمی دهند تا از این ظرفیت ها استفاده شود.</p>
      <p>وقف چی تاکید کرد: به دلیل سیاست های غلط وزارتخانه ما از صادرات محصولات کشاورزی و ارزآوری بالا برای کشور غافل بودیم.</p>
      <p>وی تصریح کرد: یی از دغدغه های نمایندگان مجلس بحث الگوی کت است که متاسفانه در این زمینه هیچ قدمی برداشته نشد.</p>
      <p>در جلسه روز سه شنبه این هفته مجلس استیضاح حجتی با 38 امضاء و 18 محور اعلام وصول شد.</p>
    </article>
  </body>
</html>