<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/tramp-gia-iran-kryboyn-ton-thanato-kai-thn-tragwdia"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Τραμπ για Ιράν: Κρύβουν τον θάνατο και την τραγωδία"/>
    <meta property="og:description" content="Ο Τραμπ στράφηκε κατά του καθεστώς του Ιράν, σχολιάζοντας την απαγόρευση της πρόσβασης των πολιτών στο διαδίκτυο για να «κρυφτεί ο θάνατος και η τραγωδία»."/>
  </head>
  <body>
    <article>
      <h1>Τραμπ για Ιράν: Κρύβουν τον θάνατο και την τραγωδία</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Ο Τραμπ στράφηκε κατά του καθεστώς του Ιράν, σχολιάζοντας την απαγόρευση της πρόσβασης των πολιτών στο διαδίκτυο για να «κρυφτεί ο θάνατος και η τραγωδία».</h4>
      <p><i>«Το Ιράν έγινε τόσο ασταθές που το καθεστώς έκοψε το Ίντερνετ ώστε ο μεγάλος ιρανικός λαός να μην μπορεί να μιλήσει για την τεράστια βία στη χώρα»</i>, έγραψε στο Twitter ο <b>Αμερικανός πρόεδρος</b>. «Θέλουν μηδενική διαφάνεια, σκεπτόμενοι ότι ο κόσμος δεν θα αντιληφθεί τον θάνατο και την τραγωδία που προκαλεί το ιρανικό καθεστώς», πρόσθεσε.</p>
      <p>Μολονότι η ηρεμία φαίνεται να έχει επανέλθει στο Ιράν μετά τις κινητοποιήσεις των τελευταίων ημερών σε περίπου 100 πόλεις, οι Ιρανοί εξακολουθούν να μην έχουν πρόσβαση στο Ίντερνετ. Την Τρίτη η κυβέρνηση διαμήνυσε ότι θα αποκαταστήσει την πρόσβαση στο διαδίκτυο μόλις βεβαιωθεί ότι «δεν χρησιμοποιείται κακόβουλα» για να προκληθούν νέες ταραχές.</p>
      <p><b>Οι διαδηλώσεις και οι ταραχές στο Ιράν ξεκίνησαν μετά την αιφνιδιαστική ανακοίνωση της αύξησης της τιμής της βενζίνης</b>, εν μέσω οικονομικής κρίσης. Οι αρχές έχουν επιβεβαιώσει τον θάνατο πέντε ανθρώπων (ένας πολίτης και τέσσερα μέλη των υπηρεσιών ασφαλείας) αλλά ο ΟΗΕ εκφράζει φόβους για «δεκάδες» νεκρούς από την καταστολή.</p>
      <p>(ΑΠΕ - ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>