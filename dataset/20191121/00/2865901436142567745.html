<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/da-li-je-vreme-da-se-tradicija-srusi/343016"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Da li je vreme da se tradicija sruši?"/>
    <meta property="og:description" content="Bolnica u Indijanapolisu, ali Hjustonu ne leže Koltsi"/>
  </head>
  <body>
    <article>
      <h1>Da li je vreme da se tradicija sruši?</h1>
      <h2>Bolnica u Indijanapolisu, ali Hjustonu ne leže Koltsi</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Ljuti rivali sa juga AFC-a Hjuston i Indijanapolis imaju identičan skor od 6-4 i prvi duel 12. nedelje NFL šampiona (petak, 02.20) mogao bi da bude presudan za plasman u plej-of. Pobeda i jedne i druge približava prvom mestu u diviziji i prednosti domaćeg terena u “vajla kard” vikendu doigravanja.</p>
      <p>Hjustonu stiže veliki rival posle katastrofe koje je doživeo prošlog vikenda u Baltimoru kada je poražen sa čak 41:7. Indijanapolis je imao dva vezana poraza, ali dobra stvar za Koltse je što se prošle nedelje oporavio startni kvoterbek <b>Džejkobi Briset</b>. S njim na čelu pobeđen je ubedljivo Džeksonvil sa 33:13 i prekinut niz od dva poraza. Međutim, gosti su desetkovani povredama.</p>
      <p>
        <b>
          <a href="https://www.mozzartbet.com/sr/kladjenje-2018#/date/all?type=antepost&amp;cid=9389">NFL - KVOTE ZA OSVAJAČE</a>
        </b>
      </p>
      <p>Glavna napadačka snaga Indijanapolisa ove sezone, raning bek <b>Merlon Mek</b> prošle nedelje je polomio šaku, hitno je operisan i neće igrati nekoliko nedelje. Takođe, najbolji risiver <b>Ti Vaj Hilton</b> ne igra već mesec dana. On je trenirao slabijim intezitetom protekle nedelje i pod znakom pitanje je za duel u Hjustonu. Rovit je i najbolji tajt end tima <b>Erik Ejbron</b>. Van tima su i risiver <b>Paris Kembel</b>, sejfti <b>Kari Vilis</b> i kornerbek <b>Šekijal Tejlor</b>.</p>
      <p>U takvoj situaciji, Hjuston ima ulogu blagog favorita, mada su i Teksansi tokom sezone ostali bez važnih igrača. Vođa odbrane <b>Dže Džej Vot</b> neće igrati do kraja šampionata, a i dalje je van tima risiver <b>Vini Fuler</b>. Sve će u napadu domaćina da zavisi od raspoloženja kvoterbeka <b>Dešona Votsona</b>, koji ne može da se pohvali da ima dobru zaštitu ofanzivnih linijaša. Prošle nedelje je čak šest puta “sekovan” u Baltimoru.</p>
      <p>U prvom delu sezone na stadionu Lukas Oil bilo je 30:23 za Indijanpolis Koltse. Tradicija je na strani Koltsa. Oni su dobili pet od poslednjih šest utakmica protiv Hjustona. Čak sedam prethodnih utakmica u Hjustonu Teksansi su poraženi od divizijskog rivala. Prošle sezone ova dva rivala su igrala u prvoj rundi plej-ofa i tada je Indijanapolis predvođen sada već penzionerom <b>Endrju Lakom</b> lako dobio sa 21:7.</p>
      <p>Da li je vreme da se tradicija sruši?</p>
      <p>
        <b>NFL – 12. NEDELJA</b>
      </p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4532250">02.20: (1,60) Hjuston (14,00) Indijanapolis (2,55)</a>
        </b>
      </p>
      <p>
        <b>Nedelja</b>
      </p>
      <p>19.00 Atlanta – Tampa Bej<br/>19.00 Bafalo – Denver<br/>19.00 Čikago – Njujork Džajants<br/>19.00 Sinsinati – Pitsburg<br/>19.00 Klivlend – Majami<br/>19.00 Nju Orleans – Karolina<br/>19.00 Njujork Džets – Ouklend<br/>19.00 Filadelfija – Sijetl<br/>19.00 Vašington – Detroit<br/>22.05 Tenesi – Džeksonvil<br/>22.25 Nju Ingland – Dalas</p>
      <p>
        <b>Ponedeljak</b>
      </p>
      <p>02.20 San Francisko – Grin Bej</p>
      <p>
        <b>Utorak</b>
      </p>
      <p>02.15 Los Anđeles Rems - Baltimor</p>
      <figure>
        <img src="https://mozzartsport.com/upload/CKEditor/20.11.2019/wwwwwwwwwwwwwwdadadsasdsd.JPG"/>
      </figure>
      <figure>
        <img src="https://www.mozzartsport.com/upload/CKEditor/Baneri/Dejan.Tomas%CC%8Cevic%CC%81%201080x1080.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>