<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-besiktas-besiktasta-kiyamet-kopacak-352835"/>
    <meta property="og:site_name" content="Fotospor"/>
    <meta property="article:published_time" content="2019-11-21T00:45:00+00:00"/>
    <meta property="og:title" content="Beşiktaş'ta kıyamet kopacak"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Beşiktaş'ta kıyamet kopacak</h1>
      <address>
        <time datetime="2019-11-21T00:45:00+00:00">21 Nov 2019, 00:45</time>
      </address>
      <p><b>Beşiktaş</b>’ta gündem <b>Ahmet Nur Çebi</b> tarafından kurulan komisyon... bu komisyon <b>Yıldırım Demirören</b> ve <b>Fikret Orman</b> dönemlerinde yapılan harcamaları araştırıyor. </p>
      <p>Ahmet Nur Çebi ayrıca  bir süredir aleyhlerinde basında çıkan iddialarla ilgili eski yöneticileri arıyor. Onlara işin gerçeğini soruyor.</p>
      <p>Başkan aradığı eski yöneticilere, ''ortaya atılan iddialardan ben ve yönetim kurulu olarak çok rahatsızız. Kimin ne zarar verdiğini inceleme altına aldık. Araştırıyoruz. Ama basında çıkan iddialara da kayıtsız kalmayacağız. Çıkın hakkınızda ortaya atılan iddiaları temizleyin'' restini çekmiş durumda.</p>
      <p>Ayrıca İkinci Başkan Erdal Torunoğulları da, aleyhlerinde haberler yapılan eski yöneticilere, ''elimizdeki belgeleri sunmaya hazırlanıyoruz'' hatırlatmasında bulundu.</p>
      <p>
        <b>Şafak Mahmutyazıcıoğlu olayı patlamıştı</b>
      </p>
      <p>Beşiktaş'ta son olarak eski yönetici Şafak Mahmutyazıcıoğlu'nun bir loca sahibinin locasını izinsiz kullandığı iddia edilmişti. Hatta Şafak Mahmutyazıcıoğlu'nun bu locayı Ekrem İmamoğlu'na tahsis ettiği de iddialar arasındaydı.</p>
      <p>Kaynak: Fotospor</p>
    </article>
  </body>
</html>