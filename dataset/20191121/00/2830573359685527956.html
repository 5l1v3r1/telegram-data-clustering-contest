<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/torino/2019/11/21-63599740/torino_lyanco_ko_bremer_si_fa_spazio_e_djidji_attende/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Torino, Lyanco ko: Bremer si fa spazio e Djidji attende"/>
    <meta property="og:description" content="Il brasiliano si è già preso il posto del connazionale nella difesa ma il francese vuole riconquistare spazio: «Io non mi arrendo»"/>
  </head>
  <body>
    <article>
      <h1>Torino, Lyanco ko: Bremer si fa spazio e Djidji attende</h1>
      <h2>Il brasiliano si è già preso il posto del connazionale nella difesa ma il francese vuole riconquistare spazio: «Io non mi arrendo»</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>TORINO -</b> Posto fisso cercasi. La lesione al legamento collaterale mediale del ginocchio <a href="https://www.tuttosport.com/news/calcio/serie-a/torino/2019/11/20-63590974/torino_lyanco_resta_a_riposo_terapie_per_laxalt/">destro di <b>Lyanco</b> </a>ha sparigliato le carte nella difesa di <b>Walter Mazzarri</b>, ma ha contestualmente riacceso la sfida fra <b>Bremer</b> e Koffi <b>Djidji</b> per completare la difesa sabato contro l’Inter. Una corsa a due che parte dalla panchina per poi arrivare nella parte sinistra della retroguardia a tre granata, ad oggi ancora senza padrone visti gli avvicendamenti nelle prime 12 giornate di campionato. In questo momento, <b>Bremer</b> è in vantaggio sul compagno di squadra per affiancare gli intoccabili Armando <b>Izzo</b> e Nicolas <b>Nkoulou</b> contro i nerazzurri, ma le gerarchie non sembrano ancora definitive. Una pole position, quella del numero 36, confermata anche dai minuti che lui e Djidji hanno finora disputato in serie A: il brasiliano ha giocato 471’ nelle 6 apparizioni in campionato, mentre il franco-ivoriano è ancora fermo a 292’ in 7 presenze [...].</p>
      <figure>
        <a href="https://www.tuttosport.com/foto/calcio/serie-a/torino/2019/11/14-63387604/torino_berenguer_e_bremer_incontrano_i_tifosi_aljoma_store/">
          <img src="https://cdn.tuttosport.com/images/2019/11/14/201531788-42feb9cb-534f-4c6b-978d-6be4df7c74a5.jpg"/>
        </a>
        <figcaption>Torino, Berenguer e Bremer incontrano i tifosi al Joma Store<br/><a href="https://www.tuttosport.com/foto/calcio/serie-a/torino/2019/11/14-63387604/torino_berenguer_e_bremer_incontrano_i_tifosi_aljoma_store/">Guarda la gallery</a></figcaption>
      </figure>
      <h3>Djidji su Instagram: "Non mi arrenderò mai!"</h3>
      <p><b>Djidji </b>ne è consapevole e, nei giorni scorsi, lo ha indirettamente espresso su Instagram:«<i>La pazienza non è la capacità di aspettare, ma la capacità di mantenere un atteggiamento positivo nel frattempo! Ciò che desideri arriverà, sii paziente, è umano perdere la speranza, voler rinunciare, voler smettere di combattere, quando i nostri sogni non arrivano abbastanza in fretta, ma sappi che tutti i tuoi sforzi e le tue azioni daranno frutti, hai già piantato i semi del successo, lascia che il tempo li innaffi, quindi le tue azioni li faranno germogliare! La vita ha un tempismo perfetto per te, mai troppo presto, mai troppo tardi. Tutti i grandi traguardi richiedono tempo perché la pazienza è la strada per il successo dei tuoi sogni! Combatterò per sempre, non mi arrenderò mai, il lavoro e la perseveranza sono le chiavi del tuo futuro! Resta positivo Forza Toro!</i>».</p>
      <p>
        <a href="https://www.tuttosport.com/edicola.html">Leggi l'articolo completo sull'edizione odierna di TuttoSport</a>
      </p>
      <figure>
        <video src="http://media.tuttosport.com/ts/2019/11/13/cms_20191113_videonewssocialbonifazimp41573649260.mp4"/>
        <figcaption>Torino, Bonifazi choc: out fin quasi a Natale</figcaption>
      </figure>
      <related>
        <a href="https://www.tuttosport.com/news/calcio/calciomercato/2019/11/20-63568362/torino_allarme_infortuni_ora_bonifazi_pu_restare/"/>
        <a href="https://www.tuttosport.com/news/calcio/serie-a/torino/2019/11/20-63590974/torino_lyanco_resta_a_riposo_terapie_per_laxalt/"/>
        <a href="https://www.tuttosport.com/archivio/calcio/serie-a/torino"/>
        <a href="https://www.tuttosport.com/news/calcio/serie-a/torino/2019/11/20-63590974/torino_lyanco_resta_a_riposo_terapie_per_laxalt/?related_news"/>
        <a href="https://www.tuttosport.com/news/calcio/calciomercato/2019/11/20-63568362/torino_allarme_infortuni_ora_bonifazi_pu_restare/?related_news"/>
        <a href="https://www.tuttosport.com/news/calcio/serie-a/torino/2019/11/19-63548138/torino_stiramento_al_retto_femorale_per_laxalt_lyanco_lesione_al_collaterale/?related_news"/>
        <a href="https://www.tuttosport.com/news/calcio/serie-a/torino/2019/11/19-63531406/torino_sollievo_per_baselli_ma_allarme_lyanco/?related_news"/>
      </related>
    </article>
  </body>
</html>