<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/sampdoria-plusvalenze-e-ricavi-tv-fondamentali-gi-gli-introiti-delle-partite-su-i-costi-di-produzione-213461.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Sampdoria, plusvalenze e ricavi tv fondamentali; giù gli introiti delle partite, su i costi di produzione"/>
    <meta property="og:description" content="GENOVA - In attesa di conoscere i numeri dell'ultimo bilancio dell'esercizio 2019, l'approfondimento dei conti relativi al 2018 della società blucerchiata (che aveva chiuso in utile di circa 12 milioni) riconfermano l'importanza delle plusvalenze, pari a 55,5 milioni. Il solo &quot;premio&quot; di rendimento di Patrick Schick alla Roma è valso alla Sampdoria ben 20 milioni di introito."/>
  </head>
  <body>
    <article>
      <h6 class="kicker">L'analisi dei conti è relativa al bilancio del 2018, chiuso in utile di dodici milioni</h6>
      <h1>Sampdoria, plusvalenze e ricavi tv fondamentali; giù gli introiti delle partite, su i costi di produzione</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="https://www.primocanale.it/immagininews/thumbs/213461-420x236.jpg"/>
      </figure>
      <p><b>GENOVA - </b>In attesa di conoscere i numeri dell'ultimo bilancio dell'esercizio 2019, l'approfondimento dei conti relativi al 2018 della società blucerchiata (che aveva chiuso in utile di circa 12 milioni) riconfermano <b>l'importanza delle plusvalenze</b>, pari a 55,5 milioni. Il solo "premio" di rendimento di Patrick Schick alla Roma è valso alla <b>Sampdoria </b>ben 20 milioni di introito.</p>
      <p>Il <b>fatturato</b> della <b>Sampdoria</b> è di sessantaquattro milioni con una flessione nei ricavi dalle partite (solamente 4,2 nel 2018) e ricavi commerciali che scendono a 7,1 milioni. La Samp, come peraltro la maggior parte dei club italiani, dipende dai diritti tv: il 73% dei ricavi arrivano proprio dai diritti.</p>
      <p>Le spese<b> </b>per il personale, ingaggi dei calciatori in particolare, si attestano a <b>54,1 milioni di euro</b>, mentre <b>in crescita evidente gli altri costi di produzione</b> che passano dai 15,8 del 2014 ai 35,9 del 2018, in netta risalita anche rispetto ai 28,1 del 2017. </p>
      <p>Per realizzare plusvalenze corpose la <b>Sampdoria ha anche pagato molto</b> per agenti e intermediari: nel 2018 i costi sono stati pari a 11,6 milioni di euro rispetto ai 7,6 del 2017. Le cessioni principali sono quelle di Schick e Torreira, più il prestito di Zapata. Gli arrivi sono quelli di Jankto, Colley, Junior Tavares, Audero, Ekdal e Vieira.</p>
    </article>
  </body>
</html>