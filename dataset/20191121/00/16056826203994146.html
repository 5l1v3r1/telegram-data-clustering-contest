<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200186"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="অন্যরকম উপহার"/>
    <meta property="og:description" content="সদ্য ৪৪-এ পা রাখলেন বলিউড অভিনেত্রী ও সাবেক মিস ইউনিভার্স সুস্মিতা সেন। গত ১৯শে নভেম্বর নায়িকার জন্মদিনে সোশ্যাল মিডিয়ায় উপচে পড়েছে শুভেচ্ছা বার্তা। সুস্মিতার এই বিশেষ দিনটি আরো বিশেষ করে তুলেছিলেন তার বয়ফ্রেন্ড রহমান শল। প্রেমিকার জন্য অন্যরকম উপহার সাজিয়ে রেখেছিলেন তিনি। প্রায় এক বছরেরও বেশি সময় ধরে ডেটিং করছেন তারা। রহমান সুস্মিতাকে নিয়ে জন্মদিনে খুব সুন্দর একটি পোস্ট শেয়ার করেছেন। সেই সঙ্গে সুস্মিতার একটি সুন্দর ছবিও তিনি সবার জন্য শেয়ার করেছেন। রহমান লিখেছেন, সূর্যের মতোই তোমার ভালোবাসা আমার জীবনে নতুন আলো এনে দিয়েছে। আমি অনেক কিছু লিখব ভেবেছিলাম, কিন্তু লিখতে বসে কথা হারিয়ে ফেলছি। তোমার সম্পর্কে নতুন করে কি লিখব আমি জানি না। জীবনের প্রতি পদক্ষেপে তুমি আমায় নতুন করে শিখিয়ে চলেছো।  এভাবেই আমার পাশে থেকো। মনে রাখবে ৪৪ একটা সংখ্যা মাত্র। জীবনে এখনো অনেক পথ চলা বাকি। প্রেমিকের এমন আবেগঘন পোস্টের উত্তরে ভালোবাসা জানিয়েছেন সুস্মিতা। এদিকে সম্প্রতি তাদের সম্পর্ক নিয়ে মিডিয়াকে এ অভিনেত্রী বলেন, বিয়েটা আমাদের জন্য বড় বিষয় নয়। আমরা সম্পর্কে আছি সেটাই বড় বিষয়। একে অপরের সঙ্গ উপভোগ করছি। আমরা লিভ টুগেদার করছি, এটা ঠিক।…"/>
  </head>
  <body>
    <article>
      <h1>অন্যরকম উপহার</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">বিনোদন ডেস্ক</a></address>
      <p>সদ্য ৪৪-এ পা রাখলেন বলিউড অভিনেত্রী ও সাবেক মিস ইউনিভার্স সুস্মিতা সেন। গত ১৯শে নভেম্বর নায়িকার জন্মদিনে সোশ্যাল মিডিয়ায় উপচে পড়েছে শুভেচ্ছা বার্তা। সুস্মিতার এই বিশেষ দিনটি আরো বিশেষ করে তুলেছিলেন তার বয়ফ্রেন্ড রহমান শল। প্রেমিকার জন্য অন্যরকম উপহার সাজিয়ে রেখেছিলেন তিনি। প্রায় এক বছরেরও বেশি সময় ধরে ডেটিং করছেন তারা। রহমান সুস্মিতাকে নিয়ে জন্মদিনে খুব সুন্দর একটি পোস্ট শেয়ার করেছেন। সেই সঙ্গে সুস্মিতার একটি সুন্দর ছবিও তিনি সবার জন্য শেয়ার করেছেন। রহমান লিখেছেন, সূর্যের মতোই তোমার ভালোবাসা আমার জীবনে নতুন আলো এনে দিয়েছে।</p>
      <p>আমি অনেক কিছু লিখব ভেবেছিলাম, কিন্তু</p>
      <p>লিখতে বসে কথা হারিয়ে ফেলছি। তোমার সম্পর্কে নতুন করে কি লিখব আমি জানি না। জীবনের প্রতি পদক্ষেপে তুমি আমায় নতুন করে শিখিয়ে চলেছো।  এভাবেই আমার পাশে থেকো। মনে রাখবে ৪৪ একটা সংখ্যা মাত্র। জীবনে এখনো অনেক পথ চলা বাকি। প্রেমিকের এমন আবেগঘন পোস্টের উত্তরে ভালোবাসা জানিয়েছেন সুস্মিতা। এদিকে সম্প্রতি তাদের সম্পর্ক নিয়ে মিডিয়াকে এ অভিনেত্রী বলেন, বিয়েটা আমাদের জন্য বড় বিষয় নয়। আমরা সম্পর্কে আছি সেটাই বড় বিষয়। একে অপরের সঙ্গ উপভোগ করছি। আমরা লিভ টুগেদার করছি, এটা ঠিক। আর এটা স্বীকার করতেও আমার কোনো দ্বিধাবোধ নেই। আমি আলোচনা-সমালোচনাকে কখনও পাত্তা দেইনি। এখনও দেই না।</p>
      <p>এই বিভাগের সর্বাধিক পঠিত</p>
    </article>
  </body>
</html>