<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/boaci-pre-penala-golman-macve-mi-je-nesto-rekao-rekao-sam-sebi-da-ne-sme-da-se-zavrsi-na-tome/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T00:06:57+00:00"/>
    <meta property="og:title" content="Boaći: Pre penala golman Mačve mi je nešto rekao, nije smelo na tome da se završi"/>
    <meta property="og:description" content="Za samo nekoliko minuta od tragičara do junaka, put je koji je prešao Ričmond Boaći u duelu sa Mačvom. Reprezentativac Gane je najpre promašio penal, ali je potom uspeo da savlada golmana Puletića i povede crveno-bele u četvrtfinale Kupa Srbije. – Veoma sam srećan što sam postigao gol i to nakon promašenog penala. Bila je […]"/>
  </head>
  <body>
    <article>
      <h1>Boaći: Pre penala golman Mačve mi je nešto rekao, nije smelo na tome da se završi</h1>
      <address><time datetime="2019-11-21T00:06:57+00:00">21 Nov 2019, 00:06</time> by <a rel="author">Zile</a></address>
      <p>Za samo nekoliko minuta od tragičara do junaka, put je koji je prešao Ričmond Boaći u duelu sa Mačvom.</p>
      <p>Reprezentativac Gane je najpre promašio penal, ali je potom uspeo da savlada golmana Puletića i povede crveno-bele u četvrtfinale Kupa Srbije.</p>
      <p>– <b>Veoma sam srećan što sam postigao gol i to nakon promašenog penala. Bila je utakmica koju smo morali da pobedimo i nisam smeo da budem neprecizan sa bele tačke, ali sve je to deo fudbala. Prva reakcija nakon toga bila je nervoza, ali sam vrlo brzo bio svestan da moram da se fokusiram na teren, da se pravim kao da se ništa nije dogodilo i da postignem gol. Na svu sreću, uspeo sam u tome i drago mi je što smo prošli u narednu fazu takmičenja</b>, rekao je Boaći za klupski sajt.</p>
      <p>Zanimljivo da je pre penala i posle gola Boaći imao mali verbalni duel sa čuvarem mreže gostiju.</p>
      <p>– <b>Pre jedanaesterca, golman Mačve mi je rekao da uvek šutiram u levu stranu. Hteo sam da mu pokažem da je u pravu i da postignem gol, ali je nažalost lopta otišla pored stative. Rekao sam sebi da ne sme da se završi na tome, znao sam da moram da postignem gol i pomognem ekipi. Pošlo mi je za nogom i veoma sam srećan zbog toga</b>, dodao je napadač crveno-belih.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/katai-zagolicao-mastu-navijaca-zvezde/"/>
        <a href="https://www.sportskacentrala.com/2019/11/20/milojevic-trebalo-je-da-budemo-mirniji/"/>
        <a href="https://www.sportskacentrala.com/2019/11/20/boaci-promasio-penal-pa-odveo-zvezdu-u-cetvrtfinale-kupa-srbije/"/>
        <a href="https://www.sportskacentrala.com/2019/11/20/live-crvena-zvezda-macva-4/"/>
        <a href="https://www.sportskacentrala.com/2019/11/19/milojevic-zelimo-da-osvojimo-kup-srbije/"/>
        <a href="https://www.sportskacentrala.com/2019/11/19/kupis-kartu-za-macvu-dobijes-popust-za-bajern/"/>
        <a href="https://www.sportskacentrala.com/2019/11/18/crveno-beli-ocekuju-pocetak-nove-serije-pobeda/"/>
        <a href="https://www.sportskacentrala.com/2019/11/17/problemi-za-milojevica-jedan-igrac-sigurno-propusta-bajern-dvojica-pod-znakom-pitanja/"/>
        <a href="https://www.sportskacentrala.com/2019/11/16/jovicic-vraticu-se-jaci-nego-ikad/"/>
      </related>
    </article>
  </body>
</html>