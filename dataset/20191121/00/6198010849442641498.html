<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/caterina-balivo-si-commuove-con-alena-seredova-a-vieni-da-me/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Caterina Balivo si commuove con Alena Seredova a Vieni da me"/>
    <meta property="og:description" content="Vieni da me, Caterina Balivo si commuove con Alena Seredova: &quot;Nessuno pensa che tu...&quot; Alena Seredova è stata ospite oggi a Vieni da me nella rubrica La"/>
  </head>
  <body>
    <article>
      <h1>Caterina Balivo si commuove con Alena Seredova a Vieni da me</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_caterina_balivo-1.jpg"/>
      </figure>
      <h3>Vieni da me, Caterina Balivo si commuove con Alena Seredova: “Nessuno pensa che tu…”</h3>
      <p><b>Alena Seredova</b> è stata ospite oggi a <b>Vieni da me</b> nella rubrica La Cassettiera. L’ex modella e showgirl ha parlato della sua vita privata, della sua carriera, della fine del suo matrimonio con il campione del mondo Buffon e del suo nuovo amore Alessandro. Parlando di quest’ultimo, la Seredova ha detto:</p>
      <blockquote>“Alessandro è molto paziente, si è preso una donna fragile, con due bagagli come dico io, arrabbiata con gli uomini, triste, che frignava e ha avuto la pazienza di farla rifiorire.”</blockquote>
      <p>Insomma, una bellissima dichiarazione d’amore per il suo nuovo compagno, tanto che <b>Caterina Balivo si è commossa a Vieni da me</b> e ha detto: <i>“Nessuno pensa che tu sia fragile”</i>. La padrona di casa del programma del pomeriggio di <b>Rai1</b> è rimasta stupita dalle dolci parole della Seredova e dalla sua intelligenza.</p>
      <h3>Alena Seredova parla di Buffon a Vieni da me: “Sarebbe ridicolo rinnegare il passato!”</h3>
      <p><b>Alena Seredova</b>, come abbiamo detto sopra, ha anche parlato del suo ex marito e padre dei suoi figli, <b>Gianluigi Buffon</b>. <b>Caterina Balivo</b> le ha chiesto se conserva ancora in casa le foto del loro matrimonio. Immediata la risposta della Seredova a <b>Vieni da me</b>: <i>“Sarebbe ridicolo rinnegare il passato”</i>. Alena ha anche parlato del tradimento dell’ex marito (che adesso è felicemente fidanzato con Ilaria D’Amico, ndr), rivelando: <i>“L’ho saputo alla radio”</i>. Ammettendo, però, di aver reagito da persona matura per il bene dei suoi figli. A tal proposito, infatti, ha ammesso:</p>
      <blockquote>“Sono diventata una persona migliore dopo, non ho dato peso a certe cose. Sono stata una persona fortunata. Ognuno, poi, si è creato una famiglia.”</blockquote>
      <p>Dunque, <b>Alena Seredova oggi a Vieni da me</b> nella rubrica La Cassettiera è una donna nuova, che si è rifatta giustamente una vita come se l’è rifatta anche il suo ex marito. Entrambi sono infatti molto felici con i rispettivi partner.</p>
      <h3>Vieni da me, Alena Seredova risponde alle critiche dei social: “Ero stufa!”</h3>
      <p>Qualche mese fa, <b>Alena Seredova</b> è stata protagonista di una polemica su Instagram. La Seredova, infatti, era finita nel mirino dei commentatori per via delle magliette stropicciate dei figli che stavano per andare a scuola. Alena ha così risposto a <b>Vieni da me da Caterina Balivo</b>: <i>“Ero stufa di tutti quei commenti! Stiro meno e sto più tempo con i miei figli!”</i>. A proposito di polemiche social, dopo essere finita nel mirino degli internauti, <b><a href="https://www.lanostratv.it/2019/11/caterina-balivo-maurizio-costanzo-la-difende-lavora-molto/">Maurizio Costanzo ha difeso Caterina Balivo</a></b>. Insomma, una bella soddisfazione per Caterina!</p>
    </article>
  </body>
</html>