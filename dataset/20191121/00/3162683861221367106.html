<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Na-Mukachivshchyni-zbuduvaly-sonyachnu-elektrostantsiyu-potuzhnistyu-24-MVt/"/>
    <meta property="og:site_name" content="Eco Town"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="На Мукачівщині збудували сонячну електростанцію потужністю 24 МВт"/>
    <meta property="og:description" content="На Закарпатті звели одну з найпотужніших сонячних електростанцій області, що складається з понад 72 000 панелей. Цього вдосталь, аби забезпечити електроенергією все місто Мукачево. За словами представника компанії ТОВ «Геліос Стратегія» (м.Дніпро), яка займається будівництвом об’єкту Сергій Носа, інвесторами проекту (загальна вартість якого близько 24 млн. доларів) є корейська компанія GS Engineering &amp; Construction Co."/>
  </head>
  <body>
    <article>
      <h1>На Мукачівщині збудували сонячну електростанцію потужністю 24 МВт</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Наталія Федосенко</a></address>
      <p>На Закарпатті звели одну з найпотужніших сонячних електростанцій області, що складається з понад 72 000 панелей. Цього вдосталь, аби забезпечити електроенергією все місто Мукачево. За словами представника компанії ТОВ «Геліос Стратегія» (м.Дніпро), яка займається будівництвом об’єкту Сергій Носа, інвесторами проекту (загальна вартість якого близько 24 млн. доларів) є корейська компанія GS Engineering &amp; Construction Co.</p>
      <p>Як пише <a href="http://ekonomika.ko.net.ua/?p=18206">Карпатський об’єктив</a>, вироблену СЕС електроенергію продаватимуть за «зеленим» тарифом. Електростанцію розмістили на 45 гектарах землі у селі Нижній Коропець на місці закинутого, зарослого бур’яном пустиря. Будівництво сонячних електростанцій економічно вигідне і для громади села, адже це створить додаткові робочі місця та надходження в бюджет. Щороку бюджет поповнюватиметься на 1,5 млн гривень від оренди землі, які планують вкладати в розвиток села. В подальшому на об’єкті планується працевлаштувати на постійній основі близько 20 чоловік. Також за кошти інвесторів в селі відремонтують дорогу протяжністю 850 метрів. Вже наступного року сонячна електростанція запрацює на повну потужність.</p>
    </article>
  </body>
</html>