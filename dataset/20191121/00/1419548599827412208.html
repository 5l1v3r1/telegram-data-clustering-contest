<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/h3dhp4"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="திகார் சிறையிலுள்ள ப.சிதம்பரத்தை காவலில் விசாரிக்க அமலாக்கத்துறைக்கு அனுமதி...!"/>
    <meta property="og:description" content="திகார் சிறையிலுள்ள ப.சிதம்பரத்தை காவலில் விசாரிக்க அமலாக்கத்துறைக்கு அனுமதி...!"/>
  </head>
  <body>
    <article>
      <h1>திகார் சிறையிலுள்ள ப.சிதம்பரத்தை காவலில் விசாரிக்க அமலாக்கத்துறைக்கு அனுமதி...!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">nandhakumar</a></address>
      <p>
        <b>ஐஎன்எக்ஸ் மீடியா வழக்கில் திகார் சிறையில் உள்ள ப.சிதம்பரத்திடம் 2 நாட்கள் விசாரணை நடத்த அமலாக்கத்துறைக்கு டெல்லி சிபிஐ சிறப்பு நீதிமன்றம் அனுமதி வழங்கியுள்ளது. </b>
      </p>
      <p>ஐ.என்.எக்ஸ். மீடியா வழக்கில் அமலாக்கத் துறையால் கைது செய்யப்பட்ட சிதம்பரம் டெல்லயில் உள்ள திகார் சிறையில் அடைக்கப்பட்டுள்ளார். அவருக்கு, வரும் 27 ஆம் தேதி வரை நீதிமன்றக் காவல் நீட்டிக்கப்பட்டுள்ளது.</p>
      <p>சிறையில் உள்ள ப.சிதம்பரத்திடம் விசாரணை நடத்த அனுமதிக்குமாறு, டெல்லி சிபிஐ சிறப்பு நீதிமன்றத்தில் அமலாக்கத்துறை மனுத்தாக்கல் செய்தது. இந்த மனு நீதிபதி அஜய்குமார் குகர் முன்னிலையில் இன்று விசாரணைக்கு வந்தது. அப்போது, திகார் சிறையில் உள்ள ப.சிதம்பரத்திடம் நாளையும், நாளை மறுநாளும் விசாரணை நடத்த அமலாக்கத்துறைக்கு நீதிபதி அனுமதி வழங்கினார்.</p>
      <p>ஏற்கெனவே, சிபிஐ தொடர்ந்த வழக்கில், சிதம்பரத்திற்கு உச்சநீதிமன்றம் ஜாமீன் வழங்கியது. அமலாக்கத்துறை கைது செய்த வழக்கில், ஜாமீன் கோரி உச்ச நீதிமன்றத்தில் ப.சிதம்பரம் மனுத்தாக்கல் செய்துள்ளது குறிப்பிடத்தக்கது. </p>
    </article>
  </body>
</html>