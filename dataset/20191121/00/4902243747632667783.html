<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/idojaras-elorejelzes-november-22-24-ig-szaraz-napsuteses-ido-lesz-a-hetvegen"/>
    <meta property="og:site_name" content="ALON"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Időjárás: Itt a 3 napos friss hétvégi előrejelzés"/>
    <meta property="og:description" content="Időjárási hírek"/>
  </head>
  <body>
    <article>
      <h1>Időjárás: Itt a 3 napos friss hétvégi előrejelzés</h1>
      <h2>Időjárási hírek</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">MTI/met.hu</a></address>
      <p>
        <b>Várható időjárás a hétvégén. Mutatjuk a részleteket.</b>
      </p>
      <p><b>Száraz, jellemzően napsütéses idő lesz a hétvégén, a hajnali órákban viszont már többfelé lehet fagypont körül a hőmérséklet</b> - derül ki az Országos Meteorológiai Szolgálat országos, középtávú előrejelzéséből, amelyet csütörtökön juttattak el az MTI-nek.</p>
      <h3>Időjárás-előrejelzés péntekre</h3>
      <figure>
        <img src="https://static.alon.hu/al/2019/11/pentekdu22.jpg"/>
        <figcaption>Időjárás-előrejelzés péntekre - Forrás:met.hu</figcaption>
      </figure>
      <p><b>Pénteken</b> eleinte országszerte sok lesz a felhő, a Nyugat-Dunántúlt leszámítva elszórtan eshet az eső, majd a Dunántúlon <b>csökken a felhőzet</b>, és lassanként országszerte megszűnik a <b>csapadék</b>. A leghidegebb órákban 3-9 fok lesz, <b>napközben 8-14 fokig</b> melegszik a levegő.</p>
      <h3>Időjárás-előrejelzés szombatra</h3>
      <figure>
        <img src="https://static.alon.hu/al/2019/11/szombat1.jpg"/>
        <figcaption>Időjárás-előrejelzés szombatra - Forrás:met.hu</figcaption>
      </figure>
      <p><b>Szombaton</b> az ország nagyobb részén gyengén felhős, napos időre lehet számítani, hosszabban felhős területek elsősorban északkeleten lehetnek. Csapadék nem várható. A szél többfelé élénk, helyenként erős lesz. A minimumhőmérséklet 1-6, a maximumhőmérséklet<b> 8-13 fok</b> között valószínű.</p>
      <h3>Időjárás-előrejelzés vasárnapra</h3>
      <figure>
        <img src="https://static.alon.hu/al/2019/11/vasarnap24.jpg"/>
        <figcaption>Időjárás-előrejelzés vasárnapra - Forrás:met.hu</figcaption>
      </figure>
      <p><b>Vasárnap </b>a Dunántúlon kisebb területen tartósan megmaradhat a <b>köd</b>, az ország túlnyomó részén ugyanakkor derült vagy gyengén felhős időre lehet számítani, a kevés ködfolt reggel, kora délelőtt feloszlik. Csapadék nem várható. A legalacsonyabb hőmérséklet mínusz 1 és plusz 5, a legmagasabb hőmérséklet <b>7 és 14 fok </b>között várható - olvasható az előrejelzésben.</p>
    </article>
  </body>
</html>