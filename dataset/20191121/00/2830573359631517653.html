<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/lega-pro-serie-d/reggina/2019/11/21-63608141/reggina_moratti_jr_nessuno_interesse_da_parte_di_mio_padre_/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Reggina, Moratti jr: &quot;Nessuno interesse da parte di mio padre&quot;"/>
    <meta property="og:description" content="Angelomaria, figlio dell'ex patron dell'Inter, smentisce le parole del sindaco di Reggio Calabria che lasciavano intendere un interesse della famiglia per la squadra calabra"/>
  </head>
  <body>
    <article>
      <h1>Reggina, Moratti jr: "Nessuno interesse da parte di mio padre"</h1>
      <h2>Angelomaria, figlio dell'ex patron dell'Inter, smentisce le parole del sindaco di Reggio Calabria che lasciavano intendere un interesse della famiglia per la squadra calabra</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>MILANO -</b> La <a href="https://www.tuttosport.com/news/calcio/calciomercato/2019/10/21-62496215/reggina_l_ex_milan_mastour_ora_e_ufficiale/"><b>Reggina</b></a> non sarà il prossimo club della famiglia <a href="https://www.tuttosport.com/news/calcio/serie-a/inter/2019/10/05-61930035/moratti_inter-juve_e_un_vero_e_proprio_derby_/"><b>Moratti</b></a>. Lo rende noto il figlio dell'ex patron dell'<b>Inter</b>, <b>Angelomario</b>, negando in un comunicato ufficiale la possibilità che il padre Massimo possa rilevare le quote della società amaranto: <i>"Riguardo alle voci che sono state riportate nel corso degli ultimi giorni relativamente ad un interesse da parte di mio padre, Massimo Moratti, di valutare l'acquisto della società Reggina 1914</i> (all'epoca URBS Reggina 1914) o<i>ccorre precisare che non si tratta di notizie vere. Massimo Moratti non ha mai valutato l’acquisto della Reggina, ne ha mai incontrato il Sindaco di <b>Reggio Calabria</b> come neppure alcun dirigente della passata Società".</i></p>
      <figure>
        <a href="https://www.tuttosport.com/foto/calcio/lega-pro-serie-d/reggina/2019/10/27-62724674/denis_show_con_la_reggina_doppietta_all_avellino_e_primo_posto/">
          <img src="https://cdn.tuttosport.com/images/2019/10/27/182905482-b3c76875-2d44-418a-bbcc-d17d82e27ca5.jpg"/>
        </a>
        <figcaption>Denis show con la Reggina: doppietta all'Avellino e primo posto<br/><a href="https://www.tuttosport.com/foto/calcio/lega-pro-serie-d/reggina/2019/10/27-62724674/denis_show_con_la_reggina_doppietta_all_avellino_e_primo_posto/">Guarda la gallery</a></figcaption>
      </figure>
      <h3>Solo incontri esplorativi</h3>
      <p><b>Angelomario Moratti</b> ammette qualche incontro esplorativo, ma la trattativa non è mai decollata: <i>"Sono stati effettivamente svolti una serie di incontri esplorativi, per una forma di naturale cortesia da parte mia, successivamente ai quali si è valutato di non procedere con la formalizzazione di alcuna offerta per l'acquisto della Società come neppure ad un rilancio all’offerta avanzata dal Presidente Gallo. Al Presidente Gallo e tutta la società Reggina 1914 rivolgo i miei più sinceri auguri per i migliori successi sportivi che una città passionale come Reggio Calabria merita".</i></p>
      <figure>
        <video src="http://media.tuttosport.com/omnisport/2019/09/27/250919_IT_PERFORM_MORATTI_IV_1569531572570_1065.mp4"/>
        <figcaption>Moratti: "Abbattere San Siro? Io dico..."</figcaption>
      </figure>
      <related>
        <a href="https://www.tuttosport.com/news/calcio/2019/10/28-62764370/nuovo_san_siro_il_comune_detta_le_condizioni_il_meazza_non_va_abbattuto_/"/>
        <a href="https://www.tuttosport.com/news/calcio/serie-a/inter/2019/10/07-62025923/inter_moratti_la_juve_ha_dato_spettacolo_non_riavra_scudetto_2006_/"/>
        <a href="https://www.tuttosport.com/archivio/calcio/lega-pro-serie-d/reggina"/>
        <a href="https://www.tuttosport.com/news/calcio/calciomercato/2019/01/25-52488964/calciomercato_reggina_ufficiale_arriva_martiniello/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2018/10/13-48592523/serie_c_reggina_le_scuse_del_club_per_la_questione_stadio/?related_news"/>
        <a href="https://www.tuttosport.com/news/calcio/calciomercato/2018/07/08-45155907/calciomercato_reggina_ufficiale_preso_kirwan/?related_news"/>
        <a href="https://www.tuttosport.com/news/calcio/calciomercato/2018/07/04-44998666/calciomercato_reggina_ecco_ungaro_dal_renate/?related_news"/>
      </related>
    </article>
  </body>
</html>