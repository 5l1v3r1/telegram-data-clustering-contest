<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/lifestyle/tempo-libero/2019/11/21/calendari-avvento-divertenti"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Calendari dell’Avvento: i più divertenti di quest’anno"/>
    <meta property="og:description" content="Candele profumate, infusi per il tè e persino puzzle e bottiglie di vino. L’attesa del Natale quest’anno diventa ancora più divertente, tra caselline da aprire (o da grattare) e piccole sorprese tutte da scoprire"/>
  </head>
  <body>
    <article>
      <h1>Calendari dell’Avvento: i più divertenti di quest’anno</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/fgastaldi" target="_blank">Francesca Gastaldi</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/14170636/1974531-950x684.jpg"/>
        </figure>
        <figure>
          <img src="https://images.vanityfair.it/gallery/116346/Big/0a64d535-ef7d-4190-b272-40a3f3f1efb6.jpg"/>
          <figcaption><b>Il calendario per gli amanti della birra</b><br/>Il Natale non fa per voi? Beveteci sopra con il nuovo calendario dell'Avvento firmato Theresianer. All'interno tutte le birre del marchio in formato 0.33 l e tanti gadget. <br/><b>Prezzo</b>: euro 69<br/>Theresianer. In vendita <a href="https://www.theresianer.it/">qui</a></figcaption>
        </figure>
        <figure>
          <img src="https://images.vanityfair.it/gallery/116346/Big/de6758db-375b-4605-8498-efb198c05ae3.jpg"/>
          <figcaption><b>Il calendario-puzzle</b><br/>Aspettare Natale facendo un puzzle? Quest'anno è possibile con il calendario contenenete 12 puzzle da 80 pezzi. Tutti insieme formano poi un romantico scenario natalizio.<br/><b>Prezzo</b>: euro 19,25<br/>In vendita su <a href="https://www.amazon.it/Gibsons-Christmas-Coming-2019-dellavvento/dp/B07NFGJK23/ref=sr_1_151?__mk_it_IT=%C3%85M%C3%85%C5%BD%C3%95%C3%91&amp;crid=1TU3X06YQX1RD&amp;keywords=calendario+avvento&amp;qid=1572529544&amp;sprefix=calendar%2Caps%2C177&amp;sr=8-151">Amazon</a></figcaption>
        </figure>
        <figure>
          <img src="https://images.vanityfair.it/gallery/116346/Big/0757895e-8a15-49d9-b6e8-cc9bdcfb2538.jpg"/>
          <figcaption><b>Il calendario... da grattare</b><br/>Tra le proposte più originali, anche il calendario dell'Avvento con 24 caselle in stile "gratta e vinci". Non si vince nulla ma dietro ogni casella si nasconde una piccola azione da compiere per calarsi al meglio nello spirito natalizio.<br/><b>Prezzo</b>: euro 12,95<br/><a href="https://www.troppotogo.it/calendario-dell-avvento-da-grattare">Troppotogo</a></figcaption>
        </figure>
        <figure>
          <img src="https://images.vanityfair.it/gallery/116346/Big/260a0398-7bd6-4463-89b1-61cad17f2cfa.jpg"/>
          <figcaption><b>Il calendario per l'ufficio</b><br/>Come regalare un tocco natalizio anche alla scrivania dell'ufficio? Ecco il calendario dell'Avvento targato Bic: all'interno pennarelli, matite per colorare, pastelli, correttori, adesivi e molto altro.<br/><b>Prezzo</b>: euro 23,77<br/>In vendita su <a href="https://www.amazon.it/BIC-961512-Calendario-dellAvvento-Pennarelli/dp/B07CN16KSD/ref=sr_1_29?__mk_it_IT=%C3%85M%C3%85%C5%BD%C3%95%C3%91&amp;crid=1TU3X06YQX1RD&amp;keywords=calendario+avvento&amp;qid=1572529162&amp;sprefix=calendar%2Caps%2C177&amp;sr=8-29">Amazon</a></figcaption>
        </figure>
        <figure>
          <img src="https://images.vanityfair.it/gallery/116346/Big/09ad53cb-5170-4166-bf69-1c75d23015e6.jpg"/>
          <figcaption><b>il calendario da accendere</b><br/>Non sapete resistere al fascino delle candele? Il calendario giusto è questo: all'interno 24 candele profumate per rendere ancora più magica l'attesa del Natale.<br/><b>Prezzo</b>: euro 34,99<br/>Maisons du Monde</figcaption>
        </figure>
        <figure>
          <img src="https://images.vanityfair.it/gallery/116346/Big/384c29cf-02ba-421b-8dc6-5e91e1048646.jpeg"/>
          <figcaption><b>Il calendario di Frozen 2</b><br/>Le bambine andranno pazze per il calendario dell'Avvento dedicato all'attesissimo sequel di Frozen: all'interno due mini bambole e 24 accessori per entrare nel mondo di Arendelle.<br/><b>Prezzo</b>: euro 38<br/><a href="https://www.shopdisney.it/calendario-dell-avvento-frozen-2-il-segreto-di-arendelle-disney-store-460020606970.html?LGWCODE=460020606970;103535;6139&amp;cmp=knc-go-se:shopad:shopping:pcode::::::dest&amp;gclid=Cj0KCQiAno_uBRC1ARIsAB496IXjvGH4tLoTifiZZcCqTr-klLQQE7ltaAVi59sqGAo_KfGvB-I3zqAaAnMbEALw_wcB&amp;gclsrc=aw.ds">Disney</a></figcaption>
        </figure>
        <figure>
          <img src="https://images.vanityfair.it/gallery/116346/Big/8983fa37-8986-4703-8d85-bd7cef0513c1.jpg"/>
          <figcaption><b>Il calendario in pannolenci</b><br/>Basta riempirlo con qualche piccola sorpresa e il gioco è fatto: è il morbido calendario dell'Avvento proposto da Flying Tiger.<br/><b>Prezzo</b>: euro 12<br/>Flying Tiger<br/> </figcaption>
        </figure>
        <figure>
          <img src="https://images.vanityfair.it/gallery/116346/Big/f175f71d-1425-4b37-a676-2b89611306fc.jpg"/>
          <figcaption><b>Il calendario... da stappare</b><br/>Il periodo che precede Natale, si sa, è costellato da brindisi e cene. Ecco allora il calendario giusto: all'interno 24 piccole bottiglie di vino francese. Cin cin!<br/><b>Prezzo</b>: euro 108,60<br/>In vendita su <a href="https://www.amazon.it/Advent-Calendar-Vino-Confezione-bottiglie/dp/B07CW3TYW6/ref=sr_1_49?__mk_it_IT=%C3%85M%C3%85%C5%BD%C3%95%C3%91&amp;crid=1TU3X06YQX1RD&amp;keywords=calendario+avvento&amp;qid=1572529210&amp;sprefix=calendar%2Caps%2C177&amp;sr=8-49">Amazon</a></figcaption>
        </figure>
        <figure>
          <img src="https://images.vanityfair.it/gallery/116346/Big/223a17da-5baf-4ef3-b584-429888280714.JPG"/>
          <figcaption><b>Il calendario DIY</b><br/>Amanti del fai da te? Come ogni anno Ikea pensa anche a voi con il calendario dell'Avvento fatto di piccole scatoline da riempire a piacere. Smart anche nel prezzo!<br/><b>Prezzo</b>: euro 7<br/><a href="https://www.ikea.com/it/it/p/vinterfest-calendario-dellavvento-set-di-25-00437624/">Ikea<br/></a> </figcaption>
        </figure>
        <figure>
          <img src="https://images.vanityfair.it/gallery/116346/Big/7ecb4aa6-f4fd-491d-9896-97f1cba78491.jpg"/>
          <figcaption><b>Il calendario... investigativo</b><br/>Che fine ha fatto Babbo Natale? Se gialli e suspense sono il vostro forte, il calendario Ravensburger vi farà felici: in ogni casella un indizio da scoprire per riuscire a liberare Santa Claus entro la Vigilia.<br/><b>Prezzo</b>: euro 22,08<br/>In vendita su <a href="https://www.amazon.it/Ravensburger-Italy-Calendario-dellAvvento-18938/dp/B01I1RXZY6/ref=sr_1_5?__mk_it_IT=%C3%85M%C3%85%C5%BD%C3%95%C3%91&amp;keywords=calendario+avvento+2020&amp;qid=1572530054&amp;sr=8-5">Amazon</a></figcaption>
        </figure>
        <figure>
          <img src="https://images.vanityfair.it/gallery/116346/Big/9196cc9d-808b-487e-a121-7413634efb5d.png"/>
          <figcaption><b>Natale da supereroi</b><br/>Per aspettare Natale in compagnia dei celebri personaggi della Marvel, c'è il calendario dedicato: all'interno 24 mini pop tutti da scoprire.<br/><b>Prezzo</b>: euro 60<br/><a href="https://www.shopdisney.it/calendario-dell-avvento-2019-marvel-serie-pocket-pop-di-funko-461010409885.html?LGWCODE=461010409885;103535;6139&amp;cmp=knc-go-se:shopad:shopping:pcode::::::dest&amp;gclid=Cj0KCQiAno_uBRC1ARIsAB496IXqQFxTjOrZ_nQMdRgrBApC-ilHyW3APy8V9PyYS789ICZeGs0V6H0aAgS3EALw_wcB&amp;gclsrc=aw.ds">Disney<br/></a> </figcaption>
        </figure>
        <figure>
          <img src="https://images.vanityfair.it/gallery/116346/Big/b1ca3613-410a-4af0-a4b1-0da5f8666e27.jpeg"/>
          <figcaption><b>Il calendario per i fanatici di Harry Potter (e dei Lego)</b><br/>È dedicato alla saga del celebre maghetto il nuovo calendario dell'Avvento lanciato da Lego. All'interno 7 minifig, tra cui Harry, Hermione Granger, Ron Weasley e Albus Silente, oltre a tanti piccoli accessori per aspettare il Natale nella magica atmosfera di Hogwarts.<br/><b>Prezzo</b>: euro 29,99<br/>Lego</figcaption>
        </figure>
        <figure>
          <img src="https://images.vanityfair.it/gallery/116346/Big/5a3f2b42-3594-42a3-aaf9-87902defca32.jpg"/>
          <figcaption><b>Il calendario con i bicchieri da caffè</b><br/>Sacchettini da riempire, addio. Il nuovo formato per il calendario dell'Avvento sono i bicchieri "coffee to go", da riempire e decorare a piacere.<br/><b>Prezzo</b>: euro 21,78<br/>In vendita su <a href="https://www.amazon.it/Calendario-dellAvvento-Fai-Te-Coffee/dp/B074V6Y5QW/ref=sr_1_10?__mk_it_IT=%C3%85M%C3%85%C5%BD%C3%95%C3%91&amp;crid=17YL1DQUJL43Q&amp;keywords=calendario+avvento+fai+da+te&amp;qid=1572530854&amp;sprefix=calendario+avvento+fai%2Caps%2C166&amp;sr=8-10">Amazon</a></figcaption>
        </figure>
        <figure>
          <img src="https://images.vanityfair.it/gallery/116346/Big/930616ee-832e-4a90-82a7-966b4188f7bb.jpg"/>
          <figcaption><b>Il nuovo calendario Playmobil</b><br/>Tra i calendari più amati dai bambini (e non solo) anche quelli targati Playmobil. Tra le proposte di quest'anno “Il negozio dei giocattoli di Natale” con tanti dettagli perfetti per entrare nello spirito natalizio.<br/>Prezzo: euro<b> 24,99<br/></b><b>Playmobil</b></figcaption>
        </figure>
        <figure>
          <img src="https://images.vanityfair.it/gallery/116346/Big/251839d9-7aa8-4e9a-8055-7dfdef4bff56.jpg"/>
          <figcaption><b>Il calendario da sorseggiare</b><br/>Una tisana calda, la copertina e un buon libro: riuscite a immaginare un'attesa migliore? Nel calendario Pompadour 24 infusi selezionati, da quelli alla frutta a quelli a base di erbe, passando per i gusti prettamente invernali. La grafica inoltre è realizzata con i disegni dei bambini aiutati da SOS Villaggi dei Bambini.<br/><b>Prezzo</b>: euro 17,55<br/>In vendita su <a href="https://www.amazon.it/Pompadour-Calendario-dAvvento-62-65-gr/dp/B07WJWF8TJ/ref=sr_1_6?__mk_it_IT=%C3%85M%C3%85%C5%BD%C3%95%C3%91&amp;keywords=calendario+avvento+2019+te&amp;qid=1572529949&amp;sr=8-6">Amazon</a></figcaption>
        </figure>
        <figure>
          <img src="https://images.vanityfair.it/gallery/116346/Big/95a1a779-0791-41d0-8f4d-d01a0d4ab9e0.jpg"/>
          <figcaption><b>Il calendario per i più piccoli</b><br/>Il suo primo calendario dell'Avvento? Quello proposto da My Little Day può essere l'idea giusta: in ogni busta si nasconde uno degli abitanti del bosco, da scoprire giorno dopo giorno e da aggiungere al paesaggio incluso<br/><b>Prezzo</b>: euro 19,90<br/>In vendita su RocketBaby</figcaption>
        </figure>
        <figure>
          <img src="https://images.vanityfair.it/gallery/116346/Big/75313f2a-7b21-49e8-8621-472ce9173ea7.jpg"/>
          <figcaption><b>Il calendario romantico</b><br/>24 scatoline di carta, nei toni del rosa, dell'oro e del blu, da riempire a piacere.<br/><b>Prezzo</b>: euro 14,99<br/><a href="https://www.maisonsdumonde.com/IT/it/p/calendario-dell-avvento-buste-di-carta-con-stampa-197453.htm">Maisons du Monde</a></figcaption>
        </figure>
        <figcaption>Calendari dell'Avvento 2019</figcaption>
      </slideshow>
      <p>
        <b>Candele profumate, infusi per il tè e persino puzzle e bottiglie di vino. L’attesa del Natale quest’anno diventa ancora più divertente, tra caselline da aprire (o da grattare) e piccole sorprese tutte da scoprire</b>
      </p>
      <p>C’è stato un tempo, neanche troppo lontano, in cui pensando al <b>tradizionale calendario dell’Avvento</b> la mente correva alle <b>classiche caselline da aprire</b>, dentro le quali trovare un’immagine natalizia o tutt’al più un goloso <b>cioccolatino</b>.</p>
      <p>Ma i tempi cambiano e così quello che prima era un semplice rituale per scandire i giorni in attesa della Vigilia, oggi è diventato un vero e proprio fenomeno di culto, complici le <b>molteplici reinterpretazioni </b> lanciate sul mercato.</p>
      <p>Tra i calendari dell’Avvento più chiacchierati di recente, quello firmato da <b>Tiffany</b>, contenete 24 iconici quanto costosissimi gioielli, e quello dell’<b>artista britannico Mr Bingo</b> che ha proposto una versione decisamente inusuale, su cui sono raffigurati diversi personaggi rivestiti da una patina dorata tutta da grattare.</p>
      <p>Quest’anno però le sorprese non mancano anche per chi cerca un calendario dell’Avvento originale sì ma comunque “a portata di tasche”. Dimenticate allora i classici cioccolatini perché  i giorni che precedono il Natale possono essere scanditi in modo ancora più divertente.</p>
      <p>Dalle <b>candele profumate</b> da accendere in casa ai <b>divertenti puzzle da comporre</b> fino alle <b>bottiglie di vino da stappare</b> in compagnia, le proposte sono tantissime e perfette per soddisfare anche chi non ama particolarmente l’atmosfera delle feste.</p>
      <p>Se poi siete di quelli che sognano da sempre di realizzare un calendario dell’Avvento hand made ma non hanno mai il tempo di mettersi all’opera con carta e forbici, la soluzione quest’anno può essere quella di puntare sui <b>pratici kit da assemblare</b>: da quello proposto – ovviamente – da Ikea e composto da simpatiche scatolette natalizie da riempire a piacere,  a quello da realizzare con divertenti e originali <b>bicchieri da caffè</b>.</p>
      <p>Infine, per chi volesse portare la magia del Natale anche al lavoro, abbiamo scovato il <b>calendario dell’Avvento perfetto per l’ufficio</b>. Il contenuto? Dalle intramontabili Bic agli indispensabili post-it su cui segnare i propri memo.</p>
      <p>
        <i>Nella gallery in alto allora i calendari dell’Avvento più divertenti di quest’anno.</i>
      </p>
      <related>
        <h4>LEGGI ANCHE</h4>
        <a href="https://www.vanityfair.it/beauty/viso-e-corpo/2019/11/01/calendari-avvento-beauty-foto-natale-2019-regali"/>
      </related>
    </article>
  </body>
</html>