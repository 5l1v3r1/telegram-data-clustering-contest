<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/kyriakos-mhtsotakhs-exoyme-ypoxrewsh-na-efarmosoyme-politikes-filikes-sto-periballon"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Κυριάκος Μητσοτάκης: Εχουμε υποχρέωση να εφαρμόσουμε πολιτικές φιλικές στο περιβάλλον"/>
    <meta property="og:description" content="Στην κλιματική αλλαγή και στις δράσεις της ελληνικής κυβέρνησης αναφέρθηκε ο πρωθυπουργός, Κυριάκος Μητσοτάκης, στην παρέμβασή του στο πλαίσιο του συνεδρίου του ΕΛΚ στο Ζάγκρεμπ."/>
  </head>
  <body>
    <article>
      <h1>Κυριάκος Μητσοτάκης: Εχουμε υποχρέωση να εφαρμόσουμε πολιτικές φιλικές στο περιβάλλον</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Σπύρος Γκουτζάνης</a></address>
      <h4>Στην κλιματική αλλαγή και στις δράσεις της ελληνικής κυβέρνησης αναφέρθηκε ο πρωθυπουργός, Κυριάκος Μητσοτάκης, στην παρέμβασή του στο πλαίσιο του συνεδρίου του ΕΛΚ στο Ζάγκρεμπ.</h4>
      <p>«Έχουμε όχι μόνο πολιτική αλλά και ηθική υποχρέωση να εφαρμόσουμε πολιτικές φιλικές προς το περιβάλλον» ανέφερε ο πρωθυπουργός και πρόσθεσε: «Η ηθική διάσταση είναι προφανής, αλλά και η πολιτική διάσταση είναι επίσης ξεκάθαρη στο μυαλό μου...<b>Είτε θα επιλέξουμε να ηγηθούμε της προσπάθειας δίνοντας εμείς το θετικό παράδειγμα,</b> υλοποιώντας ουσιαστικές πολιτικές που θα έχουν άμεσο αποτέλεσμα,<b> είτε θα χάσουμε την επαφή μας με τη νεότερη γενιά</b> η οποία ευτυχώς ενδιαφέρεται πραγματικά για αυτά τα προβλήματα, πολύ περισσότερο από ότι η δική μας γενιά».</p>
      <p>Για την πολιτική του στην Ελλάδα ανέφερε: «<b>Δεν εφαρμόζουμε αμυντικές, αλλά φιλόδοξες και εμπροσθοβαρείς πολιτικές...</b>Πρώτον πλήρη απολιγνιτοποίηση ως το 2028, παρότι η Ελλάδα είναι χώρα παραγωγός λιγνίτη. Δεύτερον, στόχος της Ελλάδας να γίνει μια χώρα πρωτοπόρος στην παραγωγή καθαρής ενέργειας από ανανεώσιμες πηγές. Τρίτον, προχωράμε πιο γρήγορα από την υπόλοιπη Ευρώπη στη μείωση της χρήσης πλαστικών και συγκεκριμένα στην απαγόρευση των πλαστικών μια χρήσης από το 2021...Η πρόκληση της κλιματικής αλλαγής δεν είναι μόνο ένα πρόβλημα που πρέπει να αντιμετωπίσουμε αλλά ταυτόχρονα μια ευκαιρία. Έχω πει πολλές φορές ότι η ανάπτυξη είτε θα είναι βιώσιμη ή δεν θα υπάρχει».</p>
      <p>Αναφερόμενος, τέλος, στη διεθνή διάσκεψη που θα στην Αθήνα το 2020 για τις επιπτώσεις της κλιματικής αλλαγής στην πολιτιστική κληρονομιά, σημείωσε: «<b>Θα προσπαθήσουμε πετύχουμε την ευαισθητοποίηση σε μια πλευρά της κλιματικής αλλαγής </b>που έχει υποτιμηθεί και αφορά τις επιπτώσεις της κλιματικής αλλαγής στην πολιτιστική μας κληρονομιά. Στο πλαίσιο αυτό θα φιλοξενήσουμε αυτή την υψηλού επιπέδου διάσκεψη, όχι μόνο για να ευαισθητοποιήσουμε αλλά και για να διαμορφώσουμε στέρεα βήματα και ένα σχέδιο δράσης για το πως μπορούμε να προστατεύσουμε την πολιτιστική μας κληρονομιά από τις επιπτώσεις της κλιματικής αλλαγής».</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>