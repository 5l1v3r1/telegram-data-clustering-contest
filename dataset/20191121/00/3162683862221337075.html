<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-SSHA-zakryly-vuhilnu-elektrostantsiyu-potuzhnistyu-2250-MVt/"/>
    <meta property="og:site_name" content="Eco Town"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="У США закрили вугільну електростанцію потужністю 2250 МВт"/>
    <meta property="og:description" content="У США закрили вугільну теплоелектростанцію Навахо потужністю 2250 МВт."/>
  </head>
  <body>
    <article>
      <h1>У США закрили вугільну електростанцію потужністю 2250 МВт</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Наталя Яковлєва</a></address>
      <p>У США закрили вугільну теплоелектростанцію Навахо потужністю 2250 МВт.</p>
      <p>Останні запаси вугілля на підприємстві, яке пропрацювало більше 45 років, згоріли у понеділок, 18 листопада, передає <a href="https://www.usatoday.com/story/money/2019/11/18/navajo-generating-station-coal-plant-arizona-closes/4232386002/">usatoday.com</a>.</p>
      <p>Шахта, яка постачала найбільший вугільний завод на Заході країни, закрилася у серпні - останню партію відправили залізницею, що простяглася на 78 миль між двома пунктами.</p>
      <blockquote>"Закриття заводу було важким, але необхідним рішенням, продиктованим економічними реаліями, - заявив Майк Хаммел, генеральний директор компанії Salt River Project, Арізонська комунальна компанія, яка є власником об'єкта. - Ціни на природний газ та поновлювані джерела енергії, такі як сонячна енергія, стають набагато більш конкурентноздатними за вартістю".</blockquote>
      <p>Рішення про закриття було ухвалене після декількох років обговорень і спроб оптимізувати економічну модель роботи заводу та відповідати екологічним нормам якості повітря.</p>
      <p>Комунальні служби спільно володіють заводом з американським бюро меліорації, яке, поряд з племенами Навахо і Хопі, безуспішно намагалося зберегти електростанцію і шахту Кайента. На вугільних підприємствах працювало 750 чоловік до того, як операції почали згортатися два роки тому, і майже всі робітники були корінними американцями. Більшість працівників заводу вже переведені на нові робочі місця в проекті Солт-Рівер.</p>
      <p>"Це початок нової ери для народу навахо і штату Арізона - часи змінюються, і попит на енергію на основі вугілля падає не тільки у нашому регіоні, а й по всій країні, - заявив президент племені навахо Джонатан Нез. - Нам потрібно змінюватися, використовуючи можливості поновлюваних джерел енергії, і ми плануємо стати лідером в області "зеленої" енергетики".</p>
    </article>
  </body>
</html>