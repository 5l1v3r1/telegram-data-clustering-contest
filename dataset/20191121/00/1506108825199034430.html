<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-trabzonspor-trabzonsporda-ugurcan-cakir-ve-filip-novakin-yerini-alacak-isimler-belli-oldu-352837"/>
    <meta property="og:site_name" content="Fotospor"/>
    <meta property="article:published_time" content="2019-11-21T00:53:00+00:00"/>
    <meta property="og:title" content="Trabzonspor'da Uğurcan Çakır ve Filip Novak'ın yerini alacak isimler belli oldu"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Trabzonspor'da Uğurcan Çakır ve Filip Novak'ın yerini alacak isimler belli oldu</h1>
      <address>
        <time datetime="2019-11-21T00:53:00+00:00">21 Nov 2019, 00:53</time>
      </address>
      <p><b>MKE Ankaragücü</b> maçı öncesi sakat ve cezalı oyuncuların çokluğu sebebiyle kadro kurmakta zorlanan <b>Trabzonspor</b> bir kez daha farklı kadroyla sahaya çıkacak. <b>Uğurcan Çakır</b>'ın kart cezası sebebiyle forma giyemeyeceği maçta kaleye <b>Erce Kardeşler </b>geçecek.<b> Erce Kardeşler </b>ilk kez bir Süper Lig maçında ilk 11'de başlayacak. Erce Kardeşler daha önce yaptığı açıklamada İstanbul’un dev takımları kendisini isterken <b>Trabzonspor</b>’u, Uğurcan’ın yerine kaleyi devralacağı için seçtiğini açıklamıştı.</p>
      <p>
        <b>SOL BEKTE DE İLK KEZ LİG MAÇI OYNAYACAK ABDÜRRAHİM DURSUN</b>
      </p>
      <p>Sezon başından beri 10 oyuncusu sakatlanan Trabzonspor'da, Çekya milli takımı kadrosundaki <b>Filip Novak</b>'tan da kötü haber geldi. Sol kanatta kimin forma giyeceği merak konusu oldu. Teknik direktör <b>Ünal Karaman</b>'ın bu bölgede de Erce Kardeşler gibi kariyerinde ilk kez Süper Lig maçına çıkacak olacak <b>Abdurrahim Dursun</b>’u görevlendirmesi bekleniyor.</p>
      <p>
        <b>İKİSİ DE KRASNODAR MAÇINDA SAHADAYDI</b>
      </p>
      <p>Trabzonspor'da ilk kez Süper Lig maçına çıkacak olan <b>Erce Kardeşler</b> ve <b>Abdurrahim Dursun</b>, bordo mavili takımın Krasnodar ile oynadığı UEFA Avrupa Ligi maçında forma giymişti. İki oyuncunun 90 dakika sahada kaldığı mücadeleden Trabzonspor, 3-1 mağlup ayrılmıştı.</p>
      <p>Kaynak: Fotospor</p>
    </article>
  </body>
</html>