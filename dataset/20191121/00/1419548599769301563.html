<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/index.php/ta/65hq37"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="தமிழக மீனவர்கள் மீது இலங்கை கடற்படை அத்துமீறல்!"/>
    <meta property="og:description" content="தமிழக மீனவர்கள் மீது இலங்கை கடற்படை அத்துமீறல்!"/>
  </head>
  <body>
    <article>
      <h1>தமிழக மீனவர்கள் மீது இலங்கை கடற்படை அத்துமீறல்!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">niruban</a></address>
      <p>
        <b>கச்சத்தீவு அருகே தமிழக எல்லையில் மீன்பிடித்துக் கொண்டிருந்த தமிழக மீனவர்கள் மீது இலங்கை கடற்படை அத்துமீறி தாக்குதல் நடத்தியுள்ள சம்பவம் அதிர்ச்சியை ஏற்படுத்தி உள்ளது. </b>
      </p>
      <p>ராமேஸ்வரம் மீன்பிடித் துறைமுகத்திலிருந்து நேற்று 500க்கும் மேற்பட்ட விசைப்படகில் மீனவர்கள் மீன்பிடிக்க கடலுக்கு சென்றனர். கச்சத்தீவு அருகே தமிழக எல்லையில் மீன்பிடித்துக் கொண்டிருக்கும் போது அங்கு ரோந்து   வந்த இலங்கை கடற்படையினர் மீனவர்களை மீன்பிடிக்க விடாமல் விரட்டி அடித்ததாக கூறப்படுகிறது. அத்துடன், 7 கப்பலில் வந்த இலங்கை கடற்படையினர் மீனவர்களின் விசைப்படகு மீது மோதியதில் விசைப்படகு சேதமடைந்துள்ளது. மேலும் மீன்பிடி வலைகளை அறுத்தும் இலங்கை கடற்கடையினர் அத்துமீறலில் ஈடுபட்டனர். </p>
      <p>இதனிடையே, இலங்கையின் புதிய அதிபராக கோத்தபய ராஜபக்சே பதவியேற்ற அடுத்த நாளிலேயே இலங்கை கடற்படையினரின் தாக்குதல் உச்சத்தில் இருப்பதாக மீனவர்கள் வேதனை தெரிவித்துள்ளனர். எனவே மத்திய மாநில அரசுகள் இலங்கை அரசுடன் பேச்சுவார்த்தை நடத்தி இருநாட்டு மீனவர்களும் சுமூகமான முறையில் மீன் பிடிக்க நடவடிக்கை எடுக்க வேண்டுகோள் விடுத்துள்ளனர்.  </p>
    </article>
  </body>
</html>