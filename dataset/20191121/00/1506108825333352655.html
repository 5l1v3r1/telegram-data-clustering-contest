<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-galatasarayda-terim-sakatliklarin-ardindan-o-isme-sarildi-352828"/>
    <meta property="og:site_name" content="Fotospor"/>
    <meta property="article:published_time" content="2019-11-21T00:32:00+00:00"/>
    <meta property="og:title" content="Galatasaray'da Terim, sakatlıkların ardından o isme sarıldı"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Galatasaray'da Terim, sakatlıkların ardından o isme sarıldı</h1>
      <address>
        <time datetime="2019-11-21T00:32:00+00:00">21 Nov 2019, 00:32</time>
      </address>
      <p><b>Galatasaray</b>’da gündem sakatlıklar... Falcao, Şener ve Andone’dan sonra <b>Muslera</b>, <b>Babel</b>, <b>Luyindama </b>ve<b> Lemina</b>’nın da sakatlanması <b>Galatasaray</b> teknik heyetini adeta yıktı.</p>
      <p>Sakatlanan 4 oyuncudan bel ağrısı bulunan Muslera ve dizinde sıvı birikmesi bulunan Babel’in oynama ihtimalleri olduğu bildirildi. Lemina’nın durumunun ise maç gününe kadar takip edileceği öğrenildi. Luyindama konusunda ise DC Kongo’dan gelen ilk raporlar hiçte parlak değil. Ancak İstanbul’da yapılacak tetkikler durumunun netleşmesini sağlayacak.</p>
      <p>
        <b>Babel'in yetişme ihtimali var</b>
      </p>
      <p><b>Fatih Terim</b>’in ricasıyla Ronald Koeman’ın Hollanda Milli Takım kadrosundan çıkardığı iddia edilen Ryan Babel’in sol dizindeki efüzyonunun korkulduğu gibi menisküs ya da bağ dokuda hasar olmadığı sadece kemikte sıkıntı olduğu bildirildi. Babel’in basit bir tedavi ile Başakşehir maçına yetişme ihtimalinin olduğu ama bunun biraz da oyuncuya bağlı olduğu öğrenildi.</p>
      <p>
        <b>Muslera'nın hafta sonu oynama ihtimali yüksek</b>
      </p>
      <p>Muslera’nın yaşadığı bel ağrılarının sebebinin sık yolculuk yapmaya bağlı yorgunluk olduğu öğrenildi… Uruguaylı kalecinin milli maçlar için ülkesine gidip gelirken jet-lag olmamak için aldığı kas gevşeticiler yüzünden bel ağrısı sıkıntısı yaşadığı bildirildi. Muslera’nın da Babel gibi basit bir tedavi sürecinin ardından Başakşehir maçında oynayabileceği bildirildi.</p>
      <p>
        <b>Lemina idmana çıktı</b>
      </p>
      <p>Çarşamba günü idmana çıkan Mario Lemina'nın tedavisi ise devam ediyor. Lemina’nın Başakşehir maçına yetişme durumu ise Perşembe gününe kadar devam edecek buz ve sıkı bir bandaj tedavisi  sonrasında netleşecek. Günde 4-5 defa 10’ar dakikalık buz tedavisi uygulanacak Gabonlu oyuncu Cuma sabahı denenecek. Eğer kendisini iyi hissederse akşamında Başakşehir karşısında forma giyebilecek.</p>
      <p>
        <b>Fatih Terim, Babel ve Lemina'yı riske etmeyecek iddiası</b>
      </p>
      <p>Fatih Terim’in kafasında ise öncelikle Club Brugge maçı var… gelen bilgilere göre tecrübeli teknik adam Lemina ve Babel’i iyileşse bile Başakşehir maçında riske etmeyecek. Club Brugge maçın saklayacak. Çünkü tecrübeli teknik adama göre UEFA Avrupa Ligi’nde yola devam etmek önemli. Çünkü ligde daha takımlar çok puan kaybedecek. </p>
      <p>
        <b>İkinci kez üst üste 7 Türk ile idman 11'i</b>
      </p>
      <p>Fatih Terim, Başakşehir maçında son dönemde olumlu dönüş aldığı 3-5-2 sisteminden vazgeçmeyi düşünmüyor. Tecrübeli teknik adam, üst üste ikinci idmanda da; Okan, Ahmet, Ömer, Emre Mor, Jimmy Durmaz, Adem Büyük’le 7 Türk oyuncunun yer aldığı bir 11’i kullandı.</p>
      <p>
        <b>Fatih Terim, Belhanda'ya sarıldı</b>
      </p>
      <p>Belhanda devre arasında ayrılacak… Faslı oyuncu ''topuğum ağrıyor'' diye idmanlara da çıkmıyor. Ancak Terim pek çok oyuncusunu sakatlık yüzünden kaybettiği ortamda Faslı oyuncuya şans vermeyi düşünüyor. Ancak. Belhanda’nın buna nasıl cevap vereceği merakla bekleniyor.</p>
      <p>Kaynak: Fotospor</p>
    </article>
  </body>
</html>