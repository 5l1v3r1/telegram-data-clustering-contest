<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/promotion-news/380052"/>
    <meta property="og:site_name" content="beartai"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="CAT มุ่งขยายตลาดด้วยบริการ เปิดแอปพลิเคชันใหม่ตอบสนองไลฟ์สไตล์ลูกค้า"/>
    <meta property="og:description" content="เปิดตัว 2 แอปพลิเคชัน บนสมาร์ทดีไวซ์ C internet Mobile App ตอบโจทย์การให้บริการที่รวดเร็ว สะดวกสบายสำหรับผู้ใช้งาน และ C nema Mobile App ตอบสนองความต้องการคอนเทนท์ด้านความบันเทิง ภาพยนตร์ ซีรีส์ สารคดี ฯลฯ บนสมาร์ทดีไวซ์แบบ HD เพื่อประสบการณ์ที่ดีที่สุด และความคุ้มค่าในการเลือกใช้บริการ"/>
  </head>
  <body>
    <article>
      <h1>CAT มุ่งขยายตลาดด้วยบริการ เปิดแอปพลิเคชันใหม่ตอบสนองไลฟ์สไตล์ลูกค้า</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Pornnapat Kaewbandit</a></address>
      <p>เปิดตัว 2 แอปพลิเคชัน บนสมาร์ทดีไวซ์ C internet Mobile App ตอบโจทย์การให้บริการที่รวดเร็ว สะดวกสบายสำหรับผู้ใช้งาน และ C nema Mobile App ตอบสนองความต้องการคอนเทนท์ด้านความบันเทิง ภาพยนตร์ ซีรีส์ สารคดี ฯลฯ บนสมาร์ทดีไวซ์แบบ HD เพื่อประสบการณ์ที่ดีที่สุด และความคุ้มค่าในการเลือกใช้บริการ</p>
      <p>ดร.ดนันท์ สุภัทรพันธุ์ รองกรรมการผู้จัดการใหญ่ สายงานการตลาดและบริการ บริษัท กสท โทรคมนาคม จำกัด (มหาชน) หรือ CAT เปิดเผยว่าเราให้ความสำคัญอย่างมากต่อการมอบประสบการณ์ที่ดีที่สุดให้กับลูกค้า ซึ่งเป็นส่วนหนึ่งของการสร้าง Customer Branding ตาม Brand DNA ของ CAT ด้วยการเข้าถึงลูกค้า เข้าใจความต้องการ และปรับตัวให้สอดรับกับพฤติกรรมที่เปลี่ยนไปของลูกค้าให้ได้มากที่สุด</p>
      <figure>
        <img src="https://www.beartai.com/wp-content/uploads/2019/11/cnema02.jpg"/>
      </figure>
      <p>“ปัจจุบันการใช้งานอินเทอร์เน็ตเป็นเหมือนปัจจัยที่ 5 ของทุกกลุ่มไปแล้ว โดยเฉพาะการใช้อินเทอร์เน็ตความเร็วสูงบนสมาร์ทดีไวซ์ต่างๆ ไม่ว่าจะเป็นโทรศัพท์สมาร์ทโฟน แท็บเล็ต หรือแม้แต่สมาร์ททีวี ผ่านการเชื่อมต่อด้วย Wi-Fi ดังนั้นความแรงและความเสถียรของสัญญาณ Wi-Fi จึงเป็นเรื่องสำคัญที่สำหรับลูกค้ามาก อย่างไรก็ตาม หลายต่อหลายครั้งที่ปัญหาการใช้งานอินเทอร์เน็ตของลูกค้าไม่ได้เกิดจากปัญหาของเครือข่าย แต่เกิดจากปัญหาการเชื่อมต่ออุปกรณ์ภายในบ้านเข้ากับเครือข่ายเช่น Wi-Fi หรือปัญหาอื่นๆ ที่อาจเกิดขึ้นได้ ซึ่ง CAT ต้องการจะให้บริการ และสนับสนุนการใช้งานของลูกค้าให้เกิดความพึงพอใจสูงสุด และช่วยแก้ปัญหาของลูกค้าได้อย่างรวดเร็วที่สุด CAT จึงได้พัฒนาแอปพลิเคชัน ‘C internet Mobile App’ ขึ้นเพื่อให้ลูกค้าได้รับประสบการณ์การใช้งานที่ดีที่สุดและราบรื่นที่สุด”</p>
      <p>ดร. ดนันท์ เปิดเผยว่า จุดเด่นของบริการ C internet Mobile App คือการเป็น On Demand One-Stop-Service Application สำหรับลูกค้าผู้ใช้งานอินเทอร์เน็ตของ CAT เพื่อใช้เป็นช่องทางในการสื่อสารแบบสองทางกับผู้ใช้บริการ และยกระดับการให้บริการเพื่อความรวดเร็วและสะดวกสบายสูงสุดสำหรับลูกค้า โดยลูกค้าสามารถเลือกทำรายการ และรับบริการได้อย่างรวดเร็ว ไม่ว่าจะเป็นการตรวจสอบรายละเอียด แพ็กเกจให้บริการของลูกค้า การชำระค่าบริการผ่านระบบ Payment Gateway ที่มีความปลอดภัยสูงมาตรฐานสากล โดยสามารถเลือกชำระค่าบริการผ่านบัตรเครดิต หรือเดบิตได้และมีการตัดยอดบิลแบบ Real Time ซึ่งระบบจะหักล้างยอดบิลที่ค้างได้ทันทีทำให้ลูกค้าที่อยู่ในสถานะตัดสัญญาณชั่วคราวสามารถกลับมาใช้บริการได้ตามปรกติอย่างรวดเร็ว พร้อมบริการทดสอบความเร็วการใช้งานอินเทอร์เน็ต (Speed Test)</p>
      <figure>
        <img src="https://www.beartai.com/wp-content/uploads/2019/11/Cinternet-01.jpg"/>
      </figure>
      <p>“C internet Mobile App ยังเพิ่มความสะดวกสบายด้วยการแจ้งซ่อมโดยส่งภาพถ่าย หรือคลิปวีดีโอเพื่อขอคำปรึกษาจากฝ่ายสนับสนุนทางเทคนิคได้โดยตรง ซึ่งจะช่วยตอบโจทย์การแก้ปัญหาของลูกค้าได้ตรงจุด และรวดเร็วกว่าการติดต่อฝ่ายสนับสนุนด้วยการอธิบายผ่านทางโทรศัพท์หรือรอช่างเข้าไปตรวจสอบปัญหาที่บ้าน โดย CAT มีแผนที่จะพัฒนาบริการด้านการสนับสนุนทางเทคนิคนี้จากการส่งภาพหรือคลิปวีดีโอ มาเป็นการ Live VDO Chat เพื่อแจ้งปัญหาและให้บริการได้รวดเร็วและตรงจุดยิ่งขึ้น นอกจากนี้ CAT ยังมีโปรโมชั่นพิเศษสำหรับผู้ใช้ คือทันทีที่ทำการติดตั้งแอปพลิเคชัน จะได้รับ 50 points ที่สามารถสะสมเพื่อใช้ Redeem หรือแลกของรางวัลต่างๆ ผ่านแอปพลิเคชัน หรือใช้ลุ้นรับของรางวัลมากมาย อาทิ มอเตอร์ไซค์ โทรทัศน์ และของรางวัลอื่นๆ ที่จะหมุนเวียน และเพิ่มเติมอย่างต่อเนื่อง”</p>
      <figure>
        <img src="https://www.beartai.com/wp-content/uploads/2019/11/Cinternet-02.jpg"/>
      </figure>
      <p>ดร.ดนันท์ กล่าวเพิ่มเติมว่าผู้บริโภคมีแนวโน้มต้องการใช้งานอินเทอร์เน็ตที่มีความเร็วมากขึ้นเรื่อยๆ ซึ่งยิ่งผู้บริโภคเลือกใช้บริการอินเทอร์เน็ตความเร็วสูงมากขึ้นเท่าไหร่ ต้องยิ่งให้ความสำคัญกับการให้บริการที่ดีมากขึ้นเท่านั้น โดยปัจจุบัน ผู้บริโภคกว่า 50% ใช้บริการอินเทอร์เน็ตในการดูคอนเทนท์ต่างๆ เป็นหลัก</p>
      <p>“พฤติกรรมของผู้บริโภคปัจจุบันคือการเลือกคอนเทนท์ในลักษณะของ On-Demand คือเลือกชมเรื่องที่ต้องการ ในเวลาที่ต้องการ บนดีไวซ์ที่ต้องการ ดังนั้นจะเห็นได้ว่าการรับชมรายการย้อนหลัง หรือการใช้บริการ Streaming เป็นที่นิยมมากขึ้นเรื่อยๆ CAT จึงต้องการมอบมูลค่าเพิ่มให้กับลูกค้าด้วยการเปิดบริการแอปพลิเคชัน C nema Mobile App ที่ตอบโจทย์ความต้องการด้านการบริโภคคอนเทนท์ให้กับลูกค้า โดยจุดเด่นของ C nema Mobile App อยู่ที่การเลือกรับชมภาพยนตร์ ซีรีย์ สารคดี ดิจิทัลทีวีแบบความคมชัดสูงได้ตามความต้องการ บนทุกดีไวซ์ที่เชื่อมต่อได้ โดยเรามีแผนที่จะเพิ่มเนื้อหาอื่นๆ นอกเหนือจากที่มีอยู่ในปัจจุบัน อาทิ เนื้อหาสำหรับเด็ก และสารคดีต่างๆ”</p>
      <figure>
        <img src="https://www.beartai.com/wp-content/uploads/2019/11/cnema01.jpg"/>
      </figure>
      <p>นอกจากนี้ ดร.ดนันท์ ยังได้ย้ำว่า CAT ให้ความสำคัญกับกลุ่มลูกค้าทุก Segment ไม่ว่าจะเป็นกลุ่มลูกค้าทั่วไป กลุ่มลูกค้าองค์กร กลุ่มลูกค้าธุรกิจ กลุ่มลูกค้า E-Commerce ไปจนถึงกลุ่มลูกค้าที่มีความต้องการเฉพาะ อาทิ กลุ่ม Gamer และ Caster โดยเรามุ่งมั่นที่จะพัฒนาบริการ และมอบมูลค่าเพิ่มให้กับลูกค้าทุกกลุ่ม รวมถึงนำเสนอ Package ที่เหมาะสมกับทุกกลุ่มความต้องการ ภายใต้แนวคิด Customer Centric ซึ่งเป็นหนึ่งใน C-A-T-A-L-Y-S-T ซึ่งเป็น Brand DNA ของ CAT อีกด้วย</p>
      <p>“เรากำลังเตรียมทีม CAT Internet Expert เพื่อเข้าไปแนะนำบริการ การติดตั้ง ตรวจเช็คพร้อมวัดค่าสัญญาณในแต่ละจุด และแนะนำแพ็กเกจบริการให้กับลูกค้า เพื่อความพึงพอใจสูงสุดอีกด้วย” ดร.ดนันท์</p>
      <figure>
        <img src="https://www.beartai.com/wp-content/uploads/2019/11/CAT-exe1.jpg"/>
      </figure>
    </article>
  </body>
</html>