<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ryanair-sanctionata-din-cauza-plangerii-unui-pasager-o-instanta-a-decis-ca-taxa-practicata-de-companie-pentru-bagajul-de-mana-este-excesiva-18601768"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ryanair, sancţionată din cauza plângerii unui pasager. O instanţă a decis că taxa practicată de companie pentru bagajul de mână este „excesivă”"/>
    <meta property="og:description" content="O instanţă spaniolă a decis că taxa practicată de compania aeriană Ryanair pentru bagajul de mână este „excesivă” după ce un pasager a fost amendat pentru că a luat o geantă fără a plăti taxa..."/>
  </head>
  <body>
    <article>
      <h1>Ryanair, sancţionată din cauza plângerii unui pasager. O instanţă a decis că taxa practicată de companie pentru bagajul de mână este „excesivă”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/departamentul-economic" target="_blank">Departamentul Economic</a></address>
      <h3>Ryanair, sancţionată din cauza plângerii unui pasager. O instanţă a decis că taxa practicată de companie pentru bagajul de mână este „excesivă”</h3>
      <p>O instanţă spaniolă a decis că taxa practicată de compania aeriană Ryanair pentru bagajul de mână este „excesivă” după ce un pasager a fost amendat pentru că a luat o geantă fără a plăti taxa suplimentară, anunţă BBC.</p>
      <p>Pasagerul a fost obligat să plătească o amendă de 20 de euro pentru a-şi aduce bagajul de 10 kg la bord.</p>
      <p>Ryanair permite ca bagaj de mână gratuit doar acelea care pot fi depozitate sub scaunul din faţă.</p>
      <p>Compania aeriană a declarat că nu îşi va schimba politica de bagaj.</p>
      <p>Pasagerul călătorea de la Madrid la Bruxelles.</p>
      <p>Compania aeriană percepe clienţilor o taxă suplimentară pentru transportul la bord a oricărui alt obiect personal. Sacoşele mai mari pot necesita, de asemenea, o taxă pentru bagaje.</p>
      <p>În hotărârea sa, Curtea Comercială a decis că suma plătită de femeie trebuie restituită cu dobândă.</p>
      <p>Bagajul s-ar fi putut găsi cu uşurinţă locul în cabină, a spus judecătorul.</p>
      <p>Aceasta a decis nulitatea condiţiilor impuse de Ryanair şi a cerut eliminarea acesteia din termene şi condiţii.</p>
      <p>Cu toate acestea, judecătorul nu a acordat şi o compensaţie, pentru că a considerat că întâmplarea nu a provocat suficient stres pasagerului nemulţumit.</p>
      <p>Compania aeriană a spus că nu îşi va schimba politica.</p>
      <p>„Această hotărâre nu va afecta politica de bagaje a Ryanair, nici în trecut, nici în viitor, deoarece este un caz izolat care a interpretat greşit libertatea noastră comercială de a determina dimensiunea bagajelor", se arată într-un comunicat al companiei.</p>
      <p>Hotărârea nu poate fi atacată cu apel.</p>
    </article>
  </body>
</html>