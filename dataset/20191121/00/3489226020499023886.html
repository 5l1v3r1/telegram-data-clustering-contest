<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/o-megistanas-maikl-mploympergk-thelei-na-ginei-proedros-twn-hpa"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ο μεγιστάνας Μάικλ Μπλούμπεργκ θέλει να γίνει πρόεδρος των ΗΠΑ"/>
    <meta property="og:description" content="Ο Μπλούμπεργκ κατέθεσε την Πέμπτη όλα τα απαραίτητα έγγραφα στην Εκλογική Επιτροπή και θα διεκδικήσει το χρίσμα των Δημοκρατικών για τις προεδρικές εκλογές του 2020."/>
  </head>
  <body>
    <article>
      <h1>Ο μεγιστάνας Μάικλ Μπλούμπεργκ θέλει να γίνει πρόεδρος των ΗΠΑ</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Ο Μπλούμπεργκ κατέθεσε την Πέμπτη όλα τα απαραίτητα έγγραφα στην Εκλογική Επιτροπή και θα διεκδικήσει το χρίσμα των Δημοκρατικών για τις προεδρικές εκλογές του 2020.</h4>
      <p>Ο πρώην δήμαρχος της <b>Νέας Υόρκης</b> και σημαντικότατος «παίκτης» των ΜΜΕ στις ΗΠΑ, στρέφεται πλέον στη διαδικασία συγκέντρωσης χρημάτων για την οργάνωση της προεκλογικής του καμπάνιας. Αν και οι συνεργάτες του επιμένουν για το ότι δεν έχει ληφθεί η τελική απόφαση από τον 77χρονο δισεκατομμυριούχο, όλες οι ενδείξεις οδηγούν στο συμπέρασμα πως θα τεθεί αντίπαλος του <b>Τζο Μπάιντεν </b>για το χρίσμα των Δημοκρατικών.</p>
      <h3>Ποιος είναι ο Μπλούμπεργκ</h3>
      <p>Διετέλεσε δήμαρχος της Νέας Υόρκης, ενώ είναι πρόεδρος και ιδρυτής του ομώνυμου οικονομικού ειδησεογραφικού πρακτορείου και σύμφωνα με το περιοδικό <b>Forbes </b>είναι ο ένατος πλουσιότερος άνθρωπος του κόσμου, με περιουσία ύψους 55,5 δισεκατομμυρίων δολαρίων. Στις εκλογές του 2016 σκεφτόταν να κατέβει ως ανεξάρτητος όμως στη συνέχεια δήλωσε ότι δεν ήθελε να διχάσει τους Δημοκρατικούς απέναντι στην υποψηφιότητα του<b> Ντόναλντ Τραμπ.</b></p>
      <p>Σχεδόν όλη του τη ζωή <b>Ρεπουμπλικάνος </b>ο μεγιστάνας <b>δήλωνε για ένα διάστημα ανεξάρτητος πριν ενταχθεί στους Δημοκρατικούς.</b></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>