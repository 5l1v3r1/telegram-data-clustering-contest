<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/6q57v5"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="அமைச்சர் தலைமையில் நடைபெற்ற குறைதீர்ப்பு கூட்டத்தில் திமுக எம்எல்ஏவுக்கு அனுமதி மறுப்பு...!"/>
    <meta property="og:description" content="அமைச்சர் தலைமையில் நடைபெற்ற குறைதீர்ப்பு கூட்டத்தில் திமுக எம்எல்ஏவுக்கு அனுமதி மறுப்பு...!"/>
  </head>
  <body>
    <article>
      <h1>அமைச்சர் தலைமையில் நடைபெற்ற குறைதீர்ப்பு கூட்டத்தில் திமுக எம்எல்ஏவுக்கு அனுமதி மறுப்பு...!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">nandhakumar</a></address>
      <p>
        <b>கோவையில் அமைச்சர் தலைமையில் நடைபெற்ற குறைதீர்ப்பு கூட்டத்தில், அத்தொகுதியின் திமுக சட்டமன்ற உறுப்பினருக்கு அனுமதி மறுத்ததால் பரபரப்பு ஏற்பட்டது. </b>
      </p>
      <p>கோவை சிங்காநல்லூர் வரதராஜபுரம் பகுதி மாநாகராட்சி பள்ளியில் முதலமைச்சரின் சிறப்பு குறைதீர்ப்பு கூட்டம் அமைச்சர் எஸ்.பி.வேலுமணி தலைமையில் நடைபெற்றது. அரசு நிகழ்ச்சி நடத்தப்படுவது குறித்த தகவலை அதிகாரிகள் தனக்கு தெரிவிக்கவில்லை என திமுக சட்டமன்ற உறுப்பினர் கார்த்திக் குற்றஞ்சாட்டினார்.</p>
      <p>தொடர்ந்து குறைகேட்பு முகாமில் பங்கேற்க சென்ற போது அவருக்கு அனுமதி மறுத்ததாக கூறப்படுகிறது. இதனையடுத்து காவல் துறையினர் சட்டமன்ற உறுப்பினர் கார்த்திக்குடன் பேச்சுவார்த்தை நடத்தினர். முதலமைச்சரின் சிறப்பு குறைதீர்ப்பு கூட்டம், அரசு விழா கிடையாது என நிகழ்ச்சி ஏற்பாட்டாளர்கள் தெரிவித்ததற்கு சட்டமன்ற உறுப்பினர் கார்த்திக் கண்டனம் தெரிவித்தார். </p>
    </article>
  </body>
</html>