<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/gia-prosfygikometanasteytiko-tha-milhsei-o-mhtsotakhs-sto-synedrio-toy-elk"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Για προσφυγικό/μεταναστευτικό θα μιλήσει ο Μητσοτάκης στο συνέδριο του ΕΛΚ"/>
    <meta property="og:description" content="Με τη συνάντησή του με τον Κροάτη ομόλογό του, Αντρέι Πλένκοβιτς, αρχίζει η δεύτερη ημέρα του πρωθυπουργού Κυριάκου Μητσοτάκη στο Ζάγκρεμπ, στο πλαίσιο της συμμετοχής του στο συνέδριο του Ευρωπαϊκού Λαϊκού Κόμματος."/>
  </head>
  <body>
    <article>
      <h1>Για προσφυγικό/μεταναστευτικό θα μιλήσει ο Μητσοτάκης στο συνέδριο του ΕΛΚ</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Με τη συνάντησή του με τον Κροάτη ομόλογό του, Αντρέι Πλένκοβιτς, αρχίζει η δεύτερη ημέρα του πρωθυπουργού Κυριάκου Μητσοτάκη στο Ζάγκρεμπ, στο πλαίσιο της συμμετοχής του στο συνέδριο του Ευρωπαϊκού Λαϊκού Κόμματος.</h4>
      <p>Τον κ. Μητσοτάκη θα υποδεχθεί στις 08:00 (09:00 ώρα Ελλάδας) στο γραφείο του ο πρωθυπουργός της Κροατίας. Στη συνέχεια, ο κ. Μητσοτάκης θα επιστρέψει στη Ζάγκρεμπ αρένα για να συμμετάσχει στις εργασίες του συνεδρίου του ΕΛΚ και να ψηφίσει στις εκλογές για τους αντιπροέδρους του κόμματος, στις οποίες μεταξύ των υποψηφίων είναι και ο πρόεδρος του Δημοκρατικού Συναγερμού της Κύπρου Αβέρωφ Νεοφύτου.</p>
      <p>Στις 10:00 (11:00 ώρα Ελλάδος) ο κ. Μητσοτάκης θα συμμετάσχει σε πάνελ του συνεδρίου με θέμα τις πρωτοβουλίες του ΕΛΚ για την αντιμετώπιση της κλιματικής αλλαγής.</p>
      <p>Λίγα λεπτά πριν από το μεσημέρι, στις 11:50 ο πρωθυπουργός θα εκφωνήσει την κεντρική ομιλία του στην ολομέλεια του συνεδρίου του ΕΛΚ, κατά την οποία αναμένεται να αναφερθεί εκτενώς στο προσφυγικό-μεταναστευτικό.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>