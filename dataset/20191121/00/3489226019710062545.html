<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/225-diaswseis-apo-to-limeniko-se-mia-mera-synexizontai-oi-metafores-metanastwnprosfygwn"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="225 διασώσεις από το Λιμενικό σε μια μέρα - Συνεχίζονται οι μεταφορές μεταναστών/προσφύγων"/>
    <meta property="og:description" content=" Στη διάσωση και περισυλλογή 225 μεταναστών και προσφύγων, σε πέντε διαφορετικά περιστατικά που έλαβαν χώρα σε νησιά του ανατολικού Αιγαίου, προχώρησε το τελευταίο 24ωρο το Λιμενικό Σώμα Ελληνική Ακτοφυλακή."/>
  </head>
  <body>
    <article>
      <h1>225 διασώσεις από το Λιμενικό σε μια μέρα - Συνεχίζονται οι μεταφορές μεταναστών/προσφύγων</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4> Στη διάσωση και περισυλλογή 225 μεταναστών και προσφύγων, σε πέντε διαφορετικά περιστατικά που έλαβαν χώρα σε νησιά του ανατολικού Αιγαίου, προχώρησε το τελευταίο 24ωρο το Λιμενικό Σώμα Ελληνική Ακτοφυλακή.</h4>
      <p>Σύμφωνα με το αρχηγείο του Λιμενικού τα περιστατικά αυτά σημειώθηκαν σε θαλάσσιες περιοχές των νησιών <b>Σαμοθράκης, Λέσβου και Κω.</b></p>
      <p>Άλλοι<b> 210 </b>μετανάστες και πρόσφυγες αποβιβάστηκαν το τελευταίο 24ωρο με λέμβους σε πέντε διαφορετικά περιστατικά που έλαβαν χώρα στα νησιά <b>Λέσβος, Χίος, Σάμος, Ικαρία και Κρήτη</b>.</p>
      <h3>Συνεχίζονται οι μεταφορές στην ενδοχώρα</h3>
      <p>  Στο λιμάνι του Πειραιά κατέπλευσε στις 07:20 σήμερα το επιβατηγό οχηματαγωγό πλοίο «Διαγόρας», μεταφέροντας <b>33</b> μετανάστες και πρόσφυγες από τη <b>Μυτιλήνη και έναν από τη Χίο.</b></p>
      <p>Οι μετανάστες και πρόσφυγες αναμένεται να επιβιβαστούν σε λεωφορεία με προορισμό δομές φιλοξενίας.</p>
      <p>Στις 11:10 αναμένεται να καταπλεύσει στο λιμάνι του Πειραιά και το επιβατηγό οχηματαγωγό πλοίο "blue star patmos" μεταφέροντας <b>22</b> μετανάστες και πρόσφυγες από την <b>Κω και 2 από τη Ρόδο.</b></p>
      <p>ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>