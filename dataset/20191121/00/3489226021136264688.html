<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ayth-einai-h-poinh-gia-ton-opado-poy-petaxe-rolo-tameiakhs-mhxanhs-sto-paok-olympiakos"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Αυτή είναι η ποινή για τον οπαδό που πέταξε ρολό ταμειακής μηχανής στο ΠΑΟΚ - Ολυμπιακός"/>
    <meta property="og:description" content="Σε δύο μήνες, από δώδεκα που ήταν η πρωτόδικη, μείωσε το Τριμελές Πλημμελειοδικείο Θεσσαλονίκης την ποινή φυλάκισης για τον 28χρονο οπαδό του ΠΑΟΚ, από το χέρι του οποίου εκσφενδονίστηκε ρολό ταμειακής μηχανής εναντίον του πρώην προπονητή του Ολυμπιακού Όσκαρ Γκαρθία."/>
  </head>
  <body>
    <article>
      <h1>Αυτή είναι η ποινή για τον οπαδό που πέταξε ρολό ταμειακής μηχανής στο ΠΑΟΚ - Ολυμπιακός</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Σε δύο μήνες, από δώδεκα που ήταν η πρωτόδικη, μείωσε το Τριμελές Πλημμελειοδικείο Θεσσαλονίκης την ποινή φυλάκισης για τον 28χρονο οπαδό του ΠΑΟΚ, από το χέρι του οποίου εκσφενδονίστηκε ρολό ταμειακής μηχανής εναντίον του πρώην προπονητή του Ολυμπιακού Όσκαρ Γκαρθία.</h4>
      <p>Το περιστατικό συνέβη το <b>Φεβρουάριο του 2018</b> και οδήγησε στην ματαίωση του αγώνα ανάμεσα στον ΠΑΟΚ και τον Ολυμπιακό που ήταν προγραμματισμένος να διεξαχθεί στο γήπεδο της Τούμπας. Εξετάζοντας την υπόθεση σε δεύτερο βαθμό, το δικαστήριο αθώωσε τον 28χρονο για την πράξη της επικίνδυνης σωματικής βλάβης, κάνοντας δεκτό τον σχετικό ισχυρισμό της υπεράσπισης, ενώ τον έκρινε ένοχο για το αδίκημα της ρίψης αντικειμένου, με βάση τον αθλητικό νόμο.</p>
      <p>Υπό τις συνθήκες αυτές και με την αναγνώριση του ελαφρυντικού της μεταγενέστερης καλής συμπεριφοράς, οι δικαστές τον τιμώρησαν με φυλάκιση δύο μηνών, ποινή η οποία ανεστάλη για μία τριετία. Σύμφωνα με την ίδια απόφαση, ο κατηγορούμενος δεσμεύεται για συνολικά δύο χρόνια να εμφανίζεται σε Αστυνομικό Τμήμα του τόπου κατοικίας του, κάθε φορά που δίνει επίσημο αγώνα η ομάδα ποδοσφαίρου του <b>ΠΑΟΚ</b>.</p>
      <figure>
        <iframe src="https://www.youtube.com/embed/ILJmGt1juCI" width="480" height="270" data-service="Youtube" scrolling="no"/>
      </figure>
      <p>(ΑΠΕ-ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>