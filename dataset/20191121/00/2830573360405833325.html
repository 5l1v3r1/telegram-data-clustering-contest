<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/news-motori/2019/11/21-63614404/la_serie_fast_furious_spy_racers_su_netflix_il_26_dicembre/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="La serie &quot;Fast &amp; Furious: Spy Racers&quot; su Netflix il 26 dicembre"/>
    <meta property="og:description" content="La data è stata ufficializzata tramite un tweet da DreamWorks, che ha reso pubbliche anche varie immagini prese direttamente dallo spin-off animato della saga "/>
  </head>
  <body>
    <article>
      <h1>La serie "Fast &amp; Furious: Spy Racers" su Netflix il 26 dicembre</h1>
      <h2>La data è stata ufficializzata tramite un tweet da DreamWorks, che ha reso pubbliche anche varie immagini prese direttamente dallo spin-off animato della saga </h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>La nuova serie animata "<b>Fast &amp; Furious: Spy Racers</b>" sbarcherà su <b>Netflix</b> il 26 dicembre. Questo l'annuncio ufficiale postato su Twitter da DreamWorks, che ha confermato tutto il cast e ha mostrato tante immagini dello spin-off d'animazione.</p>
      <figure>
        <a href="https://www.tuttosport.com/foto/motori/news-motori/2019/11/21-63613615/fast_furious_spy_racers_gli_scatti/">
          <img src="https://cdn.tuttosport.com/images/2019/11/21/161402154-d7ff91a6-ad89-4da2-bfe2-c3d2a1038aec.jpg"/>
        </a>
        <figcaption>Fast &amp; Furious: Spy Racers, gli scatti<br/><a href="https://www.tuttosport.com/foto/motori/news-motori/2019/11/21-63613615/fast_furious_spy_racers_gli_scatti/">Guarda la gallery</a></figcaption>
      </figure>
      <h3>PROTAGONISTA UN ALTRO TORETTO</h3>
      <p>Il protagonista di Spy Racers è <b>Tony Toretto</b>, il cugino più giovane di Dom. Lui e i suoi amici sono reclutati da un’agenzia governativa per infiltrarsi in un campionato di corse d’elite che in realtà funge da copertura per un’organizzazione criminale. L’interpretazione dei personaggi è affidata: a <b>Tyler Posey</b>, che presta la voce al protagonista; <b>Camille Ramsey</b> nei panni di Layla Grey; <b>Luke Youngblood</b> impersona Frostee Benson; poi Charlet Chung, Jorge Diaz, Manish Dayal e ospiti come SImilce Diesel (figlia di Vin), Renee Elise Goldsberry, Jimmy Tatro, Carlos Alazraqui, Eric Bauza, Grey Griffin, Kevin Michael Richardson, Fred Tatascione e True Valentino.</p>
      <h3>NEL 2020 IL NUOVO FILM</h3>
      <p>La saga di <a href="https://www.tuttosport.com/news/motori/news-motori/2019/09/20-61362064/_fast_furious_il_primo_film_compie_18_anni/">Fast &amp; Furious</a> è il franchising più di successo per la Universal Pictures con <b>sei miliardi di dollari</b> guadagnati nei nove film (compresi videogiochi, giocattoli e gadget prodotti) e negli spin-off. “Fast &amp; Furious: Spy Racers” sarà su Netflix il giorno di Santo Stefano, mentre il nono capitolo della saga principale è atteso negli Stati Uniti per il <b>22 maggio 2020</b>.</p>
      <figure>
        <iframe data-src="https://twitter.com/DRMWRX/status/1196496047293337600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.tuttosport.com/archivio/motori/news-motori"/>
        <a href="https://www.tuttosport.com/news/motori/news-motori/2019/09/20-61362064/_fast_furious_il_primo_film_compie_18_anni/?related_news"/>
        <a href="https://www.tuttosport.com/news/motori/news-motori/2019/08/23-60268677/charlize_theron_in_acrobazia_per_il_lancio_di_hyperdrive_video/?related_news"/>
        <a href="https://www.tuttosport.com/news/motori/news-motori/2019/06/19-58152136/fast_and_furious_spy_racers_su_netflix_-_il_trailer/?related_news"/>
        <a href="https://www.tuttosport.com/news/motori/news-motori/2019/11/21-63607916/maserati_un_muletto_anticipa_i_dettagli_della_nuova_supersportiva/?related_news"/>
      </related>
    </article>
  </body>
</html>