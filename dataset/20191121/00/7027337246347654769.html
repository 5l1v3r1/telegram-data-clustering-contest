<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699495/%D8%B9%D8%B1%D8%A8%D8%B3%D8%AA%D8%A7%D9%86-%D8%BA%D9%86%DB%8C-%D8%B3%D8%A7%D8%B2%DB%8C-%D8%AF%D8%B1-%D9%81%D8%B1%D8%AF%D9%88-%D8%AA%D9%87%D8%AF%DB%8C%D8%AF-%D8%B9%D9%84%DB%8C%D9%87-%D8%AC%D8%A7%D9%85%D8%B9%D9%87-%D8%AC%D9%87%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="عربستان: غنی سازی در فردو تهدید علیه جامعه جهانی است"/>
    <meta property="og:description" content="سفیر عربستان در آژانس بین‌‎المللی انرژی اتمی اعلام کرده است که تاسیاست فردو تهدیدی علیه جامعه جهانی است."/>
  </head>
  <body>
    <article>
      <h1>عربستان: غنی سازی در فردو تهدید علیه جامعه جهانی است</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039325_643.jpg"/>
      </figure>
      <p>سفیر عربستان در آژانس بین‌‎المللی انرژی اتمی اعلام کرده است که تاسیاست فردو تهدیدی علیه جامعه جهانی است.</p>
      <p>به گزارش خبرگزاری مهر به نقل از الحدث، «عبدالله بن خالد» سفیر عربستان سعودی در آژانس بین‌المللی اتمی در وین، در اظهاراتی مداخله جویانه اتهاماتی را علیه ایران مطرح کرد.</p>
      <p>سفیر عربستان در آژانس بین‌المللی انرژی اتمی در اظهارات خود مدعی شده است که غنی‌سازی اورانیوم در «فردو» برای جامعه جهانی یک تهدید به شمار می‌رود.</p>
      <p>بن خالد همچنین مدعی شده است که گزارش‌های آژانس نشان دهنده سرپیچی ایران از توافق هسته‌ای در زمینه درصد غنی‌سازی اورانیوم، میزان غنی‌سازی و راه‌اندازی سانتریفیوژهای پیشرفته است.</p>
      <p>سفیر عربستان با ادعای این که اقدامات ایران نشان دهنده کاستی‌های توافق هسته‌ای است، همچنین ایران را به ایجاد ناامنی در منطقه متهم کرد.</p>
      <p>ادعاهای سفیر عربستان در حالی مطرح شده که روز گذشته نیز پادشاه سعودی ادعاها و اتهاماتی را علیه ایران در جریان حادثه آرامکو مطرح کرد، هرچند ایران تا کنون این اتهامات را رد کرده است.</p>
    </article>
  </body>
</html>