<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/syriza-h-nd-dinei-polla-stoys-ligoys-kai-liga-stoys-polloys"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ΣΥΡΙΖΑ: Η ΝΔ δίνει πολλά στους λίγους και λίγα στους πολλούς"/>
    <meta property="og:description" content="Ο ΣΥΡΙΖΑ εκτοξεύει τα «βέλη» του κατά της ΝΔ για τον προϋπολογισμό του 2020 αλλά και για την οικονομική πολιτική της."/>
  </head>
  <body>
    <article>
      <h1>ΣΥΡΙΖΑ: Η ΝΔ δίνει πολλά στους λίγους και λίγα στους πολλούς</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Ο ΣΥΡΙΖΑ εκτοξεύει τα «βέλη» του κατά της ΝΔ για τον προϋπολογισμό του 2020 αλλά και για την οικονομική πολιτική της.</h4>
      <p>Στην ανακοίνωση, ο <b>ΣΥΡΙΖΑ</b> τονίζει, μεταξύ άλλων, ότι ο <b>προϋπολογισμός</b> προβλέπει φοροελαφρύνσεις για τους πλουσίους, αλλά όχι για τους φτωχούς, ενώ διαψεύδει τις ελπίδες για βελτίωση της κατάστασης της μεσαίας τάξης. </p>
      <h3>Η ανακοίνωση του ΣΥΡΙΖΑ</h3>
      <p>Ο Προϋπολογισμός που κατέθεσε στη Βουλή η κυβέρνηση επιβεβαιώνει την κριτική που έχουμε ασκήσει μέχρι σήμερα στη δημοσιονομική και γενικότερα οικονομική πολιτική της.</p>
      <p>Πρόκειται για έναν προϋπολογισμό ο οποίος:</p>
      <p>-- Προβλέπει πλουσιοπάροχες φοροελαφρύνσεις για τους ισχυρούς και τους πλούσιους. Δεν είναι όμως καθόλου γενναιόδωρος με τα χαμηλά και μεσαία εισοδήματα.</p>
      <p>– Δεν συγκλονίζει τη μεσαία τάξη. Απεναντίας, διαψεύδει τις ελπίδες για σημαντική βελτίωση της εισοδηματική της κατάστασης που προεκλογικά είχε καλλιεργήσει η ΝΔ</p>
      <p>– Οι εισοδηματικές ανισότητες όχι μόνο δεν αντιμετωπίζονται, αλλά αντίθετα θα ενισχυθούν. Ανατρέπεται δηλαδή η κυβερνητική πολιτική του ΣΥΡΙΖΑ που με πολύ προσπάθεια είχε καταφέρει να αρχίσει να αμβλύνει τις ανισότητες αυτές.</p>
      <p>– Τα οφέλη της εξόδου της χώρας από τα μνημόνια και της διαρκούς ανάπτυξης επί δέκα συνεχόμενα τρίμηνα που πέτυχε η κυβέρνηση ΣΥΡΙΖΑ όχι μόνο δεν κατανέμονται δίκαια αλλά, επιπλέον, κατανέμονται με εκείνον ακριβώς τον τρόπο που μας οδήγησε στην κρίση και τη χρεοκοπία.</p>
      <p>Εν ολίγοις, καμία έκπληξη από τη Νέα Δημοκρατία. Πιστή στη νεοφιλελεύθερη ιδεοληψία της δίνει πολλά στους λίγους και λίγα στους πολλούς.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>