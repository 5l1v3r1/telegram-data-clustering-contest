<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/salute/storie/peste_bubbonica_cina_sintomi_malattia_coniglio_ultime_notizie-4877515.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Si ammala di peste bubbonica dopo aver mangiato un coniglio selvatico"/>
    <meta property="og:description" content="La peste bubbonica è tornata. Le autorità sanitarie cinesi hanno accertato un nuovo caso nella Mongolia Interna, non correlato ai due recenti casi diagnosticati a Pechino di peste..."/>
  </head>
  <body>
    <article>
      <h1>Si ammala di peste bubbonica dopo aver mangiato un coniglio selvatico</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>La <a href="https://www.ilmessaggero.it/t/peste/"><b>peste</b></a> bubbonica è tornata. Le autorità sanitarie cinesi hanno accertato un nuovo caso nella <b>Mongolia Interna</b>, non correlato ai due recenti casi diagnosticati a <a href="https://www.ilmessaggero.it/t/cina/"><b>Pechino</b></a> di peste polmonare, sempre su persone provenienti dalla stessa regione. Il nuovo paziente, scrive il China Daily, è un operaio di 55 anni di una cava della contea di Xilin Gol League: i sintomi rilevati sono febbre alta e infezione ai linfonodi. Secondo una commissione sanitaria della Mongolia Interna, il paziente ha detto di aver scuoiato, cucinato e mangiato il 5 novembre un <b><a href="https://www.ilmessaggero.it/t/coniglio/">coniglio</a></b> selvatico.</p>
      <p>LEGGI ANCHE <b><a href="https://salute.ilmessaggero.it/storie/peste_bubbonica_oggi_epidemia_ultime_notizie-4506589.html">La peste bubbonica torna a far paura: boom di topi e pulci, allarme epidemia a Los Angeles</a></b></p>
      <p>L'uomo è stato sottoposto a quarantena ed è sotto trattamento ospedaliero, mentre 28 persone venute a stretto contatto sono state sottoposte a stretta osservazione medica, pur non avendo mostrato alcun sintomo. Fan Mengguang, vicedirettore del centro di prevenzione e controllo delle malattie della Mongolia Interna, ha spiegato che il nuovo caso è «isolato e non legato ai due casi» diagnosticati martedì a Pechino. Uno dei due, secondo gli ultimi bollettini medici, starebbe peggiorando.</p>
      <footer>Ultimo aggiornamento: 15:17<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/salute/storie/peste_bubbonica_oggi_epidemia_ultime_notizie-4506589.html"/>
        <a href="https://www.ilmessaggero.it/mondo/mangiano_carne_marmotta_muoiono-4487021.html"/>
        <a href="https://www.ilmessaggero.it/salute/medicina/peste_bubbonica_cosa_e_come_ci_si_ammala-3797593.html"/>
        <a href="https://www.ilmessaggero.it/primopiano/esteri/peste_bubbonica_bambino_14_giugno_2018-3797568.html"/>
        <a href="https://www.ilmessaggero.it/fotogallery/mondo/hong_kong_proteste_politecnico_polizia_perche_foto-4870241.html"/>
      </related>
    </article>
  </body>
</html>