<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/insan/paude-24-kasim-etkinlikleri-basladi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-21T11:11:00+00:00"/>
    <meta property="og:title" content="PAÜ’de 24 Kasım etkinlikleri başladı"/>
    <meta property="og:description" content="Pamukkale Üniversitesi Eğitim Fakültesi 24 Kasım Öğretmenler Günü etkinlikleri başladı. İlk etkinlik “Beklentiler” konulu söyleşi oldu."/>
  </head>
  <body>
    <article>
      <h1>PAÜ’de 24 Kasım etkinlikleri başladı</h1>
      <h2>Pamukkale Üniversitesi Eğitim Fakültesi 24 Kasım Öğretmenler Günü etkinlikleri başladı. İlk etkinlik “Beklentiler” konulu söyleşi oldu.</h2>
      <address><time datetime="2019-11-21T11:11:00+00:00">21 Nov 2019, 11:11</time> by <a rel="author">Haber Merkezi</a></address>
      <p>Pamukkale Üniversitesi Eğitim Fakültesi’nin 24 Kasım Öğretmenler Günü etkinlikleri, Eğitim Bilimleri Bölümü Eğitim Programları ve Öğretim Anabilim Dalı Öğretim Üyesi Doç. Dr. Zeynep Ayvaz Tuncel, Emekli Okul Müdürü Hasan Haktı, Okul Öncesi Öğretmeni Hürriyet Burhan ve Sınıf Eğitimi son sınıf öğrencisi Gülistan Yanmaz Öztürk’ün konuşmacı olduğu “Beklentiler” konulu söyleşi ile başladı.</p>
      <p>Etkinliğe dekan yardımcıları Prof. Dr. Hülya Şahin Baltacı, Dr. Öğr Üyesi İbrahim Tuncel, öğretim elemanları, öğretmenler ve öğrenciler katıldı.</p>
      <p>Doç. Dr. Zeynep Ayvaz Tuncel moderatörlüğünde yürütülen söyleşide öğretmen adayı, öğretmen, yönetici ve öğretmen yetiştirme sürecinde eyer alan bir öğretim üyesi penceresinden beklentiler paylaşıldı.</p>
      <p>Etkinlikler, 25 Kasım Çarşamba günü Saat 12.30’da Eğitim Fakültesi Fuaye alanındaki Güzel Sanatlar Eğitimi Bölümü Müzik Eğitimi Ana Bilim Dalı Öğretim Üyesi Doç. Dr. Fatıma Akyüzlüer yönetimindeki “Pamukkale Kadınlar Korosu” konseri ile devam edecek.</p>
      <p>24 Kasım Öğretmenler Günü kutlama programı çerçevesindeki son etkinlikte ise, Temel Eğitim Bölümü Sınıf Eğitimi Anabilim Dalı’ndan Öğr. Gör. Havva Ergür’ün düzenlediği 27 Kasım Çarşamba günü Saat 14.00’te Eğitim Fakültesi Dr. Engin Aksel Konferans salonunda gerçekleştirilecek olan “Farklı Yönleriyle Öğretmenlerimiz: Şiir, Müzik, Drama” etkinliği olacak.</p>
    </article>
  </body>
</html>