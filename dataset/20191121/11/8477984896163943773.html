<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/taapsee-pannu-says-if-i-was-in-position-of-harshvardhan-i-wouldn-t-have-got-second-film-01692209.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-21T11:45:48+00:00"/>
    <meta property="og:title" content="बयान / अनिल कपूर के बेटे हर्षवर्धन को लेकर तापसी बोलीं- मैं उनकी जगह होती तो डेब्यू के बाद दूसरी फिल्म न मिलती"/>
    <meta property="og:description" content="बॉलीवुड डेस्क. तापसी पन्नू की मानें तो अगर वे अनिल कपूर के बेटे हर्षवर्धन की जगह होतीं तो उन्हें डेब्यू फिल्म के बाद दूसरा मौका नहीं मिलता। | Taapsee Pannu Says If I was in position Of Harshvardhan Kapoor, I wouldn\'t have got a second film"/>
  </head>
  <body>
    <article>
      <h1>बयान / अनिल कपूर के बेटे हर्षवर्धन को लेकर तापसी बोलीं- मैं उनकी जगह होती तो डेब्यू के बाद दूसरी फिल्म न मिलती</h1>
      <address><time datetime="2019-11-21T11:45:48+00:00">21 Nov 2019, 11:45</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/21/0521_taapsee_0.jpg"/>
      </figure>
      <h4>Dainik Bhaskar</h4>
      <p>Nov 21, 2019, 05:15 PM IST</p>
      <p><b>बॉलीवुड डेस्क.   </b>तापसी पन्नू की मानें तो अगर वे अनिल कपूर के बेटे हर्षवर्धन की जगह होतीं तो उन्हें डेब्यू फिल्म के बाद दूसरा मौका नहीं मिलता। वे नेहा धूपिया के रेडियो शो #नोफिल्टरनेहा में नेहा धूपिया के सवालों के जवाब दे रही थीं। जब नेहा ने उनसे एक ऐसे न्यूकमर का नाम पूछा, जो अपने पैरेंट्स की लोकप्रियता की वजह से आगे बढ़ पाया? तो उन्होंने हर्षवर्धन कपूर का नाम लिया। </p>
      <p>
        <b>दूसरा मौका मिलना मुश्किल था : तापसी</b>
      </p>
      <p>तापसी ने कहा, "अब तक मैंने उन्हें (हर्षवर्धन को) जितना देखा है, उससे लगता है कि पहली फिल्म को पर्याप्त सराहना न मिल पाने के कारण दूसरा मौका मिलना बहुत मुश्किल था। अगर मैं उनकी जगह होती तो मुझे सेकंड चांस नहीं मिलता।" गौरतलब है कि हर्षवर्धन ने राकेश ओमप्रकाश मेहरा की फिल्म 'मिर्ज्या' (2016) से बॉलीवुड डेब्यू किया था, जो डिजास्टर साबित हुई थी। इसके बाद वे विक्रमादित्य मोटवाने की फिल्म 'भावेश जोशी' में दिखे। दुर्भाग्य से यह फिल्म भी नहीं चली। अब वे अभिनव बिंद्रा की बायोपिक में लीड रोल निभा रहे हैं, जिसका डायरेक्शन कनन अय्यर कर रहे हैं। </p>
      <p>
        <b>उर्वशी को स्टाइलिस्ट की जरूरत : तापसी</b>
      </p>
      <p>जब नेहा ने तापसी से पूछा कि उनकी नजर में ऐसा कौन है, जिसे स्टाइलिस्ट की जरूरत है? जवाब में उन्होंने उर्वशी रौतेला का नाम लिया। वे कहती हैं, "मुझे लगता है कि उन्हें अच्छी बॉडी मिली है। मैं उन्हें बेहतर कपड़ों में देखना पसंद करूंगी, इस तरह के कपड़ों में नहीं कि सिर्फ अंग प्रदर्शन होता रहे।" इसी तरह जब नेहा ने पूछा कि विक्की कौशल के अलावा वे किसे अपनी सबसे खराब को-स्टार किसे मानती हैं? जवाब में उन्होंने जैकलीन का नाम लिया। वे और जैकलीन 'जुड़वां 2' में साथ काम कर चुकी हैं। <br/> </p>
    </article>
  </body>
</html>