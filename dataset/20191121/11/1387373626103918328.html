<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/carabiniere-investito-mentre-effettua-i-rilievi-di-un-incidente/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-21T11:04:20+00:00"/>
    <meta property="og:title" content="Carabiniere investito mentre effettua i rilievi di un incidente"/>
    <meta property="og:description" content="Carabiniere investito mentre effettua i rilievi di un incidente. E' accaduto intorno alle 19 di ieri, mercoledì 20 novembre a Cumiana. "/>
  </head>
  <body>
    <article>
      <h1>Carabiniere investito mentre effettua i rilievi di un incidente</h1>
      <h2>L'uomo si trova al Cto in prognosi riservata.</h2>
      <address>
        <time datetime="2019-11-21T11:04:20+00:00">21 Nov 2019, 11:04</time>
      </address>
      <p>Carabiniere investito mentre effettua i rilievi di un incidente. E’ accaduto intorno alle 19 di ieri, mercoledì 20 novembre lungo strada Piossasco a Cumiana.</p>
      <h3>Carabiniere investito</h3>
      <p>Ieri sera, mercoledì 20 novembre, alle 19 una pattuglia della Stazione Carabinieri di Villafranca Piemonte, è intervenuta lungo strada Piossasco (SP193) di Cumiana all’altezza del civico 53  perchè, un cerbiatto era stato investito.   L’auto dei Carabinieri era ferma lungo la strada con i lampeggianti accesi per chiudere la strada al traffico, per consentire le operazioni di recupero dell’animale e di ripartenza dei mezzi coinvolti.</p>
      <p>
        <b>LEGGI ANCHE: <a href="https://notiziaoggi.it/cronaca/schianto-contro-la-volante-della-polizia-a-roccapietra/">Scontro contro la volante della Polizia </a></b>
      </p>
      <h3>La Volvo contro l’auto dei Carabinieri</h3>
      <p>Un’autovettura, Volvo V70, guidata da una 43enne,  che proseguiva da Cumiana verso Torino non ha notato la presenza dei Carabinieri e ha impattato contro la parte anteriore dell’auto di servizio. A causa dell’urto, uno dei due Carabinieri che era vicino all’auto è stato sbalzato violentemente a terra.</p>
      <h3>La corsa al Cto</h3>
      <p>L’uomo è stato elitrasportato al Cto di Torino dove si trova attualmente in prognosi riservata.  L’altro Carabiniere presente e la conducente della Volvo V70 sono invece  rimasti illesi. La donna è risultata negativa agli accertamenti etilometrici. I rilievi sono stati eseguiti dalla Polizia Stradale di Pinerolo.</p>
    </article>
  </body>
</html>