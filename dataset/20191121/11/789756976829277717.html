<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/video-eksplozja-statku-spacex-podczas-testow/"/>
    <meta property="og:site_name" content="DailyWeb"/>
    <meta property="article:published_time" content="2019-11-21T11:20:33+00:00"/>
    <meta property="og:title" content="[VIDEO] Eksplozja statku SpaceX podczas testów"/>
    <meta property="og:description" content="Niestety tym razem doszło do eksplozji podczas testów SpaceX w Boca Chica w Teksasie."/>
  </head>
  <body>
    <article>
      <h1>[VIDEO] Eksplozja statku SpaceX podczas testów</h1>
      <address><time datetime="2019-11-21T11:20:33+00:00">21 Nov 2019, 11:20</time> by <a rel="author">Przemysław Bicki</a></address>
      <h4>W ubiegłym tygodniu informowałem o pozytywnych testach nowych silników do statku Crew Dragon od Tesli. Wszystko poszło sprawnie i bez komplikacji. W środę natomiast odbyły się testy prototypowej rakiety SpaceX. Niestety tym razem doszło do eksplozji podczas testów w Boca Chica w Teksasie.</h4>
      <p>Chodzi o statek Mark 1, który został poddany tzw. próbie ciśnieniowej. Opublikowano wideo, na którym widać, że górna część statku ulega rozszczelnieniu. Chwilę po tym ze środka wydobyły się smugi dymu.</p>
      <p>Statek ten to prototyp statku, który ma posłużyć do podróży na Marsa, co jest marzeniem SpaceX, jak i samego Elona Muska. W wypowiedzi dla The Verge rzecznik prasowy SpaceX mówi:</p>
      <h3>„Celem dzisiejszego testu było maksymalne zwiększenie ciśnienia w systemach, więc wynik nie był całkowicie oczekiwany”.</h3>
      <p>Wszystko odbyło się w środowe popołudnie czasu amerykańskiego. Próbę zarejestrowano na materiale, który był transmitowany na żywo. Rzecznik SpaceX dodaje:</p>
      <h3>„Nie było żadnych obrażeń, ani też nie uznajemy tego za poważną porażkę”.</h3>
      <p>Materiał wideo, gdzie zarejestrowano moment eksplozji, możecie zobaczyć tutaj:</p>
      <figure>
        <iframe src="https://www.youtube.com/embed/PF1NEhaG19I" width="740" height="416" data-service="Youtube" scrolling="no"/>
      </figure>
      <p>Rakieta po incydencie pozostałą nieruchoma, nie jest jasne czy da się ją uratować. Elon Musk kilka tygodni temu wspominał, że przygotowanych jest kilka prototypów, także Mark 2 i Mark 3. Po wybuchu pojawiło się sporo pytań o przyszłość testów do Muska na Twitterze. Ten odpowiedział, że:</p>
      <h3>„Oczywiście, że będziemy je kontynuować, ale przejdziemy od razu do projektu Mk3. Konstrukcja jest tam zupełnie inna”.</h3>
      <p>SpaceX pracuje nad systemem Starship na południu Teksasu. Sam Elon Musk we wrześniu odwiedził bazę, aby sprawdzić i przekazać informacje na temat 164-metrowej rakiety Mark 1. Szef SpaceX dodaje, że „możemy zobaczyć, ajk ludzie latają w tym pojeździe w przyszłym roku”.</p>
      <p>Plany – jak przystało na Elona Muska – dość ambitne, ale trzymam za nich kciuki.</p>
      <p>źródło: <a href="https://www.businessinsider.com/">businessinsider.com</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/jest-wideo-ze-srodka-rakiety-starship-to-w-nim-ludzie-poleca-na-marsa-olbrzymia-przestrzen/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/zobacz-lewitujaca-rakiete-od-spacex-niesamowity-efekt/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/spacex-przyspiesza-na-ksiezycu-juz-w-2021-roku/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/elon-musk-pokazuje-film-gdzie-statek-ratuje-czesc-rakiety-spacex-o-wartosci-6-mln/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/spacex-wysle-manekina-zamiast-ludzi-na-miedzynarodowa-stacje-kosmiczna/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/spacex-przeprowadzil-skuteczne-testy-crew-dragon-tym-razem-bez-eksplozji/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/kosmiczny-internet-elona-muska-dziala-pierwsze-testy-starlink-spacex/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/elon-musk-pokazuje-pierwszy-testowy-statek-kosmiczny-od-spacex/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/zobacz-start-pierwszej-prywatnej-misji-spacex-na-ksiezyc/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/elon-musk-statek-ktory-ma-zabrac-ludzi-na-marsa-dotrze-na-orbite-ziemi-za-max-pol-roku/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>