<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/silicon-valley-risponda-suoi-peccati-amnesty-accusa-ldquo-219642.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T11:06:09+00:00"/>
    <meta property="og:title" content="Amnesty accusa: facebook e google minacciano i diritti umani con la loro sorveglianza onnipresente"/>
    <meta property="og:description" content="LA SILICON VALLEY RISPONDA DEI SUOI PECCATI - AMNESTY ACCUSA: “LA SORVEGLIANZA ONNIPRESENTE DI FACEBOOK E GOOGLE SU MILIARDI DI PERSONE RAPPRESENTA UNA MINACCIA SISTEMICA AI DIRITTI UMANI” - IL RAPPORTO DELLA ONG: &quot;IL LORO CONTROLLO INSIDIOSO DELLA NOSTRA VITA DIGITALE MINA L'ESSENZA STESSA DELLA PRIVACY ED È UNA DELLE PRINCIPALI SFIDE PER I DIRITTI UMANI DELLA NOSTRA ERA&quot;"/>
  </head>
  <body>
    <article>
      <h1>Amnesty accusa: facebook e google minacciano i diritti umani con la loro sorveglianza onnipresente</h1>
      <address>
        <time datetime="2019-11-21T11:06:09+00:00">21 Nov 2019, 11:06</time>
      </address>
      <p>
        <b><b>LA SILICON VALLEY RISPONDA DEI SUOI PECCATI - AMNESTY ACCUSA: “LA SORVEGLIANZA ONNIPRESENTE DI FACEBOOK E GOOGLE SU MILIARDI DI PERSONE RAPPRESENTA UNA MINACCIA SISTEMICA AI DIRITTI UMANI” - IL RAPPORTO DELLA ONG: </b>"IL LORO CONTROLLO INSIDIOSO DELLA NOSTRA VITA DIGITALE MINA L'ESSENZA STESSA DELLA PRIVACY ED È UNA DELLE PRINCIPALI SFIDE PER I DIRITTI UMANI DELLA NOSTRA ERA"</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-256067/694850.htm">
          <img src="https://cdn-static.dagospia.com/img/foto/07-2015/amnesty-694850.png"/>
        </a>
        <figcaption>AMNESTY</figcaption>
      </figure>
      <p>(ANSA) - La sorveglianza "onnipresente" operata da Facebook e Google su miliardi di persone rappresenta una "minaccia sistemica" ai diritti umani. L'accusa arriva da Amnesty International nel rapporto I giganti della sorveglianza appena pubblicato, dove si evidenziano i rischi per la privacy e si auspica una "trasformazione radicale" del loro modello di business. Nel rapporto, la ong riconosce tuttavia il ruolo positivo di Google e Facebook nel "connettere il mondo e fornire servizi cruciali a miliardi di persone".</p>
      <p>Nel rapporto, Amnesty sottolinea come il modello di business di Facebook e Google - basato sulla raccolta dei dati degli utenti, sul tracciamento delle attività online e sulla loro categorizzazione a fini pubblicitari - consente agli utenti di "godere dei diritti umani online solo sottomettendosi a un sistema basato sull'abuso dei diritti umani". In questo, Amnesty ravvisa in primo luogo "un attacco al diritto alla privacy su una scala senza precedenti", con effetti a catena che mettono a rischio una serie di altri diritti, dalla libertà di espressione e opinione, al diritto alla non discriminazione.</p>
      <figure>
        <a href="https://www.dagospia.com/mediagallery/Dago_fotogallery-256067/740271.htm">
          <img src="https://cdn-static.dagospia.com/img/foto/11-2015/facebook-vs-google-1-740271.png"/>
        </a>
        <figcaption>FACEBOOK VS GOOGLE 1</figcaption>
      </figure>
      <p>"Google e Facebook dominano le nostre vite moderne, accumulando un potere senza pari sul mondo digitale con la raccolta e la monetizzazione dei dati personali di miliardi di persone", afferma il segretario generale di Amesty International, Kumi Naidoo. "Il loro controllo insidioso della nostra vita digitale mina l'essenza stessa della privacy ed è una delle principali sfide per i diritti umani della nostra era".</p>
      <figure>
        <a href="https://www.dagospia.com/mediagallery/Dago_fotogallery-256067/1241317.htm">
          <img src="https://cdn-static.dagospia.com/img/foto/11-2019/google-facebook-si-dividono-il-mondo-1241317.jpg"/>
        </a>
        <figcaption>GOOGLE FACEBOOK SI DIVIDONO IL MONDO</figcaption>
      </figure>
    </article>
  </body>
</html>