<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426251/akomh-mia-petyxhmenh-epixeirhsh-diaswshs-42xronhs-aystriakhs-sthn-kalymno"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T11:25:02+00:00"/>
    <meta property="og:title" content="Ακόμη μία πετυχημένη επιχείρηση διάσωσης 42χρονης Αυστριακής στην Κάλυμνο"/>
    <meta property="og:description" content="Ακόμη μία πετυχημένη επιχείρηση διάσωσης 42χρονης Αυστριακής στην Κάλυμνο."/>
  </head>
  <body>
    <article>
      <h1>Ακόμη μία πετυχημένη επιχείρηση διάσωσης 42χρονης Αυστριακής στην Κάλυμνο</h1>
      <address>
        <time datetime="2019-11-21T11:25:02+00:00">21 Nov 2019, 11:25</time>
      </address>
      <p>
        <b>Ακόμη μία πετυχημένη επιχείρηση διάσωσης 42χρονης Αυστριακής στην Κάλυμνο.</b>
      </p>
      <p>Σύμφωνα με το ρεπορτάζ του kalymnos-news.gr σήμερα 20 Νοεμβρίου 2019 λίγο μετά της 2.00 το μεσημέρι, ο Διοικητής του Εθελοντικού Πυροσβεστικού Σταθμού Καλύμνου ενημερώθηκε μέσω του 112 ότι 42χρονη αναρριχήτρια από Αυστρία τραυματίστηκε στην περιοχή των Σκαλίων.</p>
      <p>Η 42χρονη στην προσπάθεια της να ασφαλίσει φίλο της αναρριχητή δέχθηκε μία πέτρα που αποκολλήθηκε από λάθος του και την τραυμάτισε ευτυχώς ελαφρά.</p>
      <p>Άμεσα συγκροτήθηκε Ομάδα από 2 στελέχη του Εθελοντικού Πυροσβεστικού Σταθμού και 4 μέλη της Ομάδας Διάσωσης Καλύμνου η οποία μετέβη στην περιοχή Σκαλίων στο αναρριχητικό πεδίο ghost kitchen όπου εντόπισε την 42χρονη</p>
      <p>Η ομάδα παρείχε τις πρώτες βοήθειες και στη συνέχεια με ασφάλεια την προώθησε στο δρόμο όπου την παρέλαβε ασθενοφόρο του ΕΚΑΒ και την μετέφερε στο Νοσοκομείο Καλύμνου.</p>
      <p>Φωτογραφία του Στάθη Κλήμη</p>
    </article>
  </body>
</html>