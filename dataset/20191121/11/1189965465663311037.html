<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260089/i-marvel-zitise-apo-symvoylo-tis-neas-yorkis-na-stamatisei-na-ntynetai-captain-america"/>
    <meta property="og:site_name" content="LiFO"/>
    <meta property="article:published_time" content="2019-11-21T11:18:00+00:00"/>
    <meta property="og:title" content="Η Marvel ζήτησε από σύμβουλο της Νέας Υόρκης να σταματήσει να ντύνεται Captain America"/>
    <meta property="og:description" content="Η Marvel ζήτησε από τοπικό σύμβουλο της Νέας Υόρκης την περασμένη εβδομάδα να μην χρησιμοποιεί κινηματογραφικούς χαρακτήρες της για πολιτικούς σκοπούς, όταν δημοσίευσε φωτογραφία του με στολή του Captain America"/>
  </head>
  <body>
    <article>
      <h1>Η Marvel ζήτησε από σύμβουλο της Νέας Υόρκης να σταματήσει να ντύνεται Captain America</h1>
      <h2>Η Marvel ζήτησε από τοπικό σύμβουλο της Νέας Υόρκης την περασμένη εβδομάδα να μην χρησιμοποιεί κινηματογραφικούς χαρακτήρες της για πολιτικούς σκοπούς, όταν δημοσίευσε φωτογραφία του με στολή του Captain America</h2>
      <address><time datetime="2019-11-21T11:18:00+00:00">21 Nov 2019, 11:18</time> by <a rel="author">NEWSROOM</a></address>
      <p>
        <b>Η Marvel ζήτησε από τοπικό σύμβουλο της Νέας Υόρκης την περασμένη εβδομάδα να μην χρησιμοποιεί κινηματογραφικούς χαρακτήρες της για πολιτικούς σκοπούς, όταν δημοσίευσε φωτογραφία του με στολή του <a href="https://www.lifo.gr/tags/Captain+America">Captain America</a> σε ένα e-mail για συγκέντρωση χρημάτων.</b>
      </p>
      <p>Ο Μπέντζαμιν (Μπεν) Κάλος, ο οποίος εκπροσωπεί τον Άνω Ανατολικό Τομέα του Μανχάταν και διεκδικεί την προεδρία του δημοτικού συμβουλίου, έλαβε επιστολή την περασμένη Παρασκευή λίγο μετά την εκστρατεία να σταματήσει να κάνει χρήση των υπερηρώων της, καθώς στο email προς τους πιθανούς δωρητές και υποστηρικτές της εκστρατείας του είχε διάφορες αναφορές στους χαρακτήρες της Marvel.</p>
      <p>Στη φωτογραφία που συνοδεύει το email ο 38χρονος Κάλος φορά τη στολή του Captain America και κρατά τη θρυλική ασπίδα του. «Παρ' όλο που ο Captain America ήταν πολύ απασχολημένος για την κατατρόπωση της Ύδρας, των Loki, Ultron και Thanos, ο Μπεν μάχεται για τους Νεοϋορκέζους» αναφέρεται στο email. «Όπως και ο Captain America, μπορεί να μάχεται όλη την μέρα, αλλά πρέπει να σιγουρευτούμε ότι έχει τους πόρους για να συνεχίσει να αγωνίζεται» σημειώνεται στο email.</p>
      <p>Ο Έλι Μπαρντ, αναπληρωτής νομικός σύμβουλος της Marvel, δεν το βρήκε διασκεδαστικό και ζήτησε από τον Μπεν Κάλος να σταματήσει να χρησιμοποιεί τους χαρακτήρες κατά τη διάρκεια της εκστρατείας του. «Ζητάμε οι χαρακτήρες μας να μην χρησιμοποιούνται για πολιτικούς σκοπούς» τονίζεται στην επιστολή.</p>
      <p>
        <i>Με πληροφορίες από ΑΠΕ-ΜΠΕ</i>
      </p>
    </article>
  </body>
</html>