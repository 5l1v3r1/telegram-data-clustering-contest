<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473983-tylko-u-nas-kolejna-odslona-afery-korupcyjnej-w-zyrardowie"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T11:03:38+00:00"/>
    <meta property="og:title" content="Po publikacji wPolityce.pl radni PiS z Żyrardowa domagają się wyjaśnień w sprawie zatrudnienia byłego prezydenta z zarzutami!"/>
    <meta property="og:description" content="Zbulwersowani radni Prawa i Sprawiedliwości z Żyrardowa wystosowali interpelację w sprawie publikacji wPolityce.pl oraz patologicznej sytuacji, w której podejrzany o przestępstwa korupcyjne, były prezydent Żyrardow..."/>
  </head>
  <body>
    <article>
      <h1>Po publikacji wPolityce.pl radni PiS z Żyrardowa domagają się wyjaśnień w sprawie zatrudnienia byłego prezydenta z zarzutami!</h1>
      <address><time datetime="2019-11-21T11:03:38+00:00">21 Nov 2019, 11:03</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Portal wPolityce.pl ujawnił wczoraj, że Wojciech J., były prezydent Żyrardowa, na którym ciążą poważne zarzuty korupcyjne, został zatrudniony w spółce należącej do miasta. Nasza publikacja wywołała odzew w żyrardowskiej radzie miasta. Zbulwersowani ujawnioną przez nas patologią, radni miejscy z PiS, przygotowali specjalną interpelację w sprawie zatrzymanego przez CBA samorządowca.</b>
      </p>
      <p>CZYTAJ RÓWNIEŻ: <a href="https://wpolityce.pl/kryminal/473872-byly-prezydent-zyrardowa-z-zarzutami-znalazl-prace-w-ratuszu">UJAWNIAMY. Kolejny skandal w Żyrardowie! Zamieszany w aferę łapówkarską były prezydent miasta został zatrudniony w spółce miejskiej</a></p>
      <p>Z ustaleń portalu wPolityce.pl, które potwierdził nam m.in. Łukasz Choiński, były wiceprezydent Żyrardowa, wynika, że Wojciech J. został zatrudniony w Przedsiębiorstwo Energetyki Cieplnej. Zarabia ponad 7 tysięcy złotych brutto, a jego pracodawcy nie przejmują się najwyraźniej ciążącymi na nim zarzutami.</p>
      <p>CZYTAJ RÓWNIEŻ: <a href="https://wpolityce.pl/kryminal/405454-trzymiesieczny-areszt-dla-prezydenta-zyrardowa">Trzymiesięczny areszt dla prezydenta Żyrardowa. Wojciech J. jest podejrzany o ustawianie przetargów i korupcję</a></p>
      <p>Zbulwersowani radni Prawa i Sprawiedliwości z Żyrardowa wystosowali interpelację w sprawie publikacji wPolityce.pl oraz patologicznej sytuacji, w której podejrzany o przestępstwa korupcyjne, były prezydent Żyrardowa, otrzymał posadę w miejskiej spółce. Interpelacja trafiła wczoraj na biurko obecnego prezydenta Żyrardowa Lucjana Chrzanowskiego. Okazuje się, ze rajcy miejscy z PiS pytali już wcześniej prezydenta o sprawę zatrudnienia Wojciecha J. w spółce komunalnej. Mało tego.</p>
      <blockquote>Wobec braku Pańskich wyjaśnień na podnoszone uprzednio w rozmowach ustnych zapytania w związku z zatrudnieniem w miejskiej spółce PEC byłego prezydenta Żyrardowa Wojciecha J., wnosimy o udzielenie odpowiedzi na następujące pytania. Czy fakt, że zarzuty korupcyjne wobec Wojciecha J., byłego prezydenta są wysoce uprawdopodobnione, z racji przyznania się wspólników zarzucanego przestępstwa do winy i dobrowolnego poddania karze, nie są przeciwwskazaniem zatrudnienia w jednostce samorządowej, którą do niedawna były prezydent nadzorował?</blockquote>
      <p>– pytają radni.</p>
      <blockquote>Czy osoba z zarzutami prokuratorskimi może zajmować takie stanowisko?</blockquote>
      <p>– dopytują radni.</p>
      <figure>
        <img src="https://wpolityce.pl/p/634933"/>
      </figure>
      <figure>
        <img src="https://wpolityce.pl/p/634932"/>
      </figure>
      <p>
        <b>W kilkunastu pytaniach, które padają w interpelacji radnych PiS pojawiają się wątpliwości dotyczące nie tylko samego zatrudnienia Wojciecha J., ale także kwestie związane z konkursem na to stanowisko. Radni pytają także o to, czy zamieszany w aferę korupcyjną były prezydent, posiada własny gabinet oraz o informację kto wydał decyzję o tym, by Wojciech J. pracował w spółce.</b>
      </p>
      <p>Skandaliczna sytuacja, do której doszło w Żyrardowie, jak w soczewce, ukazuje patologie polskiego samorządu, szczególnie tego, w którym lokalna władza zblatowana jest z samorządowcami Platformy Obywatelskiej. Widać, że szokujące pomysły, by zlikwidować ulicę gen. Fieldorfa „Nila”, to niejedyny problem żyrardowskiego samorządu.</p>
      <p>WB</p>
    </article>
  </body>
</html>