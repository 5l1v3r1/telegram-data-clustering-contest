<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/bitcoin-duikt-onder-kritiek-punt-maar-blijft-levensvatbaar-33193"/>
    <meta property="og:site_name" content="Apparata"/>
    <meta property="article:published_time" content="2019-11-21T11:46:00+00:00"/>
    <meta property="og:title" content="Bitcoin duikt onder kritiek punt maar blijft levensvatbaar"/>
    <meta property="og:description" content="Deze drie voorbeelden tonen aan dat de Bitcoin niet stuk te krijgen is."/>
  </head>
  <body>
    <article>
      <h1>Bitcoin duikt onder kritiek punt maar blijft levensvatbaar</h1>
      <h2>Deze drie voorbeelden tonen aan dat de Bitcoin niet stuk te krijgen is.</h2>
      <address><time datetime="2019-11-21T11:46:00+00:00">21 Nov 2019, 11:46</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Nadat de markt voor Bitcoin en andere cryptomunten eerst wekenlang vlak was is er nu een forse correctie gaande. Deze duurt al een week, maar vanochtend dook de koers van de Bitcoin onder de $ 8.000,-. Uiteraard zijn investeerders daar niet gelukkig mee. De top van de markt toont dan ook rode dag- en weekkoersen, zoals je kunt zien in de <a href="https://cryptoclan.nl/live-cryptokoersen-bitcoin-en-altcoins/">live koersen</a>, die ik vandaag om 12.40 uur vastlegde.</p>
      <figure>
        <img src="https://static.apparata.nl/images/2019/bitcoin-top-5-cryptomunten-koersen-dalen-verder.jpg"/>
      </figure>
      <p>Zoals altijd wanneer de koers stevig daalt zijn er pessimisten die denken dat de Bitcoin (BTC) wellicht geen bestaansrecht heeft of dat de overheid de Bitcoin de nek om draait. Aan de hand van deze drie voorbeelden zie je dat de kans dat de Bitcoin helemaal verdwijnt nagenoeg nihil is.</p>
      <p>Als we drie van de grootste transacties bekijken zien we al snel waarom de Bitcoin, ook voor grotere spelers, een pré heeft boven de gewone banken. De drie transacties zijn de volgende:<br/>– Op 16 november 2011 boekte men 500.000 Bitcoin over. De transactie, die toen een waarde had van 1,32 miljoen dollar zou tegen de huidige prijs ruim 4 miljard dollar waard zijn;<br/>– Op 22 november 2013 boekte men 194.993 Bitcoin over. Deze transactie had toen de waarde van een 149 miljoen dollar en zou tegen de huidige prijs zo’n 1,5 miljard waard zijn;<br/>– Op 6 september van dit jaar boekte men 94.504,03465148 Bitcoin over. De transactie had toen een waarde van 1 miljard en zou tegen de huidige prijs zo’n 762 miljoen dollar waard zijn.</p>
      <p>Laten we ons eens afvragen welke banken zulke bedragen kunnen en willen overboeken voor hun klant. Stel dat we er daar een (aantal) van vinden, dan is het natuurlijk ook interessant om te volgen hoe lang zo’n transactie duurt. Zeker wanneer je de Bitcoin van bijvoorbeeld Amerika naar Rusland wil versturen kan dit een flinke tijd aanlopen. Met de Bitcoin heb je het bedrag, afhankelijk van de snelheid van het netwerk, binnen een (paar) uur op de rekening staan.<br/>Als laatste vergelijkpunt met de bank kunnen we de transactiekosten bereiken. Deze zijn bij grote banken niet zelden een promillage of percentage van het over te boeken bedrag. Om een vergelijk te bieden, de transactiekosten voor de transfer van 6 september dit jaar bedroegen zo’n 700 dollar.</p>
      <p>Tevens kunnen we aan het verloop van de waarde per Bitcoin zien dat er meer dan genoeg prijsontwikkeling is om de markt interessant te houden voor investeerders in Bitcoin. Zelfs wanneer de overheden zouden besluiten om de internetverbinding te verbreken blijft het mogelijk om Bitcoin <a href="https://bitcoinist.com/bitcoin-sent-ham-radio/">succesvol te versturen</a>.</p>
      <p>Mijn verwachting is dan ook dat de markt, zoals zovaak, zich ook van dit <a href="https://www.apparata.nl/nieuws/de-bitcoin-koers-daalt-maar-volgens-deze-nieuwe-statistiek-is-dat-niet-erg-33139">dipje zal herstellen</a> en weer opkrabbelt, al kan dit in tijd <a href="https://www.apparata.nl/nieuws/dit-is-waarom-de-bitcoin-voorlopig-niet-naar-20-000-gaat-33153">even duren</a>.</p>
      <p>Bron: <a href="https://bitcoinist.com/3-bitcoin-transactions-worth-5-5b-show-why-btc-isnt-going-anywhere/">Bitcoinist</a></p>
    </article>
  </body>
</html>