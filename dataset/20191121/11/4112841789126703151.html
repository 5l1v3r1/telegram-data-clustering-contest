<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77567-ASAP-Rocky-dizajnuje-oblecenie-pre-trestancov-svedskeho-vazenia-v-ktorom-ho-mesiac-drzali-V-Stokholme-odohra-koncert-zadarmo"/>
    <meta property="og:site_name" content="REFRESHER"/>
    <meta property="article:published_time" content="2019-11-21T11:15:00+00:00"/>
    <meta property="og:title" content="ASAP Rocky dizajnuje oblečenie pre trestancov švédskeho väzenia, v ktorom ho mesiac držali. V Štokholme odohrá koncert zadarmo"/>
    <meta property="og:description" content="Už čoskoro odohrá ASAP Rocky koncert vo Švédsku, kam sa vráti len pár mesiacov po veľmi kontroverznom zatknutí a mesačnom väznení."/>
  </head>
  <body>
    <article>
      <h1>ASAP Rocky dizajnuje oblečenie pre trestancov švédskeho väzenia, v ktorom ho mesiac držali. V Štokholme odohrá koncert zadarmo</h1>
      <address><time datetime="2019-11-21T11:15:00+00:00">21 Nov 2019, 11:15</time> by <a rel="author">Viktor Kniš</a></address>
      <p>
        <b>Už čoskoro odohrá ASAP Rocky koncert vo Švédsku, kam sa vráti len pár mesiacov po veľmi kontroverznom zatknutí a mesačnom väznení.</b>
      </p>
      <p><b>ASAP Rocky</b> má za sebou suverénne najnepríjemnejší rok svojej kariéry kvôli nedorozumeniu z leta, kedy po konflikte s dvomi mužmi vo švédskom hlavnom meste skončil vo väzení. Síce konal v sebaobrane, súd ho nakoniec<a href="https://refresher.sk/68274-Svedsky-sud-uznal-AsAP-Rockyho-vinnym-v-pripade-krvavej-poulicnej-bitky-v-centre-Stokholmu"> uznal vinným</a>, skonštatoval však, že mesačný trest vo väzení bol dostatočným trestom. </p>
      <p>Hlava ASAP Mob aktuálne oznamuje, že sa vracia do Štokholmu, kde už 11. decembra odohrá plnohodnotnú šou za sprievodu ďalších švédskych umelcov.</p>
      <related>
        <a href="https://refresher.sk/68437-AsAP-Rocky-sa-vratil-do-Europy-fanusikov-vo-Finsku-nechal-skandovat-fck-Sweden"/>
      </related>
      <p>Keďže si americký raper na vlastnej koži zažil pobyt za mrežami, rozhodol sa práve väzňom a väzniciam venovať väčšinu z toho, čo za vystúpenie zarobí. <i>„Keď som si vo väzení prechádzal tým všetkým, po celý čas som sledoval televíziu, kde som videl, ako mi švédski fanúšikovia posielajú lásku a teraz im ju chcem vrátiť,“</i> komentuje Rocky svoj návrat na miesto, z ktorého si odniesol tie najhoršie spomienky. </p>
      <p>ASAP Rocky má prirodzene veľmi blízko k móde, a tak sa podľa <a href="https://www.forbes.com/sites/jacquelineschneider/2019/11/15/aap-rocky-on-psychedelics-sweden-and-sexuality-at-summit-ideas-conference/#278f9c697951">Forbes</a> rozhodol potešiť svojich bývalých spoluväzňov tým, že im navrhol dizajn oblečenia, ktoré budú môcť nosiť. Tento nápad podľa neho vychádza z teórie, že aj to, čo máme oblečené, môže mať pozitívny dopad na naše psychické zdravie. Slová amerického rapera potvrdil aj švédsky denník <a href="https://www.aftonbladet.se/nojesbladet/a/OpXvBk/asap-rocky-vill-designa-klader--till-intagna-pa-kronobergshaktet">Aftonbladet</a>.</p>
      <figure>
        <embed-post data-src="https://www.instagram.com/p/B4tMMibnKzA" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/62980-Oblec-sa-ako-AsAP-Rocky-alebo-vitazka-Grammy-Dua-Lipa-za-rozumny-peniaz"/>
        <a href="https://refresher.sk/44752-Restyler-IKEA-ovladla-vysoku-modu-a-Vetements-OffWhite-ci-VLONE-vedu-revoluciu"/>
        <a href="https://refresher.sk/31114-AsAP-Rocky-sa-snazi-o-znovuzrodenie-znacky-Guess-a-takto-vyzera-jeho-archivna-kolekcia-z-90tych-rokov"/>
        <a href="https://refresher.sk/28208-38-celebrit-vratane-Kim-Kardashian-ci-Cary-Delevingne-oslavilo-10-vyrocie-znacky-Alexandra-Wanga-velkolepou-kampanou"/>
        <a href="https://refresher.sk/58722-Pokusia-sa-znacky-v-buducom-roku-ukoncit-streetwear-a-nastolit-elegantnu-modu"/>
        <a href="https://refresher.sk/63191-Shawn-Mendes-AsAP-Rocky-alebo-Kendall-Jenner-sa-vyzliekli-pre-znacku-Calvin-Klein"/>
        <a href="https://refresher.sk/34133-AsAP-Rocky-stupa-v-rebricku-high-fashion-Najnovsie-sa-stal-tvarou-kampane-znacky-Dior"/>
        <a href="https://refresher.sk/58679-Privitaj-chladnejsie-dni-s-outfitmi-AsAP-Rockyho-alebo-Justina-Timberlakea-z-dostupnejsich-kuskov"/>
      </related>
    </article>
  </body>
</html>