<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417057/exasfalise-enimerotites-i-kae-aris"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T11:44:59+00:00"/>
    <meta property="og:title" content="Εξασφάλισε ενημερότητες η ΚΑΕ Άρης"/>
    <meta property="og:description" content="Ο Άρης απέκτησε φορολογική και ασφαλιστική ενημερότητα έπειτα από ενέργειες του προέδρου της ΚΑΕ Άρης, Χάρη Παπαγεωργίου, αλλά και οικονομικής βοήθειας που προσέφεραν φίλοι της ομάδας."/>
  </head>
  <body>
    <article>
      <h1>Εξασφάλισε ενημερότητες η ΚΑΕ Άρης</h1>
      <h2>Ο Άρης απέκτησε φορολογική και ασφαλιστική ενημερότητα έπειτα από ενέργειες του προέδρου της ΚΑΕ Άρης, Χάρη Παπαγεωργίου, αλλά και οικονομικής βοήθειας που προσέφεραν φίλοι της ομάδας.</h2>
      <address><time datetime="2019-11-21T11:44:59+00:00">21 Nov 2019, 11:44</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Μετά τη χθεσινή (20/11) συνάντηση στην ΚΑΕ και την παραδοχή αδυναμίας από την πλευρά του ιδιοκτήτη της ΚΑΕ, Δημήτρη Γουλιέλμου, να καλύψει το υπόλοιπο ποσό που απαιτούνταν για την εξασφάλιση ενημεροτήτων, ανέλαβε πρωτοβουλίες ο πρόεδρος της ΚΑΕ, Χάρης Παπαγεωργίου. Μέσα από επικοινωνίες που είχε με φίλους της ομάδας, συγκεντρώθηκε το υπόλοιπο ποσό, καταβλήθηκε στις αρμόδιες υπηρεσίες κι έτσι εξασφαλίστηκαν οι ενημερότητες. Αυτό σημαίνει ότι θα εκδοθεί δελτίο στον νεαρό Γιάννη Σιδηροηλία ο οποίος στους τελευταίους αγώνες δεν αγωνίστηκε γιατί η ΚΑΕ δεν είχε αυτή τη δυνατότητα.</p>
      <p>Σύμφωνα με πληροφορίες επίσης, σήμερα (21/11) εκταμιεύτηκε ποσό από χορηγό της ΚΑΕ το οποίο θα χρησιμοποιηθεί για την άρση της ποινής απαγόρευσης μεταγραφών. Αυτό δεν σημαίνει ότι θα αποκτήσει δικαίωμα συμμετοχής ο Τοαρλίν Φιτζπάτρικ ο οποίος αναμένεται στη Θεσσαλονίκη αλλά και στην προπόνηση του Άρη καθώς μέσα σε 24 ώρες θα πρέπει να γίνει η άρση του Ban και ταυτόχρονα να τρέξει η διαδικασία της αλληλογραφίας μεταξύ της ΕΟΚ και της γαλλικής ομοσπονδίας στα γραφεία της οποίας βρίσκεται το letter of clearance του αθλητή. Πάντως, σε μια προσπάθειά του να «τρέξει» τις διαδικασίες, ο Φιτζπάτρικ υποβλήθηκε σήμερα σε αντιντόπινγκ κοντρόλ.</p>
    </article>
  </body>
</html>