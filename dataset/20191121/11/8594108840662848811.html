<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/kiwi-com-aspiruje-na-prveho-virtualneho-globalneho-superdopravcu-oliver-dlouhy-to-oznamil-na-konferencii-phocuswright/264938"/>
    <meta property="og:site_name" content="touchIT"/>
    <meta property="article:published_time" content="2019-11-21T11:58:08+00:00"/>
    <meta property="og:title" content="Kiwi.com ašpiruje na prvého virtuálneho globálneho „superdopravcu“ Oliver Dlouhý to oznámil na konferencii Phocuswright"/>
    <meta property="og:description" content="Spoločnosť Kiwi.com predstavila svoju novú víziu: z online cestovnej kancelárie (OTA) sa rozširuje na virtuálneho globálneho &quot;superdopravcu&quot;. Na konferencii Phocuswright vo Ft. Lauderdale v"/>
  </head>
  <body>
    <article>
      <h1>Kiwi.com ašpiruje na prvého virtuálneho globálneho „superdopravcu“ Oliver Dlouhý to oznámil na konferencii Phocuswright</h1>
      <address><time datetime="2019-11-21T11:58:08+00:00">21 Nov 2019, 11:58</time> by <a rel="author">Ondrej Macko</a></address>
      <p>
        <b>
          <b>Spoločnosť Kiwi.com predstavila svoju novú víziu: z online cestovnej kancelárie (OTA) sa rozširuje na virtuálneho globálneho „superdopravcu“. Na konferencii Phocuswright vo Ft. Lauderdale v USA to včera oznámil CEO a spoluzakladateľ Kiwi.com Oliver Dlouhý.</b>
        </b>
      </p>
      <figure>
        <img src="https://touchit.sk/wp-content/uploads/2019/11/Kiwi.com_VGS_1_nowat.jpg"/>
      </figure>
      <p>Spoločnosť Kiwi.com, technologický líder v oblasti cestovného ruchu, v krátkej dobe predstavil niekoľko inovatívnych cestovných riešení, produkty NOMAD, Tequila či Airport Dashboard pre spoluprácu s letiskami a B2B partnermi. Ďalším cieľom platformy je stať sa prvým celosvetovým virtuálnym „superdopravcom“ a poskytnúť zákazníkom kompletné riešenie pre tú najvýhodnejšiu cestu kedykoľvek, odkiaľkoľvek a kamkoľvek, od počiatočnej inšpirácie až po finálnu destináciu. Zákazník si tak bude môcť všetko zariadiť cez jednu platformu Kiwi.com, či už sa bude chcieť vybrať na tropickú dovolenku alebo nechať sa odviezť taxíkom do jeho obľúbenej reštaurácie.</p>
      <p>Kiwi.com sa stáva dôležitým distribučným kanálom pre všetkých zúčastnených dopravcov spojením všetkých modelov cestovania do celosvetovej cestovnej siete, vrátane leteckej, železničnej a autobusovej dopravy, individuálnej prepravy osôb alebo mestskej dopravy. Nielen vďaka tomu môže Kiwi.com svojim partnerom poskytnúť údaje o dopyte a cenách v reálnom čase, čo im uľahčí optimalizáciu ich ponuky, a to vďaka viac ako 100 miliónom vyhľadávacích požiadaviek, ktoré denne vybavuje.</p>
      <p><i>„Kiwi.com ako celosvetový virtuálny superdopravca teraz formuje novú kategóriu služieb spojených s cestovným ruchom a oslovuje široký segment zákazníkov, ktorých hlavným cieľom je dostať sa z jedného miesta na druhé čo najefektívnejším, cenovo najvýhodnejším a najpohodlnejším spôsobom. Ako jeden z najlacnejších distribučných kanálov pre väčšinu zúčastnených dopravcov prináša svojim partnerom pravidelne sa zvyšujúci počet zákazníkov,“ </i>vysvetľuje Oliver Dlouhý, CEO a spoluzakladateľ Kiwi.com.</p>
      <p>V októbri 2019 spoločnosť Kiwi.com uviedla do rezervačného procesu tri typy virtuálneho cestovného, čím zabezpečila jednotné zmluvné podmienky pre viac ako 750 leteckých a pozemných dopravcov, s ktorými Kiwi.com spolupracuje. Okrem toho, že nový produkt mal u zákazníkov úspech, spoločnosť sa pre svojich klientov stala transparentnejšou.</p>
      <p>Podrobné informácie o novej vízii spoločnosti Kiwi.com sú k dispozícii na oficiálnych webových stránkach pre partnerov: <a href="https://partners.kiwi.com/">partners.kiwi.com</a>.</p>
      <related>
        <h4>Súvisiace články</h4>
        <a href="https://touchit.sk/zivotne-poistenie-musi-odpovedat-na-aktualne-poziadavky-doby/264942"/>
        <a href="https://touchit.sk/sushi-hovadzie-teriyaki-s-ryzou-i-zemiakovo-gastanovy-krem-zssk-testuje-nove-menu-a-sluzby/264928"/>
        <a href="https://touchit.sk/canon-predstavuje-novu-multifunkcnu-tlaciaren-radu-megatank-s-automatickym-podavacom-dokumentov-ktora-zvysi-produktivitu-a-efektivitu-kancelarskej-prace/264915"/>
      </related>
    </article>
  </body>
</html>