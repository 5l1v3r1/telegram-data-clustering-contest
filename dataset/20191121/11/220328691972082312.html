<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/kakva-e-sdbata-na-zhokera-2-407244.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T11:20:00+00:00"/>
    <meta property="og:title" content="Каква е съдбата на „Жокера 2“?"/>
    <meta property="og:description" content="Тод Филипс ще прибере 100 милиона за оригиналния хит"/>
  </head>
  <body>
    <article>
      <h1>Каква е съдбата на „Жокера 2“?</h1>
      <address><time datetime="2019-11-21T11:20:00+00:00">21 Nov 2019, 11:20</time> by <a rel="author">Агенция Стандарт</a></address>
      <p>„Жокера 2“ може и да се случи, но няма да е скоро. След като някои от най-големите световни медии официално потвърдиха продължението на хита на Тод Филипс, се разбра, че съдбата  на бъдещата продукция всъщност не е ясна. От „Deadline“ и „Variety“ се позоваха на анонимни източници и съобщиха, че информацията относно „Жокера 2“ е невярна. Продължение на лентата не е било одобрено от „Уорнър Брос“, нито се водят преговори с Филипс в момента. Срещата между режисьора и шефа на студиото Тоби Емърик също беше опровергана, като изданията твърдят, че Тод дори не е обмислял да режисира други филми за герои от „DC“, както, например, от „The Hollywood Reporter“ съобщиха. Възможността за продължение е съвсем истинска, но за сега Филипс и партньорът му Скот Силвър не са започнали да работят по нов сценарий. В момента графикът на „Уорнър“ е натоварен и дори да одобрят „Жокера 2“, то реализирането му ще отнеме години.</p>
      <p>Междувременно стана ясно, че Филипс може да бъде възнаграден със 100 милиона долара за оригиналната лента. Режисьорът отказал да получи заплата предварително и вместо това сключил сделка със студиото за процент от печалбите на филма. Двете страни се договорили за най-малко 10% възнаграждение. След като „Жокера“ изкара над 1 милиард долара в световния боксофис, режисьорът ще прибере поне 100 милиона в джоба си. Филипс направи същото и с „Последният ергенски запой“. Трилогията събра 1,42 милиарда в боксофиса и Тод отново получи определен процент за всеки филм.</p>
    </article>
  </body>
</html>