<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/playstation-3-zaliczylo-roczna-obsuwe-przez-diode-napedu-warta-5-centow.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T11:30:00+00:00"/>
    <meta property="og:title" content="PlayStation 3 zaliczyło roczną obsuwę przez diodę napędu wartą 5 centów"/>
    <meta property="og:description" content="Konsola siódmej generacji japońskiego giganta ukazała się na rynku z niemal rocznym opóźnieniem w stosunku do Xboksa 360."/>
  </head>
  <body>
    <article>
      <h1>PlayStation 3 zaliczyło roczną obsuwę przez diodę napędu wartą 5 centów</h1>
      <h2>Konsola siódmej generacji japońskiego giganta ukazała się na rynku z niemal rocznym opóźnieniem w stosunku do Xboksa 360.</h2>
      <address><time datetime="2019-11-21T11:30:00+00:00">21 Nov 2019, 11:30</time> by <a rel="author">LM</a></address>
      <figure>
        <img src="https://img6.gram.pl/navf20191121113321155fsyn.jpg"/>
      </figure>
      <p>Nie da się ukryć, że w dobie ósmej generacji konsol firma Sony zdążyła mocno poprawić swoją rynkową pozycję w stosunku do tego, jak wyglądała ona w czasach Xboksa 360 i PlayStation 3. <b>Sony radziło sobie na rynku znakomicie jeszcze od czasów pierwszego PlayStation i nawet jeśli efektywnie wypierało z rynku urządzenia oferowane przez Nintendo czy SEGA, to dostało widocznej zadyszki podczas przejścia w erę siódmej generacji konsol</b>. Sprzęt okazał się niezbyt przyjazny deweloperom, a dodatkowo pojawił się na rynku z niemal rocznym poślizgiem w stosunku do konkurencyjnego Xboksa 360, który w tym czasie zdołał pojawić się u wielu graczy. A <b>wszystko, no może prawie wszystko, przez jeden malutki komponent urządzenia, który kosztował zaledwie 5 centów</b>.<br/><br/>W rozmowie z redakcją IGN Phil Harrison, który w tamtym czasie pracował dla Sony, ujawnił, że <b>jednym z najważniejszych powodów obsuwy PlayStation 3 był niedobór jednego z kluczowych elementów. Mowa tu o diodzie lasera w napędach Blue-ray, która, chociaż była tania – kosztowała jedynie 5 centów – to u dystrybutorów było jej zwyczajnie za mało</b>. Harrison przyznaje, że nie był to jedyny powód opóźnienia, ale za to kluczowy. Część, która w zasadzie nie ma żadnej wartości względem finalnej ceny urządzenia była dla Sony kulą u nogi i naraziła firmę na straty niewspółmierne do swojej wartości. <b>W międzyczasie Microsoft zdążył z sukcesem posłać do graczy kilka milionów swoich urządzeń</b>.<br/><br/>Cóż, pozostaje mieć nadzieję, że w nadchodzącym roku oba urządzenia, zgodnie z planem, trafią na rynku w porównywalnym okresie, a <b>producenci będą dwoić się i troić, by powalczyć ich osiągami, dostępnymi usługami i ofertą gier o serca graczy</b>.</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>