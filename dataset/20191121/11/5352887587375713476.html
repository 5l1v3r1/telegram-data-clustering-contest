<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/sociumas/lietuviai-ivardijo-5-skaudziausius-atvejus-kai-tenka-patirti-netiketas-islaidas-1751512/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T11:15:00+00:00"/>
    <meta property="og:title" content="Lietuviai įvardijo 5 skaudžiausius atvejus, kai tenka patirti netikėtas išlaidas"/>
    <meta property="og:description" content="Reklama"/>
  </head>
  <body>
    <article>
      <h1>Lietuviai įvardijo 5 skaudžiausius atvejus, kai tenka patirti netikėtas išlaidas</h1>
      <address><time datetime="2019-11-21T11:15:00+00:00">21 Nov 2019, 11:15</time> by <a rel="author">Gabrielė</a></address>
      <p>Reklama</p>
      <p>
        <b>Artėjanti žiema daugeliui kelia finansinį nerimą, ypač kai ateina pirmosios būsto šildymo sąskaitos, kalėdinis laikotarpis, išlaidos Naujiesiems metams, ką jau kalbėti apie sveikatos stiprinimui išleidžiamas sumas. Tačiau visas šias išlaidas galima numatyti ir suplanuoti. Kur kas blogiau, kai išlaidos mus užklumpa netikėtai. Kasmet atliekamas visuomenės nuomonės tyrimas atskleidė 5 dažniausius atvejus, kai lietuviams tenka pakratyti pinigines visai netikėtai.</b>
      </p>
      <p>Tyrimo rezultatai parodė, kad net 43 proc. Lietuvos gyventojų didžiausią nerimą kelia išlaidos odontologui. Šis klausimas vienodai aktualus tiek vyrams, tiek moterims, taip pat nepriklausomai nuo respondentų amžiaus grupės. Ir jaunimui iki 29 metų amžiaus, ir senjorams iki 75-erių išlaidos odontologui įvardijamos kaip skaudžiausios netikėtos išlaidos.</p>
      <p>Apklausos metu paaiškėjo, kad taip pat sąlyginai didelį galvos skausmą gali sukelti ir nenumatytos išlaidos automobiliui. Automobilio remontą, kaip labiausiai keliantį nerimą, įvardijo net 36 proc. šalies gyventojų. Tarp tokių – daugiausiai vidutinio amžiaus – 30-49 metų – respondentai, dažniau vyrai (48 proc.) nei moterys (27 proc.).</p>
      <p>Kiek daugiau nei trečdalis apklausos dalyvių – 32 proc. – baiminasi dėl galimų išlaidų būsto, namų apyvokos ar buitinės technikos remonto darbams. Šiuo atveju, priešingai nei kalbant apie automobilius, tai labiau jaudina moteris, taip pat daugiau vyresnius nei 30 metų žmones ir kaimo gyventojus.</p>
      <p>Lietuvius kausto ir vagysčių bei galimo apiplėšimo baimė. Tokias grėsmes jų piniginėms įvardijo 12 proc. respondentų, daugiausia taip atsakiusiųjų tarp vidurinio amžiaus – 30-49 metų – respondentų. Vos procentu mažiau, tai yra 11 proc. respondentų, taip pat akcentavo baimę patirti išlaidas sugedus ar sudužus mobiliajam telefonui. Šis nerimas vyrauja tarp jaunimo, tai yra respondentų iki 29 metų amžiaus.</p>
      <p>
        <b>Išlaidoms padengti – skolinamasi</b>
      </p>
      <p>Reklama</p>
      <p>Paprašius įvardinti, kaip respondentai padengia patirtas išlaidas, kiek daugiau nei trečdalis, tai yra 37 proc., teigė, jog tam naudoja einamojo mėnesio atlyginimą. Deja, ne visiems gaunamo atlygio užtenka, tad labai panaši dalis, 34 proc., atviravo, jog tenka paaukoti turimas santaupas, o kas penktas respondentas neslėpė ir pasiskolinantis iš artimųjų (62 proc.), draugų (23 proc.) ir kiek mažesnė dalis – iš vartojimo kredito įmonių.</p>
      <p>Bendrovės „Credit Service", veikiančios prekiniu ženklu „Vivus.lt“, direktorės Giedrės Štuopės teigimu, viena pagrindinių skolinimosi priežasčių – siekis padengti netikėtas išlaidas: „Vartojimo kreditai veikia panašiai, kaip kreditinė kortelė, o kartais ir priimtiniau, nes grąžinimo laikas – lankstesnis. Pasinaudojus vartojimo kreditu galima nušauti du zuikius vienu šūviu: ir susitvarkyti netikėtai iškilusias problemas, ir išvengti nemalonių emocijų prašant pinigų iš artimųjų“, – sako G. Štuopė.</p>
      <p>Visuomenės nuomonės tyrimų bendrovės „Baltijos tyrimai“ apklausoje, vykdytoje šių metų rugsėjo-spalio mėnesiais, dalydavo 1002 respondentai, o tyrimas vyko net 118-oje taškų.</p>
    </article>
  </body>
</html>