<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/inzet-nalatenschap-fiep-westendorp-koninklijk-onderscheiden/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T11:14:08+00:00"/>
    <meta property="og:title" content="Inzet nalatenschap Fiep Westendorp koninklijk onderscheiden"/>
    <meta property="og:description" content="Kunsthistorica Gioia Smid is benoemd tot Ridder in de Orde van Oranje-Nassau voor haar inzet voor de nalatenschap van Fiep Westendorp (1916-2004). Ze kreeg de koninklijke onderscheiding van de Amsterdamse locoburgemeester Touria Meliani."/>
  </head>
  <body>
    <article>
      <h1>Inzet nalatenschap Fiep Westendorp koninklijk onderscheiden</h1>
      <address><time datetime="2019-11-21T11:14:08+00:00">21 Nov 2019, 11:14</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Kunsthistorica Gioia Smid is benoemd tot Ridder in de Orde van Oranje-Nassau voor haar inzet voor de nalatenschap van Fiep Westendorp (1916-2004). Ze kreeg de koninklijke onderscheiding van de Amsterdamse locoburgemeester Touria Meliani.</p>
      <p>Smid werd door de tekenares, onder meer bekend van Jip en Janneke, als schatbewaarder van haar nalatenschap aangewezen. Ze richtte onder meer de Fiep Westendorp Foundation en Fiep Amsterdam bv op en zorgt ervoor dat het werk van de bekende illustratrice nog altijd te bewonderen is. De kunsthistorica bedacht verder kinder- en kunstboeken en maakte vele tentoonstellingen. Ook gaf ze de poezen Pim &amp; Pom (een samenwerking van Fiep Westendorp en Mies Bouhuys) een nieuw leven in een animatieserie van 52 afleveringen en een bioscoopfilm (2014).</p>
      <p>De opbrengsten van Westendorps nalatenschap gaan naar culturele activiteiten voor kinderen die het moeilijk hebben. Ook is er de Fiep Westendorp Stimuleringsprijs voor jonge illustratoren en een leerstoel Illustratie aan de Universiteit van Amsterdam (UvA).</p>
      <p>BUZZR</p>
    </article>
  </body>
</html>