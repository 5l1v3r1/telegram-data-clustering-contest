<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/apple-zrejme-pracuje-na-nahrade-itunes-pro-windows-10/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-21T11:30:46+00:00"/>
    <meta property="og:title" content="Apple zřejmě pracuje na náhradě iTunes pro Windows 10"/>
    <meta property="og:description" content="Začátkem letošního se firma Apple rozhodla doslova pohřbít aplikaci iTunes pro operační systém macOS, která byla nově rozdělena na tři různé aplikace – Podcasty, Hudba a Apple TV. V té době společnost také prohlásila, že na platformě Windows bude iTunes stále k dispozici. Nyní se ale zdá, že i zde se může odehrát velká změna. […]"/>
  </head>
  <body>
    <article>
      <h1>Apple zřejmě pracuje na náhradě iTunes pro Windows 10</h1>
      <address><time datetime="2019-11-21T11:30:46+00:00">21 Nov 2019, 11:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Začátkem letošního se firma Apple rozhodla doslova pohřbít aplikaci iTunes pro operační systém macOS, která byla nově rozdělena na tři různé aplikace – Podcasty, Hudba a Apple TV. V té době společnost také prohlásila, že na platformě Windows bude iTunes stále k dispozici. Nyní se ale zdá, že i zde se může odehrát velká změna.</p>
      <p>
        <a href="https://dotekomanie.cz/2019/06/itunes-konci-na-macu-ale-na-windows-bude-zatim-stale-zit/">iTunes končí na Macu, ale na Windows bude zatím stále žít</a>
      </p>
      <h3>iTunes doslova pod prachem? </h3>
      <p>Seznam pracovních míst na sociální síti LinkedIn odhalil, že právě Apple nově hledá seniorního softwarového inženýra. Konkrétně ve svém inzerátu uvádí „Připojte se k nám a vytvořte novou generaci mediální aplikací pro operační systém Windows“.</p>
      <p>Dále je v popisu uvedeno, že „pokud máte rádi hudbu a psaní kódu a chcete spolupracovat s týmy světové úrovně, tým Media Apps je tím pravým místem pro vás“. To samozřejmě znamená, že aplikace Apple Music by mohla být na cestě i pro Windows. Pravděpodobně by brzy mohla dorazit také aplikace Apple TV.</p>
      <figure>
        <img src="https://dotekomanie.cz/wp-content/uploads/2019/11/1524775320_itunes_story-760x428x.jpg"/>
      </figure>
      <p>Nutno podotknout, že Apple velice usilovně pracoval na tom, aby své služby rozšířil i za hranice svých vlastních zařízení. Na začátku tohoto měsíce společnost uvedla na trh službu Apple TV+, která je k dispozici pro iOS, tvOS, macOS a nově také televizory Samsung, zařízení Roku a Fire TV. </p>
      <p>Vzhledem k tomu, že popis pracovních míst na LinkedInu volá hlavně po zkušenostech s UWP, může se také stát, že Apple chce dostat své služby i na konzoly Xbox One. Výhodou UWP je samozřejmě možnost zobrazovat aplikace na různých platformách Windows 10, takže publikování aplikace pro Xbox a její následné přenesení je jednoduchý úkol.</p>
      <footer>Zdroj: <a href="https://www.neowin.net/news/apple-may-be-working-on-a-successor-to-itunes-on-windows-10#735b9/">neowin.net</a></footer>
    </article>
  </body>
</html>