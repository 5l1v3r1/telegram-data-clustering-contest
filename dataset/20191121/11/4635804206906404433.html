<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/iphone-ve-airpods-odakli-cok-ilginc-aksesuar-popgrip/"/>
    <meta property="og:site_name" content="LOG"/>
    <meta property="article:published_time" content="2019-11-21T11:00:47+00:00"/>
    <meta property="og:title" content="iPhone ve AirPods odaklı çok ilginç aksesuar: PopGrip"/>
    <meta property="og:description" content="iPhone kullanıcılarının çok sevdiği aksesuarlardan, dünyanın en çok satılan kablosuz kulaklıklarından AirPods odaklı çok ilginç bir aksesuar çıktı."/>
  </head>
  <body>
    <article>
      <h1>iPhone ve AirPods odaklı çok ilginç aksesuar: PopGrip</h1>
      <address><time datetime="2019-11-21T11:00:47+00:00">21 Nov 2019, 11:00</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/iphone-ve-airpods-odakli-cok-ilginc-aksesuar-popgrip-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/iphone-ve-airpods-odakli-cok-ilginc-aksesuar-popgrip-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/iphone-ve-airpods-odakli-cok-ilginc-aksesuar-popgrip-3.jpg"/>
        </figure>
      </slideshow>
      <p><b>iPhone</b> kullanıcılarının çok sevdiği aksesuarlardan, dünyanın en çok satılan kablosuz kulaklıklarından <b>AirPods</b> odaklı çok ilginç bir aksesuar çıktı.</p>
      <p>Direkt olarak <b>20 dolar</b> ödeyerek <a href="https://www.popsockets.com/p/popgrip-airpods-holder-cobalt/802980.html?lang=en_US"><b>buradan</b></a> alabileceğiniz bu aksesuarın adı <b>PopGrip</b>. <b>PopSockets</b> tarafından hazırlanan bu ürün, <b>AirPods</b> kulaklığınızı haznesiyle beraber <b>iPhone arkasında taşımanıza</b> imkan tanıyor. Direkt olarak iPhone’ların arkasına yapıştırılan <b>PopGrip, </b>gerçekten çok ilginç bir kullanım senaryosu oluşturuyor. AirPods’unu sık sık kaybedenler, unutanlar, cebinde / çantasında taşımak istemeyenler ya da düşürenler için hazırlanan ürün, aynı zamanda telefonu tek elde kontrol etmeyi de kolaylaştırıyor. Ek olarak telefonları masanın üstünde yatay olarak tutabilen yani stand görevi de gören <b>PopGrip, </b>beş farklı renk seçeneğiyle hazırlanmış durumda. Sunduğu altyapı pek de kullanışlı görünmeyen ürünün, pazarda ciddi satış rakamlarına ulaşması pek de mümkün görünmüyor. PopGrip’in en iyi düz sert plastik kılıflara yapıştığı aktarılıyor. Örneğin bu ürün 11 Pro ve 11 Pro Max’in arkasına takılamıyor. iPhone 11’de ise kılıfsız kullanılabiliyor.</p>
      <h3>PopSockets PopGrip, iPhone ve AirPods için hazırlanan en ilginç aksesuarlardan</h3>
      <p>Kısa süre önce iPhone’lar için beklenen şarjlı kılıflar da satışa sunuldu. Tüm detaylarına <a href="https://www.log.com.tr/iphone-11-ailesine-apple-imzali-sarjli-kiliflar-iste-fiyatlari/">buradan</a> ulaşabileceğiniz bu şarjlı kılıflar direkt olarak Apple’dan geldi. Türkiye fiyatları tam <b>999 TL</b> olan kılıflar, iPhone 11 ailesinin hali hazırda iddialı olan pil ömrünü bir seviye daha yükseltiyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/dunyanin-en-hizli-traktoru-rekoru-kirildi-iste-o-deneme-video/"/>
      </related>
    </article>
  </body>
</html>