<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/matteo-messina-denaro-veneto-3119863/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T11:23:30+00:00"/>
    <meta property="og:title" content="Matteo Messina Denaro è in Veneto? Le parole di un pentito e la cantina gialla"/>
    <meta property="og:description" content="ROMA – Matteo Messina Denaro, il ricercato numero uno in Italia, è in Veneto? Secondo un pentito, Emanuele Merenda, come riporta il Gazzettino, in Veneto Matteo Messina Denaro soggiornò in Veneto nel 2014. “Centineo (un imprenditore siciliano, ndr) – queste le parole del pentito riportate dai giornali – mi ha anche detto che ha ospitato Matteo Messina Denaro per quattro o cinque giorni a Campo di Pietra. La facciata è di colore giallo”. Giallo è anche il colore della cantina che, stando alle parole del pentito, avrebbe visto passare tra le sue mura il latitante. Il sospetto, stando alle parole del latitante, è che da allora Messina Denaro possa essere anche in Veneto, magari dopo aver cambiato varie volte nascondiglio. Ma dov’è Campo di Pietra? Campo di Pietra si trova a Salgareda, piccolo comune della provincia di Treviso.Terremoto nel Golfo di Salerno: scossa 3.1 a Santa Maria di CastellabateMilano, incendio in un sottotetto: due morti “Centineo – sono ancora le parole del pentito riportate dai giornali – mi…"/>
  </head>
  <body>
    <article>
      <h1>Matteo Messina Denaro è in Veneto? Le parole di un pentito e la cantina gialla</h1>
      <address><time datetime="2019-11-21T11:23:30+00:00">21 Nov 2019, 11:23</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/matteo_messina_denaro.jpg"/>
        <figcaption>Matteo Messina Denaro (foto Ansa)</figcaption>
      </figure>
      <p>ROMA – <a href="https://www.blitzquotidiano.it/cronaca-italia/matteo-messina-denaro-2957350/">Matteo Messina Denaro</a>, il ricercato numero uno in Italia, è in Veneto? Secondo un pentito, Emanuele Merenda, come riporta il Gazzettino, in Veneto Matteo Messina Denaro soggiornò in Veneto nel 2014. “Centineo (un imprenditore siciliano, ndr) – queste le parole del pentito riportate dai giornali – mi ha anche detto che ha ospitato Matteo Messina Denaro per quattro o cinque giorni a Campo di Pietra. La facciata è di colore giallo”. Giallo è anche il colore della cantina che, stando alle parole del pentito, avrebbe visto passare tra le sue mura il latitante. Il sospetto, stando alle parole del latitante, è che da allora Messina Denaro possa essere anche in Veneto, magari dopo aver cambiato varie volte nascondiglio.</p>
      <p>Ma dov’è Campo di Pietra? Campo di Pietra si trova a Salgareda, piccolo comune della provincia di Treviso.</p>
      <figure>
        <a href="https://www.blitzquotidiano.it/cronaca-italia/terremoto-golfo-salerno-santa-maria-castellabate-22-novembre-3120173/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/terremoto-golfo-salerno-santa-maria-castellabate-22-novembre-3120173/">
          <img src="https://static.blitzquotidiano.it/wp/wp-content/uploads/2019/11/terremoto-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/terremoto-golfo-salerno-santa-maria-castellabate-22-novembre-3120173/">Terremoto nel Golfo di Salerno: scossa 3.1 a Santa Maria di Castellabate</a>
      </h3>
      <figure>
        <a href="https://www.blitzquotidiano.it/cronaca-italia/milano-incendio-sottotetto-morti-3120172/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/milano-incendio-sottotetto-morti-3120172/">
          <img src="https://static.blitzquotidiano.it/wp/wp-content/uploads/2019/11/vigili_del_fuoco_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/milano-incendio-sottotetto-morti-3120172/">Milano, incendio in un sottotetto: due morti</a>
      </h3>
      <p>“Centineo – sono ancora le parole del pentito riportate dai giornali – mi ha detto che ha ospitato Messina Denaro per quattro o cinque giorni a Campo di Pietra”. E ancora: “Centinaio mi ha spiegato che prestava denaro senza garanzie ad interessi elevatissimi. Mi ha anche detto che i soldi che impiegava provenivano dal gestore di una cantina di Campo di Pietra riconducibile a dei siciliani che erano dei pezzi da novanta”.</p>
      <p>“Campi e vigne si estendono a perdita d’occhio – si legge sul Gazzettino – Qui il vino è qualcosa di più che banale business: è storia, cultura. Fa parte della quotidianità di tutti. Le aziende agricole sono la colonna portante dell’economia. E in una di queste, nel 2014, per un breve periodo ha soggiornato <b>Matteo Messina Denaro, il boss della mafia latitante</b> da oltre 20 anni, il capo dei capi che ha soppiantato Totò Riina. Personaggio inquietante, figura chiave degli anni delle stragi mafiose, uno dei latitanti più ricercati al mondo”.</p>
      <p>Messina Denaro, 57 anni, ricordiamo, è ricercato dal 1993 per associazione di tipo mafioso, omicidio, strage, devastazione, detenzione e porto di materie esplodenti, furto e altro.</p>
      <p>Fonte: Il Gazzettino, Il Giornale, Palermo Today.</p>
    </article>
  </body>
</html>