<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/open-fiber-fibra-ottica-caltanissetta/"/>
    <meta property="og:site_name" content="Webnews"/>
    <meta property="article:published_time" content="2019-11-21T11:02:00+00:00"/>
    <meta property="og:title" content="Open Fiber accende la fibra ottica a Caltanissetta"/>
    <meta property="og:description" content="Open Fiber accende la fibra ottica a Caltanissetta; prende il via la commercializzazione delle offerte di connettività nelle prime unità immobiliari."/>
  </head>
  <body>
    <article>
      <h1>Open Fiber accende la fibra ottica a Caltanissetta</h1>
      <h2>Open Fiber accende la fibra ottica a Caltanissetta; prende il via la commercializzazione delle offerte di connettività nelle prime unità immobiliari.</h2>
      <address><time datetime="2019-11-21T11:02:00+00:00">21 Nov 2019, 11:02</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p>Buone notizie per tutti coloro che abitano a <b>Caltanissetta</b>. <b>Open Fiber</b> ha “acceso” la <b>fibra ottica</b> e dato il via alla commercializzazione dei servizi di <a href="https://www.webnews.it/speciale/connettivita/">connettività</a> a <b>banda ultralarga</b> in oltre 6 mila unità immobiliari della città che potranno navigare ad una velocità massima sino a 1 Gbps. Nello specifico, la rete in fibra ottica è già disponibile nei diversi quartieri che dal centro storico si estendono nel quadrante sud della città.</p>
      <p>Ma il lavoro di Open Fiber non è certamente terminato in città. L’azienda, infatti, deve coprire oltre 20 mila tra case, negozi e uffici inclusi nel piano di cablaggio in modalità <b>FTTH</b> (Fiber To The Home, fibra fino a casa). Caltanissetta si va così ad aggiungere alle altre città siciliane nelle quali è già possibile collegarsi alla rete ultraveloce di Open Fiber: Palermo, Catania, Messina, Siracusa, Agrigento e Gela.</p>
      <p>I lavori prevedono un <b>investimento di 7 milioni di euro</b>. I servizi abilitati dalla banda ultralarga sono numerosi e si estendono ad ambiti come l’Internet of Things, l’e-health, il cloud computing, lo streaming online di contenuti in HD, l’accesso ai servizi avanzati della Pubblica Amministrazione, applicazioni Smart City come la mobilità sostenibile, il controllo elettronico degli accessi, il monitoraggio ambientale, la gestione dell’illuminazione pubblica e la digitalizzazione dei servizi per il turismo.</p>
      <p>Open Fiber, comunque, non si occuperà direttamente della commercializzazione dei servizi a banda ultralarga in quanto è un operatore <b>wholesale only</b>. <b>Tiscali</b>, <a href="https://www.webnews.it/speciale/vodafone/">Vodafone</a> e <a href="https://www.webnews.it/speciale/wind-tre/">Wind Tre</a> sono le aziende partner che per prime stanno commercializzando servizi sulla rete ultraveloce realizzata nel comune di Caltanissetta, ma nei prossimi mesi altri operatori cominceranno a erogare servizi sfruttando l’infrastruttura FTTH di Open Fiber.</p>
      <p>Se vuoi aggiornamenti su <i>Fibra ottica</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>