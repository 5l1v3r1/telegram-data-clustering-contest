<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361919/policija-koristila-ratno-oruzje-protiv-zutih-prsluka-novinaru-ispred-lica-eksplodirala-granata-foto-video"/>
    <meta property="og:site_name" content="kurir.rs"/>
    <meta property="article:published_time" content="2019-11-21T11:45:00+00:00"/>
    <meta property="og:title" content="NOVINARU GRANATA EKSPLODIRALA U LICE: Francuska policija RATNIM ORUŽJEM ide na Žute prsluke! (UZNEMIRUJUĆE)"/>
    <meta property="og:description" content="Francuski novinar prisetio se za RT zastrašujućeg trenutka kada ga je pogodila suzavac bomba (granata) tokom protesta Žutih prsluka u Parizu. Rekao je kako ne postoji opravdanje za policiju koja koristi borbena sredstva."/>
  </head>
  <body>
    <article>
      <h6 class="kicker">horor</h6>
      <h1>NOVINARU GRANATA EKSPLODIRALA U LICE: Francuska policija RATNIM ORUŽJEM ide na Žute prsluke! (UZNEMIRUJUĆE)</h1>
      <address>
        <time datetime="2019-11-21T11:45:00+00:00">21 Nov 2019, 11:45</time>
      </address>
      <p>
        <b>Francuski novinar prisetio se za RT zastrašujućeg trenutka kada ga je pogodila suzavac bomba (granata) tokom protesta Žutih prsluka u Parizu. Rekao je kako "ne postoji opravdanje za policiju koja koristi borbena sredstva".</b>
      </p>
      <p>Proteklog vikenda obeleženo je godinu dana od početka protesta Žutih prsluka u Francuskoj. Među brojim novinarima koji su pratili dešavanja sa ulica Pariza bio je i Žilijen.</p>
      <p>U početku je sve teklo mirno, ali stvari su brzo izmakle kontroli kada je među protestante upala grupa ljudi u crnoj odeći.</p>
      <p>"To je bio pravi nered. Neke su scene ličile na urbano gerilsko ratovanje", prisetio se kasnije Žilijen.</p>
      <figure>
        <iframe data-src="https://twitter.com/RT_com/status/1197082151352754178?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Demonstranti su blokirali puteve, pravili barikade i bacali cigle i Molotovljeve koktele na policiju.</p>
      <p>Žilijen je ostao u gomili, snimajući oko sebe kamerom, a u jednom trenutku je primetio kako je policija došla u stanje panike.</p>
      <p>"Odgovorili su suzavac bombama, pucali su u ljude neselektivno", dodao je on.</p>
      <p>Ono što se dalje dogodilo izgledalo je kao na usporenu scenu iz ratnog filma, prenosi RT. Jedna granata pala je blizu Žilijena, druga jedno tri do pet metara dalje od njega, ispuštajući gusti beli dim u vazduh.</p>
      <figure>
        <iframe src="https://www.youtube.com/embed/PdQloWbXixg" width="560" height="315" data-service="Youtube" scrolling="no"/>
      </figure>
      <p>"Tada sam udaren granatom u lice. Eksplodirala je tačno ispred moje gas-maske i probila je zaštitni vizir od pleksiglasa. Osetio sam snažan udarac u nos. Nakon toga čuo sam kako je granata eksplodirala", ispričao je.</p>
      <p>
        <b>Šok, bol i gorenje bili su nepodnošljivi. Novinar je instinktivno sklonio svoju kameru i pokušao je da pobegne. Ali nije prešao više od pet metara, kada se bespomoćno srušio na kolovoz.</b>
      </p>
      <p>Žilijenov nos i gornja usna razbijeni su onim što je identifikovao kao eksplozivnu granatu suzavca GLI-F4 francuskog porekla. Rekao je kako su ga demonstranti sklonili na sigurno, gde je došla i Hitna pomoć.</p>
      <p>"Zahvalan sam im na tome", rekao je Žilijen. Konstatovano je da mu je polomljen nos, pa je odveden u bolnicu zajedno sa drugim demonstrantima.</p>
      <figure>
        <iframe src="https://www.youtube.com/embed/nJBLiWdYcNM" width="560" height="315" data-service="Youtube" scrolling="no"/>
      </figure>
      <p>"Da nisam nosao masku preko lica, ne bih se izvukao ovako lako", rekao je on. Lekar mu je rekao da će mu povrede na licu proći za nedelju dana.</p>
      <p>Međutim, nisu svi prošli ovako kao Žilijen. U bolnicu je primljen još jedan demonstrant koji je imao problema sa okom zbog slučne povrede koju je imao i Žilijen.</p>
      <p>"Ne znam kako je on sada, ali šanse su 9 ili 10 odsto da je izgubio oko", rekao je on.</p>
      <p>
        <b>Žilijen je rekao kako će podneti prijavu protiv policije zbog ponašanja, ali ne veruje da će pravda biti zadovoljena.</b>
      </p>
      <p>Međutim, rekao je da će nastaviti da se bori sve dok granata GLI-F4 ne bude uklonjena iz policijskog arsenala.</p>
      <p>"One mogu ozbiljno da povrede demonstrante i nisam siguran da je njihova upotreba opravdana, jer je zapravo borbeno sredstvo", zaključio je novinar.</p>
      <figure>
        <iframe src="https://www.youtube.com/embed/68nwucuFV5k" width="560" height="315" data-service="Youtube" scrolling="no"/>
      </figure>
      <p>Kurir.rs/RT</p>
      <p>Foto: Youtube/Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3359211/suzavac-i-vodeni-topovi-za-godisnjicu-protesta-pariz-u-plamenu-zuti-prsluci-palili-automobile-policija-ih-sprecila-da-blokiraju-kruzni-tok-foto-video"/>
        <a href="https://www.kurir.rs/planeta/3321683/zuti-prsluci-se-sukobili-sa-policijom-u-nantu-suzavcem-i-voddnim-topovima-na-agresivne-denmonstrante-foto-video"/>
        <a href="https://www.kurir.rs/planeta/3310053/haos-na-planeti-demonstracije-i-nasilje-na-ulicama-postali-redovna-pojava"/>
        <a href="https://www.kurir.rs/planeta/3308755/protesti-uoci-pocetka-samita-g7-u-francuskoj-demonstranti-digli-glas-protiv-politike-najrazvijenijih-zemalja-lideri-ce-nas-cuti-video"/>
      </related>
    </article>
  </body>
</html>