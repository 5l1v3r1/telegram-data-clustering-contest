<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-lvivshhyni-brakonyeriv-lovytymut-za-dopomogoyu-dronu-ta-teplovizora/"/>
    <meta property="og:site_name" content="VARTA1"/>
    <meta property="article:published_time" content="2019-11-21T11:36:43+00:00"/>
    <meta property="og:title" content="На Львівщині браконьєрів ловитимуть з допомогою дрону та тепловізора"/>
    <meta property="og:description" content="На Львівщині браконьєрів ловитимуть за допомогою дрону та тепловізора"/>
  </head>
  <body>
    <article>
      <h1>На Львівщині браконьєрів ловитимуть з допомогою дрону та тепловізора</h1>
      <address>
        <time datetime="2019-11-21T11:36:43+00:00">21 Nov 2019, 11:36</time>
      </address>
      <p>Post Views: 3 438</p>
      <p>На території Львівської області, для підвищення боротьби з браконьєрством, будуть використовувати квадрокоптер і тепловізор. Про це повідомляє <a href="https://www.unian.ua/ecology/10762490-u-lvivskiy-oblasti-brakonyeriv-lovitimut-za-dopomogoyu-drona-i-teplovizora.html">“УНІАН”</a>, з посиланням на інформацію Державної екологічної інспекції у Львівській області.</p>
      <p>У повідомленні відомства йдеться про те, що спеціалісти Інспекції проводять оперативні заходи для виявлення та запобігання фактів порушення правил полювання та злісного браконьєрства в мисливських угіддях області.</p>
      <p>“Браконьєрство набрало масового характеру та у багатьох випадках залишається безкарним. Незаконне полювання — один зі злочинних напрямків, який являє загрозу мисливському господарству та національній екологічній безпеці України в цілому”, — йдеться в повідомленні.</p>
      <p>В обласній Держекоінспекції зазначили, що останніми роками різко зросла не тільки кількість браконьєрів, а й їхня технічна озброєність, тому для підвищення ефективності боротьби з браконьєрством за рахунок коштів обласного екологічного фонду було придбано повнопривідний автомобіль «РЕНО-Дастер», квадрокоптер з потужною відеокамерою та тепловізор.</p>
      <p>Також говорять про плани придбання квадроцикла.</p>
      <p>“Технічне переоснащення Інспекції суттєво збільшило можливість доступу до важкодоступних місць, зменшило витрати робочого часу на обстеження територій, де вчиняються протиправні дії та дало можливість фіксувати порушення правил полювання та браконьєрства за допомогою фото- та відеозйомки з висоти”, — йдеться в повідомленні.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>