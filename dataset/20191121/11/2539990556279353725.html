<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/3167/Artykul/2407518,Program-Moj-Prad-sie-rozwija-Od-przyszlego-roku-obejmie-tez-spoldzielnie-mieszkaniowe"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T11:35:00+00:00"/>
    <meta property="og:title" content="Program Mój Prąd się rozwija. Od przyszłego roku obejmie też spółdzielnie mieszkaniowe"/>
    <meta property="og:description" content="Władze mówią o sukcesie programu Mój Prąd, który ma wspierać rozwój energetyki prosumenckiej. Tymczasem, jak informuje Portal Samorządowy, są już plany jego rozszerzenia. Obecnie ze wsparcia na budowę instalacji mogą korzystać osoby fizyczne, ale od przyszłego roku powstanie analogiczny program, skierowany do spółdzielni i wspólnot mieszkaniowych."/>
  </head>
  <body>
    <article>
      <h1>Program Mój Prąd się rozwija. Od przyszłego roku obejmie też spółdzielnie mieszkaniowe</h1>
      <address>
        <time datetime="2019-11-21T11:35:00+00:00">21 Nov 2019, 11:35</time>
      </address>
      <p>
        <b>Władze mówią o sukcesie programu Mój Prąd, który ma wspierać rozwój energetyki prosumenckiej. Tymczasem, jak informuje Portal Samorządowy, są już plany jego rozszerzenia. Obecnie ze wsparcia na budowę instalacji mogą korzystać osoby fizyczne, ale od przyszłego roku powstanie analogiczny program, skierowany do spółdzielni i wspólnot mieszkaniowych.</b>
      </p>
      <p>Spółdzielnie o środki na budowę np. instalacji fotowoltaicznych będą mogły ubiegać się od wiosny przyszłego roku. Rozdysponowywać fundusze będą Wojewódzkie Fundusze Ochrony Środowiska i Gospodarki Wodnej, tak jak w przypadku konsumenckiej odnogi programu. W grę wchodzą też np. nisko oprocentowane pożyczki.<br/><br/><b>Trwają prace nad rozwojem programu</b><br/><br/>Narodowy Fundusz Ochrony Środowiska i Gospodarki Wodnej do końca roku ma wypracować założenia nowego programu, roboczo nazwanego Mój Prąd 2. Pierwsze wypłaty mają ruszyć na koniec pierwszego kwartału przyszłego roku. </p>
      <p>Dotychczas z programu wypłacono 25 milionów złotych. Środki te trafią na dofinansowanie budowy instalacji fotowoltaicznych koło domów.</p>
      <p>PolskieRadio24.pl, portalsamorzadowy.pl, md</p>
      <related>
        <a href="https://www.polskieradio.pl/42/259/Artykul/2239384,Energetyka-prosumencka-To-sie-oplaca"/>
      </related>
      <related>
        <a href="https://www.polskieradio.pl/42/3167/Artykul/2361721,Program-Moj-Prad-nabiera-tempa-Mozna-juz-pobierac-druki"/>
      </related>
      <related>
        <a href="https://www.polskieradio.pl/42/3167/Artykul/2380413,Premier-farmy-wiatrowe-na-Baltyku-szansa-dla-polskiej-energetyki"/>
      </related>
    </article>
  </body>
</html>