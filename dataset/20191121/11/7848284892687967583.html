<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/reggina-angelomario-moratti-fa-chiarezza-nessun-interesse-da-parte-di-mio-padre-massimo-323634"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T11:50:07+00:00"/>
    <meta property="og:title" content="Reggina, Angelomario Moratti fa chiarezza: &quot;Nessun interesse da parte di mio padre Massimo&quot;"/>
    <meta property="og:description" content="In merito alle recenti voci che hanno coinvolto Massimo Moratti, ex patron dell'Inter, nell'acquisizione della Reggina, club attualmente in testa al Girone C di Serie C, il figlio Angelomario..."/>
  </head>
  <body>
    <article>
      <h1>Reggina, Angelomario Moratti fa chiarezza: "Nessun interesse da parte di mio padre Massimo"</h1>
      <address><time datetime="2019-11-21T11:50:07+00:00">21 Nov 2019, 11:50</time> by <a rel="author">Redazione FcInterNews.it</a></address>
      <p>In merito alle recenti voci che hanno coinvolto <b>Massimo Moratti</b>, ex patron dell'Inter, nell'acquisizione della Reggina, club attualmente in testa al Girone C di Serie C, il figlio <b>Angelomario Moratti</b> ha voluto fare chiarezza attraverso una nota stampa che riceviamo e pubblichiamo:</p>
      <p>
        <i>Riguardo alle voci che sono state riportate nel corso degli ultimi giorni relativamente ad un interesse da parte di mio padre, Massimo Moratti, di valutare l'acquisto della società Reggina 1914 (all'epoca URBS Reggina 1914) occorre precisare che non si tratta di notizie vere. Massimo Moratti non ha mai valutato l’acquisto della Reggina, ne ha mai incontrato il Sindaco di Reggio Calabria come neppure alcun dirigente della passata Società.</i>
      </p>
      <p>
        <i>Sono stati effettivamente svolti una serie di incontri esplorativi, per una forma di naturale cortesia da parte mia, successivamente ai quali si è valutato di non procedere con la formalizzazione di alcuna offerta per l'acquisto della Società come neppure ad un rilancio all’offerta avanzata dal Presidente Gallo.</i>
      </p>
      <p>
        <i>Al Presidente Gallo e tutta la società Reggina 1914 rivolgo i miei più sinceri auguri per i migliori successi sportivi che una città passionale come Reggio Calabria merita.</i>
      </p>
      <p>
        <i>In fede,</i>
      </p>
      <p>
        <i>Angelomario Moratti</i>
      </p>
    </article>
  </body>
</html>