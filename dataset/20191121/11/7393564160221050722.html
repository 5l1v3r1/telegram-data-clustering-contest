<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580325/29-ricnij-dmitro-mihalec-stav-novim-zastupnikom-nacalnika-gu-nacpolicii-lvivsini"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T11:41:00+00:00"/>
    <meta property="og:title" content="29-річний Дмитро Міхалець став новим заступником начальника ГУ Нацполіції Львівщини"/>
    <meta property="og:description" content="Новий заступник начальника ГУ Нацполіції Львівщини."/>
  </head>
  <body>
    <article>
      <h1>29-річний Дмитро Міхалець став новим заступником начальника ГУ Нацполіції Львівщини</h1>
      <address><time datetime="2019-11-21T11:41:00+00:00">21 Nov 2019, 11:41</time> by <a rel="author">Катерина Тополюк</a></address>
      <p>
        <i>Сьогодні, 21 листопада, відбулося призначення нового заступника начальника Головного управління Національної поліції у Львівській області. </i>
      </p>
      <p>Відтак, очільник поліції Львівщини Василь Віконський представив особовому складу заступника начальника Головного управління Національної поліції у Львівській області старшого лейтенанта поліції Дмитра Міхальця. Про це повідомили у пресслужбі поліції Львівщини. </p>
      <figure>
        <img src="https://s.032.ua/section/newsInText/upload/images/news/intext/000/051/468/dsc0003_5dd670bc0ecf1.jpeg"/>
      </figure>
      <p>Дмитро Міхалець - старший лейтенант поліції, народився у 1990 році, в органах внутрішніх справ України з 2015 року, освіта вища юридична. До призначення обіймав посаду начальника управління превентивної діяльності Головного управління Національної поліції у Хмельницькій області.</p>
      <p>Згідно з <a href="https://public.nazk.gov.ua/declaration/744d8d3c-6205-4ebd-943d-238ddcf61ac7">декларацією</a> за 2019 рік, Дмитро Міхалець одружений та має сина. У його власності житловий будинок у Хмельницькій області, площею 73,8 м². А також чотири земельні ділянки у Хмельницькій області на 2500 м² 1875 м² та 1125 м²,  1000м².  </p>
      <p>На посаді начальника управління превентивної діяльності Головного управління Національної поліції у Хмельницькій області Дмитро Міхалець задекларував 237 тис. 789 грн. зарплати, ще 26414 тис. грн кредиту, а також 10 600 тис. грн. розміщені на банківських рахунках. </p>
      <p>Нагадаємо, як повідомляв кореспондент 032.ua, Василь Віконський очолив ГУ Нацполіції Львівщини відносно нещодавно - 4 вересня цього року. Що відомо про очільника можна дізнатися <a href="https://www.032.ua/news/2501986/38-ricnij-vasil-vikonskij-ocoliv-gu-nacpolicii-lvivsini-so-pro-nogo-vidomo">ТУТ</a>. </p>
      <p>Джерело: пресслужба <a href="https://lv.npu.gov.ua/news/diyalnist/u-policziji-lvivshhini-novi-kadrovi-priznachennya/">поліції Львівської області</a></p>
    </article>
  </body>
</html>