<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232638/"/>
    <meta property="og:site_name" content="Українська правда"/>
    <meta property="article:published_time" content="2019-11-21T11:42:05+00:00"/>
    <meta property="og:title" content="Арктичне повітря з морозами захоплює Україну: прогноз на найближчі дні"/>
    <meta property="og:description" content="Найближчої доби арктичне повітря охопить більшу частину території України, крім крайнього заходу та півдня, тому температура повітря продовжить знижуватися."/>
  </head>
  <body>
    <article>
      <h1>Арктичне повітря з морозами захоплює Україну: прогноз на найближчі дні</h1>
      <address>
        <time datetime="2019-11-21T11:42:05+00:00">21 Nov 2019, 11:42</time>
      </address>
      <p>Найближчої доби арктичне повітря охопить більшу частину території України, крім крайнього заходу та півдня, тому температура повітря продовжить знижуватися.</p>
      <p><b>Джерело:</b> "<a href="https://interfax.com.ua/">Інтерфакс-Україна</a>" з посиланням на Укргідрометцентр</p>
      <p><b>Деталі:</b> У п'ятницю по всій Україні – без опадів. Вітер східний та південно-східний, 7-12 м/с, у східній, південній та західній частинах – сильніше: пориви 15-20 м/с, в Приазов'ї 25-28 м/с.</p>
      <p>Температура вночі 5-10° морозу, в східних областях до 13° морозу, вдень від 3° морозу до 2° тепла; в західних областях, на півдні Одещини та в Криму вночі від 1° тепла до 4° морозу, вдень 0-5° тепла; на Закарпатті вночі 2-7° тепла, вдень 6-11°.</p>
      <p>У Києві – без опадів. Вітер південно-східний, 7-12 м/с. Температура вночі 6-8°, вдень 1-3° морозу.</p>
      <p>23 листопада в Україні без опадів, лише в західних областях і в Одеській області місцями невеликий дощ і мокрий сніг. Вітер східний та південно-східний, 7-12 м/с, у східній та південній частині пориви 15-20 м/с.</p>
      <p>Температура вночі 4-9° морозу, в східних областях до 13° морозу, вдень від 3° тепла до 3° морозу; в західних, південних областях та в Криму вночі 0-5° морозу, вдень 0-4° тепла; на Закарпатті вночі 0-5° тепла, вдень 7-12°.</p>
      <p>У Києві в суботу – без опадів. Вітер південно-східний, 7-12 м/с. Температура вночі 5-7° морозу, вдень близько 0°.</p>
      <p><b>Додатково:</b> За даними Центральної геофізичної обсерваторії, в столиці 22 листопада найвища температура вдень була зафіксована на позначці 13,2 градусів тепла в 1926 році, а найнижча – вночі на позначці 15,7 градусів морозу в 1921 році.</p>
      <related>
        <a href="https://www.pravda.com.ua/news/2019/11/20/7232583/"/>
        <a href="https://www.pravda.com.ua/news/2019/11/20/7232513/"/>
        <a href="https://www.pravda.com.ua/news/2019/11/20/7232481/"/>
      </related>
    </article>
  </body>
</html>