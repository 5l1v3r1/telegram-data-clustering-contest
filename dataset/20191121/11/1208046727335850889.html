<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/elverum-vill-bli-nast-storst-i-europa/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-21T11:17:19+00:00"/>
    <meta property="og:title" content="Elverum vill bli näst störst i Europa"/>
    <meta property="og:description" content="Intresset kring Elverums matcher i Champions League har varit något utöver det vanliga. Matchen mot Barcelona i februari är redan utsåld och därför siktar Elverum högt framöver. – Om vi har runt 11 000 åskådare mot Flensburg-Handewitt kommer vi att ha haft totalt 35 000 åskådare på våra matcher, ett facit endast THW Kiel kan […]"/>
  </head>
  <body>
    <article>
      <h1>Elverum vill bli näst störst i Europa</h1>
      <address><time datetime="2019-11-21T11:17:19+00:00">21 Nov 2019, 11:17</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Intresset kring Elverums matcher i Champions League har varit något utöver det vanliga. Matchen mot Barcelona i februari är redan utsåld och därför siktar Elverum högt framöver. – Om vi har runt 11 000 åskådare mot Flensburg-Handewitt kommer vi att ha haft totalt 35 000 åskådare på våra matcher, ett facit endast THW Kiel kan slå, säger marknadschefen Kalle Björkman i ett pressmeddelande.</b>
      </p>
      <p>Lördagen den 15 februari tar Elverum emot SG Flensburg-Handewitt och den matchen har Elverum alltså placerat i Lillehammer. Det väntas bli storpublik, framförallt eftersom det tyska mästarlaget har fyra norska landslagsspelare i truppen.</p>
      <p>– Det blev succé senast vi spelade i Lillehammer och vi tror på ny succé mot Flensburg. Vi ska inte kopiera vad vi gjorde mot PSG utan det kommer att bli något som ingen har sett i norsk klubbhandboll tidigare, säger Björkman i pressmeddelandet.</p>
      <p>Om Elverum får cirka 11 000 åskådare till matchen kommer de att komma upp i totalt cirka 35 000 åskådare under årets CL-säsong, något endast THW Kiel kan slå.</p>
      <p>– Jag ser väldigt mycket fram emot att komma hem till Norge och få uppleva atmosfären och arrangemanget som Elverum kommer att skapa. Det är en dröm som går<br/>i uppfyllelse, att få spela en Champions League-match i Norge och mot Elverum, säger Magnus Röd i pressmeddelandet.</p>
    </article>
  </body>
</html>