<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cazul-deratizarii-de-la-timisoara-mai-multi-politisti-care-au-intervenit-in-blocurile-deratizate-au-ajuns-la-spital-a-fost-doar-un-control-nu-au-prezentat-probleme-de-sanatate-18601829"/>
    <meta property="og:site_name" content="Gândul"/>
    <meta property="article:published_time" content="2019-11-21T11:19:10+00:00"/>
    <meta property="og:title" content="Cazul deratizării de la Timişoara | Mai mulţi poliţişti care au intervenit în blocurile deratizate au ajuns la spital: A fost doar un control, nu au prezentat probleme de sănătate"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Cazul deratizării de la Timişoara | Mai mulţi poliţişti care au intervenit în blocurile deratizate au ajuns la spital: A fost doar un control, nu au prezentat probleme de sănătate</h1>
      <h2>Mai mulţi poliţişti care au intervenit în blocurile deratizate din Timişoara au ajuns la spital. Autorităţile spun că măsura este strict preventivă şi analizele poliţiştilor au fost bune.</h2>
      <address>
        <time datetime="2019-11-21T11:19:10+00:00">21 Nov 2019, 11:19</time>
      </address>
      <p>După ce au apărut informaţii că mai mulţi poliţişti s-au simţit rău după ce au intervenit în blocurile deratizate din Timişoara, Poliţia Judeţeană Timiş a anunţat că poliţiştii respectivi au mers la spital pentru control preventiv.</p>
      <p>La rândul său, directorul Spitalului Judeţean Timişoara, Marius Craina, a declarat, pentru Mediafax, că mai mulţi poliţişti au mers la spital pentru o verificare de rutină.</p>
      <p>„S-a făcut un control amănunţit şi o serie de analize de laborator care au fost în regulă. Deci a fost un control, având în vedere că au participat la acea acţiune în cursul zilei de luni, deci nu pentru că au avut probleme, ci pentru că am vrut să fim siguri că în urma controlului şi a intrării în acest imobil nu au avut niciun fel de consecinţe din punct de vedere medical. Nu au fost internaţi şi nu ştiu să fi primit tratament”, a spus Marius Craina.</p>
      <p>Totodată, directorul Spitalului Municipal Timişoara, Mihai Grecu, a declarat şi el că poliţiştii care au ajuns la spital sunt bine şi nu au primit niciun fel de tratament.</p>
      <p>Reacţiile vin după ce în presă au apărut informaţii potrivit cărora 9 poliţişti au avut dureri de cap şi stări generale de rău după ce au participat la intervenţiile din blocurile deratizate.</p>
      <related>
        <h4>Citeşte şi</h4>
        <a href="https://www.gandul.info/stiri/cazul-padurarului-liviu-pop-ucis-in-maramures-petitie-semnata-de-30-000-de-cetateni-inmanata-procurorului-general-vrem-o-ancheta-impartiala-18601807?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/femeie-gasita-in-apa-salvata-de-medicii-din-cluj-a-fost-gasita-plutind-cu-fata-in-jos-pe-marginea-unui-lac-18601800?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/meteo-anm-a-actualizat-prognoza-pentru-bucuresti-frig-si-ploaie-in-timpul-zilei-iar-noaptea-lapovita-18601789?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>