<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/policjanci-strazacy-i-ratownicy-gopr-podjeli-poszukiwania-pensjonariusza-dps-na-terenie-sasiedniej-gminy/46936"/>
    <meta property="og:site_name" content="Limanowa.in"/>
    <meta property="article:published_time" content="2019-11-21T11:16:00+00:00"/>
    <meta property="og:title" content="Policjanci, strażacy i ratownicy GOPR podjęli poszukiwania pensjonariusza DPS na terenie sąsiedniej gminy"/>
    <meta property="og:description" content="Na terenie gminy Niedźwiedź od dzisiejszego ranka prowadzone są poszukiwania pensjonariusza DPS w Mszanie Dolnej. 47-letni Paweł Dela oddalił się z placówki w poniedziałek po południu."/>
  </head>
  <body>
    <article>
      <h1>Policjanci, strażacy i ratownicy GOPR podjęli poszukiwania pensjonariusza DPS na terenie sąsiedniej gminy</h1>
      <address>
        <time datetime="2019-11-21T11:16:00+00:00">21 Nov 2019, 11:16</time>
      </address>
      <p>Na terenie gminy Niedźwiedź od dzisiejszego ranka prowadzone są poszukiwania pensjonariusza DPS w Mszanie Dolnej. 47-letni Paweł Dela oddalił się z placówki w poniedziałek po południu.</p>
      <p>Decyzję o wznowieniu poszukiwań w terenie podjęto po analizie materiału operacyjnego, w tym informacji, którą policja uzyskała po około dobie od zaginięcia pensjonariusza DPS, odnośnie mężczyzny który był widziany w godzinach nocnych na terenie gminy Niedźwiedź. Osoba ta miała zachowywać się nienaturalnie i błąkać się po okolicy bez wyraźnego celu. </p>
      <p>Działania obejmują miejscowości Podobin i Niedźwiedź, prawdopodobnie obejmą także Porębę Wielką. W poszukiwaniach uczestniczy policja, funkcjonariusze PSP oraz druhowie z OSP, a także ratownicy GOPR. </p>
      <p>Przypomnijmy, że w poniedziałek kilkanaście minut po godz. 15:00 z Domu Pomocy Społecznej w Mszanie Dolnej oddalił się jeden z pensjonariuszy - Paweł Dela. Tego samego w terenie prowadzone były poszukiwania 47-letniego mężczyzny, w których uczestniczyła m.in. policja i straż pożarna. We wtorek funkcjonariusze podjęli czynności operacyjne, by wytypować miejsca, w które mógł udał się 47-latek. </p>
      <p>Mężczyzna ma około 175 cm wzrostu i jest średniej budowy ciała. Ma piwne oczy i krótkie, ciemne, lekko szpakowate włosy. Wygląda na około 50 lat. Nie posiada żadnych znaków szczególnych.</p>
      <p>Zaginiony pensjonariusz nie nawiązał dotąd kontaktu z rodziną ani personelem Domu Pomocy Społecznej w Mszanie Dolnej.</p>
      <p>Osoby, które mogą mieć wiedzę na temat miejsca jego pobytu, proszone są o kontakt z Komisariatem Policji w Mszanie Dolnej (tel.: 18-33-10-007), Komendą Powiatową Policji w Limanowej (tel.: 18 337 94 00) lub numerem alarmowym.</p>
    </article>
  </body>
</html>