<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/m-rashfordas-apie-solskjaera-nera-tinkamesnio-zmogaus-kuris-galetu-treniruoti-man-utd/73315"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-21T11:37:18+00:00"/>
    <meta property="og:title" content="M. Rashfordas apie Solskjaerą: &quot;Nėra tinkamesnio žmogaus, kuris galėtų treniruoti &quot;Man Utd&quot;"/>
    <meta property="og:description" content="Po to, kai Londono &quot;Tottenham&quot; antradienį atleido savo trenerį Mauricio Pochettino, futbolo ekspertai ir apžvalgininkai ėmė spėlioti, kur pakryps argentiniečio karjera."/>
  </head>
  <body>
    <article>
      <h1>M. Rashfordas apie Solskjaerą: "Nėra tinkamesnio žmogaus, kuris galėtų treniruoti "Man Utd"</h1>
      <address>
        <time datetime="2019-11-21T11:37:18+00:00">21 Nov 2019, 11:37</time>
      </address>
      <p>Po to, kai Londono "Tottenham" antradienį atleido savo trenerį Mauricio Pochettino, futbolo ekspertai ir apžvalgininkai ėmė spėlioti, kur pakryps argentiniečio karjera.</p>
      <p>Kaip viena iš galimų karjeros stotelių buvo minima "Manchester United" ekipa, kuri prastai pradėjo sezoną, tačiau panašu, jog Ole Gunnaro Solskjaero vieta, bent jau kol kas, yra saugi.</p>
      <p>Ne vienas "raudonųjų velnių" futbolininkas jau išreiškė palaikymą norvegui, o Marcusas Rashfordas, bendraudamas su "Sky Sports", teigė, kad nemato geresnio žmogaus šioms pareigoms užimti nei O. G. Solskjaeras.</p>
      <p>"Man nekilo dvejonių, kuomet pasirašiau naują kontraktą. Tą patį jaučiu ir iš Solskjaero, kuriam nekyla abejonių, kur jis nori būti ir kokiu keliu turi eiti klubas. Man tai taip pat buvo svarbu.</p>
      <p>Mūsų abiejų ambicijos yra tokios pačios. Ole - puikus vyrukas, kuriam visuomet svarbiausia yra klubo interesai. Mano nuomone, nėra tinkamesnio žmogaus, kuris galėtų treniruoti "Man Utd" ekipą", - kalbėjo M. Rashfordas.</p>
      <p>Nors pagrindinis "raudonųjų velnių" tikslas šį sezoną yra sugrįžti į Čempionų lyga, M. Rashfordas tikina, kad to nepakaks.</p>
      <p>"Mes jau labai ilgai nesame iškovoję jokio trofėjaus, todėl jei šį sezoną pateksime į pirmąjį ketvertą "Premier" lygoje, tačiau neiškovosime jokio trofėjaus, aš nebūsiu patenkintas.</p>
      <p>Jei sugebėsime iškovoti trofėjų bei patekti į pirmąjį ketvertą, tuomet, žinoma, sezonas mums bus sėkmingas.</p>
      <p>Turime suprasti, kad mums reikia laiko. Neįmanoma visko pakeisti per naktį, todėl treneriui reikia suteikti laiko", - pridėjo anglas.</p>
    </article>
  </body>
</html>