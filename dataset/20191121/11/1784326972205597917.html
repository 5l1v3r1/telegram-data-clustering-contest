<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/21/hihetetlen-kivel-akarjak-osszehozni-miley-cyrust/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T11:11:00+00:00"/>
    <meta property="og:title" content="Hihetetlen, kivel akarják összehozni Miley Cyrust"/>
    <meta property="og:description" content="Azért ez még tőle is meglepő lenne..."/>
  </head>
  <body>
    <article>
      <h1>Hihetetlen, kivel akarják összehozni Miley Cyrust</h1>
      <h2>Azért ez még tőle is meglepő lenne…</h2>
      <address><time datetime="2019-11-21T11:11:00+00:00">21 Nov 2019, 11:11</time> by <a rel="author">Barna Bori</a></address>
      <p>Amikor <b>Miley Cyrus</b> újra összejött Liam Hemsworth-szel (ráadásul össze is házasodott vele), akkor már tényleg úgy tűnt, hogy búcsút mondott a lázadó (és szingli) korszakának – de <b>az énekesnő végül elég hamar búcsút mondott a feleség-státuszának.</b> Sőt, a válás bejelentése után <a href="https://cosmopolitan.hu/body_love/2019/11/06/miley-cyrus-egyszeruen-torolte-az-exeit/">elég hamar elkezdett ismerkedni</a>: először Kaitlynn Carterrel randizott, <a href="https://cosmopolitan.hu/divat/2019/10/07/miley-cyrus-exe-aggodik-az-enekesnoert/">de pár hát után őt is dobta</a>, és<a href="https://cosmopolitan.hu/te_te_te/2019/11/20/miley-cyrus-szakitott-a-pasijaval/"> összejött Cody Simpsonnal.</a></p>
      <p>Azonban az NW Magazin szerint <b>Miley igazából másba szerelmes évek óta, aki pedig nem más, mint…</b></p>
      <h3>Kristen Stewart! (Igen-igen, minket is lesokkolt!)</h3>
      <p>Az állítólagos forrás azt állítja, hogy<b> az énekesnő régóta próbál összehozni egy randit Kristennel</b>, de az időzítés valahogy sohasem volt jó. Legutóbb például akkor akart összehozni egy talit, mikor szakított a férjével, de <b>Kristen akkor már együtt volt Dylan Meyerrel.</b> „Miley azért hagyta el Liamet, mert sosem tudta magát teljesen túltenni Kristenen. <i>„Látta őt februárban az Oscar-vacsin és ez felébresztette benne a régi érzéseket. Ez gyakorlatilag arra kényszerítette őt, hogy vessen véget a házasságának” –</i> nyilatkozta az NW informátora.</p>
      <p>Viszont a színésznő nemrég éppen azt nyilatkozta, hogy<b> szívesen kimondaná az Igent Dylan Meyernek, akivel hónapok óta együtt vannak.</b> És az NW bennfentese szerint Miley ettől totálisan kiborult… A Gossip Cop persze utána akart járni ennek a sztorinak, és azt állítják, hogy <b>teljesen kamu</b>, és valószínűleg azért akarták őket összehozni, mert Miley készítette az új Charlie Angyalai betétdalát, amiben Kristen is szerepel. Az viszont igaz, hogy a <b>két sztár együtt bulizott februárban</b>, szóval az énekesnőt ismerve ott bármi történhetett…</p>
    </article>
  </body>
</html>