<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elle.ua/ludi/novosty/princa-endryu-vdstoroneno-vd-korolvskih-obovyazkv-pslya-guchnogo-seks-skandalu/"/>
    <meta property="og:site_name" content="Elle"/>
    <meta property="article:published_time" content="2019-11-21T11:55:00+00:00"/>
    <meta property="og:title" content="Це офіційно: принц Ендрю склав королівські обов’язки після гучного секс-скандалу"/>
    <meta property="og:description" content="Букінгемський палац оприлюднив офіційну заяву"/>
  </head>
  <body>
    <article>
      <h1>Це офіційно: принц Ендрю склав королівські обов’язки після гучного секс-скандалу</h1>
      <h2>Букінгемський палац оприлюднив офіційну заяву</h2>
      <address>
        <time datetime="2019-11-21T11:55:00+00:00">21 Nov 2019, 11:55</time>
      </address>
      <p>Чергові шокуючі новини надходять з Букінгемського палацу: <a href="https://thedukeofyork.org/other/a-statement-by-his-royal-highness-the-duke-of-york-kg/">принц Ендрю попросив королеву позбавити його офіційних обов’язків</a>, пов’язаних з титулом. Таке рішення син Єлизавети ІІ прийняв після загострення скандалу довкола його зв’язків з американських фінансистом Джеффрі Епштейном, якому було висунуто звинувачення в секс-торгівлі неповнолітніми.</p>
      <figure>
        <img src="https://elle.ua/upload/image/%D0%BF%D1%80%D0%B8%D0%BD%D1%86-%D0%B5%D0%BD%D0%B4%D1%80%D1%8E.jpg"/>
      </figure>
      <p>«За останні кілька днів мені стало зрозуміло, що обставини, які мають відношення до моєї колишньої дружби з Джеффрі Епштейном, стали великою перешкодою в роботі моєї сім’ї і важливій роботі благочинних організацій, які я підтримую. Я попросив Її Величність дозволу припинити виконання своїх публічних обов’язків якнайшвидше, і вона надала мені такий дозвіл. Я як і раніше беззаперечно шкодую про зв’язки з Джеффрі Епшитейном», — йдеться в офіційній заяві принца Йоркського.</p>
      <p>Син королеви висловив глибоке співчуття всім потерпілим і заявив про готовність співпрацювати з правоохоронними органами в цій справі.</p>
      <p>Хоча Ендрю стверджує, що рішення було прийнято ним особисто, біограф королівської сімї Роберт Лейсі вважає, що на принца все ж таки тиснули. Адже відмовитися від королівських обов’язків він вирішив незабаром після виходу його скандального інтерв’ю BBC. Члена монаршої родини розкритикували за те, що він оправдовував дружбу з Джеффрі і не висловив співчуття потерпілим.</p>
      <p>Нагадаємо, фінансиста звинувачували у торгівлі людьми з метою сексуальної експлуатації. За показами свідків, у 2002-2005 роках у своєму маєтку він змушував неповнолітніх дівчат надавати інтимні послуги впливовим чоловіках, серед яких начебто були Дональд Трамп, Білл Клінтон, Тоні Блер і принц Ендрю. Під час слідства Вірджинія Джуффре, одна з ймовірних жертв Епштейна, заявила, що її тричі примушували займатися сексом з сином королеви. Сам Ендрю завжди заперечував ці заяви. У серпні Епшейтн наклав на себе руки в нью-йоркській в’язниці.</p>
      <footer>Фото: Getty Images/Global Images Ukraine,</footer>
    </article>
  </body>
</html>