<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837003-u-fondi-sotsstrakhu-ponovlennya-viplat-likarnyanikh-ta-dekretnikh-obgovoryat-na-zasidanni-26-listopada"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T11:32:00+00:00"/>
    <meta property="og:title" content="У Фонді соцстраху поновлення виплат лікарняних та декретних обговорять на засіданні 26 листопада"/>
    <meta property="og:description" content="КИЇВ. 21 листопада. УНН. Питання відновлення виплат лікарняних та декретних, які призупинили 20 листопада, вирішуватимуть на позачерговому засіданні …"/>
  </head>
  <body>
    <article>
      <h1>У Фонді соцстраху поновлення виплат лікарняних та декретних обговорять на засіданні 26 листопада</h1>
      <address><time datetime="2019-11-21T11:32:00+00:00">21 Nov 2019, 11:32</time> by <a rel="author">Наталія Рябцева</a></address>
      <p><b>КИЇВ. 21 листопада. УНН.</b> Питання відновлення виплат лікарняних та декретних, які призупинили 20 листопада, вирішуватимуть на позачерговому засіданні правління Фонду соціального страхування. Про це повідомляє <b>УНН</b> з посиланням на пресцентр ФССУ.</p>
      <p>"У зв’язку з критичною ситуацією, яка склалася у Фонді соціального страхування України з фінансуванням коштів на виплату матеріального забезпечення застрахованим особам, голова правління Володимир Саєнко звернувся до членів правління щодо термінового проведення 26 листопада позачергового засідання правління Фонду", - йдеться у повідомленні.</p>
      <p>Нагадаємо, 20 листопада 2019 року Фонд соціального страхування України <a href="https://www.unn.com.ua/uk/news/1836884-fond-sotsstrakhu-prizupiniv-viplatu-likarnyanikh-ta-dekretnikh?fbclid=IwAR257b-nwzhF5N_uWIahL7UmD6gWFq4zzvKGHGPNjRyCzWYbdUps6sfRc04">призупинив перерахування</a> коштів для виплати матеріального забезпечення застрахованим особам, зокрема, лікарняних і допомоги по вагітності та пологах.</p>
      <p>Фінансування тимчасово не здійснюється у зв’язку із закінченням кошторисних призначень за зазначеним напрямом, що затверджені бюджетом Фонду.</p>
      <p>Як раніше повідомляв <b>УНН</b>, у Мінсоцполітики прокоментували <a href="https://www.unn.com.ua/uk/news/1836917-u-minsotspolitiki-prokomentuvali-prizupinennya-viplat-likarnyanikh-ta-dekretnikh?fbclid=IwAR1vs0jSkzqEZhc3SZwmWfgOZZrCrJzUEPLVsnVQCcW9DeQ89_tq1cZTfGc">призупинення виплат</a> лікарняних та декретних.</p>
    </article>
  </body>
</html>