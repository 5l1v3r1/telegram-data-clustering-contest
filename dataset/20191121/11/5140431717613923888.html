<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.icreatemagazine.nl/nieuws/koptelefoons-voor-op-verlanglijstje/"/>
    <meta property="og:site_name" content="iCreate"/>
    <meta property="article:published_time" content="2019-11-21T11:24:00+00:00"/>
    <meta property="og:title" content="5x de leukste koptelefoons voor op je verlanglijstje"/>
    <meta property="og:description" content="Maar heb jij je verlanglijstje al op orde? Dit is hét moment om een nieuwe koptelefoon te vragen. Wij geven je alvast wat inspiratie!"/>
  </head>
  <body>
    <article>
      <h1>5x de leukste koptelefoons voor op je verlanglijstje</h1>
      <address><time datetime="2019-11-21T11:24:00+00:00">21 Nov 2019, 11:24</time> by <a rel="author">Redactie iCreate</a></address>
      <p>De sint is weer in het land, sommige mensen hebben hun adventskalender stiekem al leeggegeten en als je een kantoorbaan hebt, zie je nog amper daglicht. December nadert en kerst ligt om de hoek. Maar heb jij je verlanglijstje al op orde? Dit is hét moment om een nieuwe koptelefoon te vragen. Wij geven je alvast wat inspiratie!</p>
      <h3>Teufel Airy</h3>
      <figure>
        <img src="https://www.icreatemagazine.nl/app/uploads/2019/11/teufel-airy.jpg"/>
      </figure>
      <p>Zoals de naam al een beetje weg- geeft, draait het bij de <a href="https://www.teufelaudio.nl/koptelefoons/airy-p18845.html">Teufel Airy</a> om luchtigheid. Met 165 gram schoon aan de haak is de Airy inderdaad geen zwaargewicht. Je merkt dan ook amper dat je hem op je hoofd hebt. De geluidskwaliteit is uitstekend, maar niet uitzonderlijk. Met de gekleurde ringen verander je de look. Al met al een betaalbare, lichtgewicht en draadloze koptelefoon met een prima geluidskwaliteit. Is de Airy iets voor jou? Lees ook <a href="https://m.exactag.com/cl.aspx?tc=9c54db230e23a78539928cdfd07d2c84&amp;url=https%3A%2F%2Fmagazine.teufelaudio.nl%2Fwelk-koptelefoon-type-ben-jij%2F%3F%3Fpartner_id%3Dcoop-nl.coop.fnl.491750.koptelefoons.">Welk koptelefoontype ben jij? Doe de test!</a></p>
      <h3>Beats Solo Pro</h3>
      <figure>
        <img src="https://www.icreatemagazine.nl/app/uploads/2019/11/beats-solo-pro.jpg"/>
      </figure>
      <p>Het merk Beats valt onder Apple, en dat merk je als je de <a href="https://www.coolblue.nl/product/840931/beats-solo-pro-zwart.html">Beats Solo Pro</a> gebruikt in combinatie met je iPhone. De Solo Pro heeft net zoals Apple’s eigen AirPods de Apple H1-koptelefoonchip. Daardoor koppel je hem heel eenvoudig met je iPhone en kun je het commando ‘Hé Siri’ gebruiken. De koptelefoon heeft ruisonderdrukking en een speciale Transparantiemodus die bepaalde geluiden wél doorlaat.</p>
      <h3>JVC HA-XP50BT-R XX</h3>
      <figure>
        <img src="https://www.icreatemagazine.nl/app/uploads/2019/11/JVC-HA-XP50BT-R-XX.jpg"/>
      </figure>
      <p>Een stijlvolle, mat en glanzend zwarte behuizing met rode highlights, een groot logo op de oorschelpen en – uiteraard – een bijzonder diepe bas. De hoge en midden tonen vallen juist een beetje weg. Dat maakt deze <a href="https://www.dreamland.be/e/nl/dl/jvc-bluetooth-hoofdtelefoon-ha-xp50bt-r-152085">JVC koptelefoon</a> uitermate geschikt voor specifieke genres: leuk voor hip-hop en rap (maar eerlijk gezegd iets minder voor andere genres).</p>
      <h3>Bose QuietComfort 35 II</h3>
      <figure>
        <img src="https://www.icreatemagazine.nl/app/uploads/2019/11/Bose-quietcomfort.jpg"/>
      </figure>
      <p>Bij de <a href="https://www.coolblue.nl/product/788942/bose-quietcomfort-35-ii-zilver.html">Bose Quietcomfort</a> bepaal je zelf het ideale niveau van ruisonderdrukking. De lichtgewicht koptelefoon heeft een multifunctionele knop waarmee je virtuele assistent Siri oproept. Én Bose AR: een soort van augmented reality, maar dan voor audio. Hoe dan ook: het geluid klinkt bijzonder fijn.</p>
      <h3>Teufel Real Blue NC</h3>
      <figure>
        <img src="https://www.icreatemagazine.nl/app/uploads/2019/11/Teufel-Real-Blue-NC.jpg"/>
      </figure>
      <p>Reis je veel met het openbaar vervoer of het vliegtuig? Breng je een groot deel van je leven door in een kantoortuin vol extraverte collega’s? Dan is een bluetooth koptelefoon als de <a href="https://www.teufelaudio.nl/koptelefoons/real-blue-nc-p16586.html">Teufel Real Blue NC</a> met ruisonderdrukking zo’n beetje een eerste levensbehoefte. Ook het bedienen van de koptelefoon is vrijwel geruisloos, want dat doe je via touch control op de oorschelp.</p>
      <table bordered="">
        <tr>
          <td>
            <pic src="https://www.fnl.nl/media/catalog/product/cache/926507dc7f93631a094422215b778fe0/i/c/ic19113.jpg" height="100"/>
          </td>
          <td><a href="https://www.icreatemagazine.nl/uitgaven/icreate-113/">iCreate 113<br/></a>Herontdek Foto's – wegwijs in de nieuwe app<br/><a href="https://www.fnl.nl/computer-tech/icreate/nabestellen/icreate-113.html?utm_source=ic&amp;utm_medium=uitgave">Bestel nu</a> | <a href="https://lees.icreatemagazine.nl/icreate-najaarsactie/abonnementsduur/">Abonneren</a></td>
        </tr>
      </table>
    </article>
  </body>
</html>