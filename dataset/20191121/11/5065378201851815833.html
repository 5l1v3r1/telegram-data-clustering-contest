<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/trapezes/story/1030645/140-xronia-alpha-bank-apo-to-1879-sto-simera"/>
    <meta property="og:site_name" content="Newsbomb"/>
    <meta property="article:published_time" content="2019-11-21T11:48:17+00:00"/>
    <meta property="og:title" content="140 χρόνια Alpha Bank: Από το 1879 στο σήμερα!"/>
    <meta property="og:description" content="Από το 1870 μέχρι σήμερα πολλά έχουν αλλάξει στις ζωές μας και φυσικά, στην ίδια μας την κοινωνία και την οικονομία. Η Ελλάδα του χθες δεν είναι ίδια με την Ελλάδα του σήμερα και αυτό είναι γεγονός."/>
  </head>
  <body>
    <article>
      <h1>140 χρόνια Alpha Bank: Από το 1879 στο σήμερα!</h1>
      <h2>Από το 1870 μέχρι σήμερα πολλά έχουν αλλάξει στις ζωές μας και φυσικά, στην ίδια μας την κοινωνία και την οικονομία. Η Ελλάδα του χθες δεν είναι ίδια με την Ελλάδα του σήμερα και αυτό είναι γεγονός.</h2>
      <address><time datetime="2019-11-21T11:48:17+00:00">21 Nov 2019, 11:48</time> by <a rel="author">Newsroom</a></address>
      <p>Ωστόσο, πέρα από το πώς η κοινωνία μας αλλάζει, το πέρασμα του χρόνου μας επιτρέπει να αντιληφθούμε ότι υπάρχουν κάποιες σταθερές οι οποίες είναι μέρος της ιστορίας μας και βρίσκονται στις ζωές μας, ανεξαρτήτως συνθηκών και ιστορικών εξελίξεων.</p>
      <p>Για παράδειγμα, πολλοί είναι εκείνοι οι οποίοι δεν γνωρίζουν ότι η <b><a href="https://www.alpha.gr/">Alpha Bank</a></b>, ένας από τους μεγαλύτερους Ομίλους του χρηματοοικονομικού τομέα στη χώρα μας σήμερα, ιδρύθηκε το 1879. Τι σημαίνει αυτό; Πως ήταν εδώ όταν ράφτηκε το πρώτο blue jean, όταν ο άνθρωπος πάτησε για πρώτη φορά στο φεγγάρι, όταν διατυπώθηκε η θεωρία της σχετικότητας και φυσικά, όταν για πρώτη φορά στην Ελλάδα έγινε εφικτή η δυνατότητα τραπεζικών συναλλαγών από προσωπικό υπολογιστή.</p>
      <p>Με λίγα λόγια είναι εδώ μια ζωή. Χθες, σήμερα, αύριο. Μαζί.</p>
      <h3>Ένα timeline 140 χρόνων</h3>
      <p>Με αφορμή, λοιπόν, τα 140 ζωής της, η Alpha Bank γιορτάζει και αποφάσισε να μοιραστεί με το κοινό πολύτιμες ιστορικές πληροφορίες αναφορικά με τη μακρόχρονη πορεία της στον χρόνο, οι οποίες φέρνουν ταυτόχρονα σε πρώτο πλάνο την ίδια την ιστορική εξέλιξη της ελληνικής κοινωνίας και οικονομίας.</p>
      <p>Το <b><a href="https://www.alpha.gr/el/omilos/alpha-bank/istoria/istoriki-diadromi">timeline που δόθηκε στη δημοσιότητα</a></b>, έχει σίγουρα μεγάλο ενδιαφέρον και εμείς δεν μπορούσαμε παρά να ξεχωρίσουμε κάποιες από τις χρονολογίες που αποτέλεσαν ορόσημα τόσο σε ό,τι αφορά στην ίδια την ιστορία της τράπεζας, όσο και εκείνη της Ελλάδας γενικότερα.</p>
      <figure>
        <img src="https://nb.bbend.net/media/news/2019/11/19/1030645/354344.png"/>
      </figure>
      <h3>Από το 1879 στη δεκαετία του ‘40</h3>
      <p>Ας πάρουμε τα πράγματα από την αρχή, δηλαδή, «ταξιδεύοντας» πίσω στο μακρινό 1879 και την Καλαμάτα, την πόλη από την οποία ξεκίνησε η ιστορία της Alpha Bank. Ήταν εκείνη τη χρονιά όταν ο Ιωάννης Φ. Κωστόπουλος ίδρυσε εκεί την εμπορική του επιχείρηση, η οποία έμελλε να επεκταθεί και σε τραπεζικές εργασίες.</p>
      <p>Μερικά χρόνια αργότερα και συγκεκριμένα το 1932, είχαμε την εγκατάσταση τον γραφείων της τράπεζας στο γνωστό μας κτήριο, στη διασταύρωση των οδών Σταδίου και Πεσμαζόγλου. Όσον αφορά δε στο 1940 και την έναρξη του ελληνοϊταλικού πολέμου, είναι σημαντικό να σημειώσουμε πως σύμφωνα με ιστορικά στοιχεία, η τράπεζα συμμετείχε ενεργά σε πλήθος εράνων.</p>
      <figure>
        <img src="https://nb.bbend.net/media/news/2019/11/19/1030645/23423423.png"/>
      </figure>
      <h3>Από τη δεκαετία του ’50 στις πρώτες τεχνολογικές εξελίξεις</h3>
      <p>Κατά τη διάρκεια του ’50 η τράπεζα άρχισε να επεκτείνεται. Ήταν όμως, οι δεκαετίες του ’70, του ’80 και του ‘90 που πήγαν την Alpha Bank σε άλλο επίπεδο. Αρκεί απλώς να αναφέρουμε πως το 1971 εγκαταστάθηκαν οι πρώτες μηχανές ταμιευτηρίου και ότι το 1983 έγινε η εγκατάσταση των γνωστών μας ATM!</p>
      <p>Κάπως έτσι, λοιπόν, φτάσαμε στο 1992 και την επέκταση της online λειτουργίας του δικτύου ATM για όλο το 24ωρο και από εκεί στο 200 και το m-Banking, που έκανε πραγματικότητα τις τραπεζικές συναλλαγές μέσω κινητών.</p>
      <figure>
        <img src="https://nb.bbend.net/media/news/2019/11/19/1030645/3453434.png"/>
      </figure>
      <p>Από το 1879 μέχρι σήμερα έχουν αλλάξει πολλά. Ωστόσο, μια ιστορική αναδρομή ήταν αρκετή για να μας δείξει πως παρά τις μεταβολές και τις ανατροπές στις ζωές μας, η <b><a href="https://www.alpha.gr/el/omilos/alpha-bank/istoria/istoriki-diadromi">Alpha Bank ήταν πάντα εδώ</a></b>, πιστή στις σταθερές αξίες της πρωτοπορίας, της καινοτομίας, της εξέλιξης και της προόδου.</p>
      <p>Όπως τότε, λοιπόν, έτσι και σήμερα, συνεχίζει αδιάκοπα. Ακόμη και αν έχουν περάσει 140 χρόνια από εκείνη την ημέρα στην Καλαμάτα -που όπως αποδείχθηκε έμελλε να σηματοδοτήσει την αρχή της ιστορίας της- παραμένει μαζί μας. Χθες, σήμερα, αύριο. Μαζί. Και αυτό κάνει σίγουρα τη διαφορά σε ό,τι αφορά στις σταθερές της ζωής μας.</p>
      <figure>
        <iframe src="https://www.youtube.com/embed/vEeYzt7BbPU" width="480" height="270" data-service="Youtube" scrolling="no"/>
      </figure>
    </article>
  </body>
</html>