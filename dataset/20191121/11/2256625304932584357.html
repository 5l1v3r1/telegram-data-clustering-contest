<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159011_1.html"/>
    <meta property="og:site_name" content="Novsport"/>
    <meta property="article:published_time" content="2019-11-21T11:10:00+00:00"/>
    <meta property="og:title" content="РЕШЕНО: Карабах се отказа от Славчев!"/>
    <meta property="og:description" content="В Азербайджан продължават да твърдят, че най-близо до подписа на 26-годишния футболист е Левски"/>
  </head>
  <body>
    <article>
      <h1>РЕШЕНО: Карабах се отказа от Славчев!</h1>
      <address><time datetime="2019-11-21T11:10:00+00:00">21 Nov 2019, 11:10</time> by <a rel="author">Пламен Димитров</a></address>
      <p>Симеон Славчев със сигурност напуска Карабах. Българският национал е провел среща с треньора Гурбан Гурбанов, който го е информирал, че повече няма нужда от него, твърди azerisport.com. <br/> <br/>Специалистът го е посъветвал да започне да си търси нов клуб. Не е ясно обаче как ще се осъществи раздялата между двете страни, защото халфът има договор до 30 юни 2021 г. и евентуалният му нов клуб би трябвало да плати трансферна сума за него, освен ако азерите не се съгласят да разтрогнат договора му по взаимно съгласие. <br/> <br/>В Азербайджан продължават да твърдят, че най-близо до подписа на 26-годишния футболист е родният гранд Левски. Информациите за интерес от Русия, Полша, Португалия, Турция и др. се оказаха спекулации. <br/> </p>
      <p>Симеон Славчев подписа с Карабах през лятото на 2018 г. и след силен първи сезон, изпадна от сметките на треньорския щаб за настоящия. В България той е играл за Литекс и Чавдар Етрополе, а после се подвизаваше по Полша, Португалия, Кипър и Англия, преди да акостира в Азербайджан. </p>
    </article>
  </body>
</html>