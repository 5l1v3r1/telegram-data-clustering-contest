<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184677/%E0%A6%97%E0%A7%8B%E0%A6%AA%E0%A6%BE%E0%A6%B2%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%95%E0%A6%BE%E0%A6%AD%E0%A6%BE%E0%A6%B0%E0%A7%8D%E0%A6%A1%E0%A6%AD%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A7%A8"/>
    <meta property="og:site_name" content="somoynews.tv"/>
    <meta property="article:published_time" content="2019-11-21T11:58:00+00:00"/>
    <meta property="og:title" content="গোপালগঞ্জে কাভার্ডভ্যানের ধাক্কায় নিহত ২"/>
    <meta property="og:description" content="গোপালগঞ্জে কাভার্ড ভ্যান ও  ইঞ্জিনচালিত ভ্যানের মুখোমুখি সংঘর্ষে ভ্যানচ..."/>
  </head>
  <body>
    <article>
      <h1>গোপালগঞ্জে কাভার্ডভ্যানের ধাক্কায় নিহত ২</h1>
      <address><time datetime="2019-11-21T11:58:00+00:00">21 Nov 2019, 11:58</time> by <a rel="author">সময় সংবাদ</a></address>
      <p><b>গোপালগঞ্জে কাভার্ড ভ্যান ও  ইঞ্জিনচালিত ভ্যানের মুখোমুখি সংঘর্ষে ভ্যানচালকসহ দু’জন নিহত হয়েছেন। এ ঘটনায় অপর এক যুবক গুরুতর আহত হয়েছেন। বৃহস্পতিবার (২১ নভেম্বর) সকাল সাড়ে ৮টার দিকে ঢাকা-খুলনা মহাসড়কের গোপালগঞ্জ সদর উপজেলার ডুমদিয়া এলাকায় এ দুঘর্টনা ঘটে।</b><br/><br/>নিহত মুঞ্জুর সরদার (৫০) গোপালগঞ্জ সদর উপজেলার তেবাড়িয়া গ্রামের মোতালেব সরদারের ছেলে এবং ভ্যানচালক মান্নান সিকদার (৪৫) তার বাড়ি নড়াইলের লোহাগাড়া উপজেলার শংকর পাশা গ্রামে, তার বাবার নাম আয়েনউদ্দিন সিকদার। গুরুতর আহত হৃদয় সরদারকে (২২) গোপালগঞ্জ সদর হাসপাতালে ভর্তি করা হয়েছে। তিনি নিহত মঞ্জুর সরদারের ছেলে।<br/><br/>সদর থানার উপ-পরিদর্শক (এসআই) মো. সাইফুল ইসলাম জানিয়েছেন, ঢাকাগামী প্রাণ গ্রুপের একটি কাভার্ডভ্যান (ঢাকা-মেট্রো-উ-১২-০৪৩৫) ঘটনাস্থলে বিপরীত মুখী একটি যাত্রীবাহী ইঞ্জিনচালিত ভ্যানকে চাপায় দেয়। এতে ভ্যানচালকসহ দু’জন ঘটনাস্থলে নিহত হন এবং অপর একজন আহত হন।<br/><br/>পুলিশ ও ফায়ার সার্ভিসের কর্মীরা হতাহতদের উদ্ধার করে গোপালগঞ্জ সদর হাসপাতালে পাঠিয়েছে। পরে পুলিশ কাভার্ডভ্যানটি জব্দ করলেও চালক পালিয়ে যায়।<br/><br/>খবর পেয়ে সদর উপজেলা নির্বাহী কর্মকর্তা (ইউএনও) সাদেকুর রহমান খান ঘটনাস্থল পরিদর্শন করেছেন।</p>
    </article>
  </body>
</html>