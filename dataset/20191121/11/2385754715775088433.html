<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598410/tseri-mitera-tampourothike-sto-spiti-tis-sto-simeio-meli-tis-astynomias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T11:18:00+00:00"/>
    <meta property="og:title" content="Τσέρι: Μητέρα ταμπουρώθηκε στο σπίτι της – Στο σημείο μέλη της Αστυνομίας"/>
    <meta property="og:description" content="Σε συναγερμό τέθηκαν οι Αρχές όταν κατά τη διάρκεια εκτέλεσης διατάγματος υποχρεωτικής ιατρικής εξέτασης στο Νοσοκομείο Αθαλάσσας, το οποίο αφορούσε ..."/>
  </head>
  <body>
    <article>
      <h1>Τσέρι: Μητέρα ταμπουρώθηκε στο σπίτι της – Στο σημείο μέλη της Αστυνομίας</h1>
      <address><time datetime="2019-11-21T11:18:00+00:00">21 Nov 2019, 11:18</time> by <a rel="author">SigmaLive</a></address>
      <p>Σε συναγερμό τέθηκαν οι Αρχές όταν κατά τη διάρκεια εκτέλεσης διατάγματος υποχρεωτικής ιατρικής εξέτασης στο Νοσοκομείο Αθαλάσσας, το οποίο αφορούσε  γυναίκα, αυτή αρνήθηκε και ταμπουρώθηκε στο σπίτι της.</p>
      <p>Σύμφωνα με τις πρώτες πληροφορίες η γυναίκα παραμένει από χθες το βράδυ κλεισμένη στο σπίτι της και αρνείται να ανοίξει στα μέλη της Αστυνομίας που βρίσκονται στο σημείο.</p>
      <p>Πληροφορίες αναφέρουν ότι στο σπίτι βρίσκονται και τα δύο ανήλικα παιδιά της, ενώ απειλεί να αυτοπυρποληθεί. </p>
      <p>Να  σημειωθεί ότι στο σημείο παραμένουν μέλη της Αστυνομίας, τα οποία προχωρούν σε διαπραγματεύσεις προκειμένου να πείσουν τη γυναίκα να βγει από το σπίτι της.</p>
    </article>
  </body>
</html>