<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cazul-padurarului-liviu-pop-ucis-in-maramures-petitie-semnata-de-30-000-de-cetateni-inmanata-procurorului-general-vrem-o-ancheta-impartiala-18601807"/>
    <meta property="og:site_name" content="Gândul"/>
    <meta property="article:published_time" content="2019-11-21T11:16:52+00:00"/>
    <meta property="og:title" content="Cazul pădurarului Liviu Pop ucis în Maramureş | Petiţie semnată de 30.000 de cetăţeni, înmânată procurorului general: Vrem o anchetă imparţială"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Cazul pădurarului Liviu Pop ucis în Maramureş | Petiţie semnată de 30.000 de cetăţeni, înmânată procurorului general: Vrem o anchetă imparţială</h1>
      <h2>Reprezentanţii Comunităţii Declic i-au înmânat, joi, procurorului general, o petiţie semnată de 30.000 de cetăţeni. Oamenii cer o anchetă imparţială în cazul pădurarului Liviu Pop, ucis în Maramureş şi mutarea anchetei, deoarece după mai bine de o lună, nu există suspect în acest caz.</h2>
      <address>
        <time datetime="2019-11-21T11:16:52+00:00">21 Nov 2019, 11:16</time>
      </address>
      <p>„Avem o petiţie pentru domnul procuror general. Este o petiţie semnată de peste 30.000 de membri ai comunităţii Declic. Dar înainte de a merge să i-o înmânăm, vrem să transmitem un mesaj. Este un mesaj despre pădurarii care au murit ăn România, despre cei 6 pădurari ucişi, şase oameni care au murit încercând să apere pădurea. Este vorba despre alţi 650 de pădurari care au fost bătuţi crunt în pădure de mafia lemnului. Este vorba de familiile acestor oameni, este vorba de comunităţile lor răvăşite, distruse, pentru că există mafia lemnului. Nu este doar despre Liviu Pop”, a spus Antoniu Bumb, de la Declic.</p>
      <p>Potrivit acestuia, fenomenul agresiunilor din păduri este unul extrem de grav, care poate fi oprit doar dacă autorităţile statului dau un semnal puternic.</p>
      <figure>
        <img src="http://storage0.dms.mpinteractiv.ro/media/1/186/3927/18601807/3/petitie-1.jpg?height=573&amp;width=600"/>
      </figure>
      <p>„Cerem ca procurorul general să dispună mutarea anchetei din Maramureş, pentru că suntem îngrijoraţi că această anchetă nu este imparţială. Sunt multe elemente care ne arată că ceea ce se întâmplă acolo nu este ok. Este o lună de când pădurarul Liviu Pop a murit şi încă nu avem suspecţi. Au existat 3 oameni în pădure când acesta a murit, ei au declarat că s-a autoîmpuşcat, asta poate fi adevărat, nu avem cum să ştim, dar l-au lăsat acolo să moară. Omul acela a murit singur într-un şanţ şi ne aflăm la o lună şi mai bine de la eveniment şi încă nu avem suspecţi”, a mai spus.</p>
      <figure>
        <img src="http://storage0.dms.mpinteractiv.ro/media/1/186/3927/18601807/2/petitie-2.jpg?height=223&amp;width=600"/>
      </figure>
      <p>Romsilva a susţinut că pădurarul Liviu Pop, împuşcat mortal în Maramureş, la jumătatea lunii octombrie, încerca să împiedice tăierea ilegală de copaci.</p>
      <p>Pădurarul era angajat de 7 ani la Direcţa Silvică Maramureş.</p>
      <p>Petiţia poate fi accesată <i><a href="https://facem.declic.ro/campaigns/Ucigasii-padurarului-scapa-semneaza-petitia">aici</a></i>.</p>
      <related>
        <h4>Citeşte şi</h4>
        <a href="https://www.gandul.info/stiri/femeie-gasita-in-apa-salvata-de-medicii-din-cluj-a-fost-gasita-plutind-cu-fata-in-jos-pe-marginea-unui-lac-18601800?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/meteo-anm-a-actualizat-prognoza-pentru-bucuresti-frig-si-ploaie-in-timpul-zilei-iar-noaptea-lapovita-18601789?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>