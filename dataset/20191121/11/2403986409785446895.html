<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/prihovati_naneseni_poshkodzhennya_korablyam_rosiya_ne_zmozhe____ekspert_n1236846"/>
    <meta property="og:site_name" content="24 Канал"/>
    <meta property="article:published_time" content="2019-11-21T11:17:00+00:00"/>
    <meta property="og:title" content="Росія не зможе приховати пошкодження українських кораблів, – експерт"/>
    <meta property="og:description" content="Москва має відповісти за захоплення наших кораблів і моряків, згідно міжнародного права. Напад на кораблі вважається нападом на державу."/>
  </head>
  <body>
    <article>
      <h1>Росія не зможе приховати пошкодження українських кораблів, – експерт</h1>
      <address><time datetime="2019-11-21T11:17:00+00:00">21 Nov 2019, 11:17</time> by <a rel="author" href="https://24tv.ua/inna_zholobovich_tag5230/" target="_blank">Інна Жолобович</a></address>
      <p>
        <b>Москва має відповісти за захоплення наших кораблів і моряків, згідно міжнародного права. Напад на кораблі вважається нападом на державу.</b>
      </p>
      <p>Про це 24 каналу розповів військовий експерт Ігор Лосєв.</p>
      <blockquote>Читайте також: <a href="https://24tv.ua/normandska_zustrich_2019_koli_zustrich_de_proyde_prognoz_n1235676">Нормандська зустріч: чому Путін погодився і які умови висуватиме Росія</a></blockquote>
      <aside>Претензії Росії виставляти необхідно. Українські судові органи вже про це заявили – буде судовий процес через захоплення кораблів, нанесення ушкоджень морякам,<cite>– говорить Ігор Лосєв.</cite></aside>
      <p>Як підкреслює фахівець, Росія не зможе приховати нанесені пошкодження нашим кораблям. Є пробоїна в корпусі корабля, завдана російським снарядом. Утім, зауважує Лосєв, Росія досі не віддала захоплені кораблі в Криму. За це теж треба виставляти Росії великі рахунки. А там кілька десятків кораблів.</p>
      <p>Експерт також додає: якщо на цих суднах було секретне обладнання, то однозначно Росія його захопила.</p>
      <blockquote>Читайте також: <a href="https://24tv.ua/povernennya_korabliv_ukrayini_20_11_2019_video_ta_foto_n1235009">Повернення захоплених кораблів: "Нікополь" і "Яни Капу" зайшли в Очаковів – фото, відео</a></blockquote>
      <p>"Захоплені Росією кораблі – маленькі, не можуть бути використані під час сильного шторму. Їхня бойова потуга обмежена. Там навіть немає ракетного озброєння. <b>Україні потрібно розбудовувати військовий флот</b>", –наголосив Ігор Лосєв.</p>
      <p>Аналітик впевнений, що тільки так можливо контролювати Чорне і Азовське моря. "Інакше будемо відрізані від моря і перетворимося на провінційну сухопутну державу, яка втратить більше половини геополітичної ваги в світі," – попередив Ігор Лосєв.</p>
      <h3>Захоплення і повернення українських кораблів. Головне:</h3>
      <ul>
        <li>25 листопада 2018 року у районі Керченської протоки прикордонний корабель Росії протаранив буксир українських військових. РФ звинуватила судна ВМС у тому, що вони неправомірно увійшли в тимчасово закриту акваторію територіального моря РФ і прямували до Керченської протоки.</li>
        <li>Тоді ж агресор захопив 2 українських кораблі та взяв в полон 24 українських моряків. Їх згодом арештували в окупованому Криму та вивезли до московських СІЗО.</li>
        <li>У травні Міжнародний трибунал ООН з морського права зобов’язав Росію негайно звільнити полонених моряків і захоплені судна "Бердянськ", "Нікополь" та "Яни Капу". Проте цього так і не відбулося.</li>
        <li>7 вересня <a href="https://24tv.ua/obmin_polonenimi_tag5391/">РФ та Україна провели обмін утримуваними</a>, під час якого на Батьківщину повернулися 24 військовополонені моряки.</li>
        <li>Вранці 18 листопада Росія таки повернула Україні військові кораблі "Бердянськ", "Нікополь" та буксир "Яни Капу". Передача пройшла у відкритому Чорному морі.</li>
        <li>Кремль переконує, що передача ніяк не пов'язана з рішенням Міжнародного трибуналу ООН та запланованим на 9 січня самітом нормандського формату.</li>
        <li>Українські військові кораблі <a href="https://24tv.ua/povernennya_korabliv_ukrayini_20_11_2019_video_ta_foto_n1235009">"Бердянськ", "Нікополь" та "Яни Капу" прибули до Очакова</a> на Миколаївщині увечері 20 листопада.</li>
      </ul>
      <p>Бронекатер "Нікополь" зайшов в Очаків: відео</p>
      <figure>
        <iframe src="https://www.youtube.com/embed/f5EogcgfZCE" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>