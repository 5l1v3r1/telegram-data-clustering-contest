<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/STAN-nasel-opatreni-proti-smejdum-chce-rozsirit-zakaz-podomniho-prodeje-604157"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T11:32:00+00:00"/>
    <meta property="og:title" content="STAN našel opatření proti šmejdům, chce rozšířit zákaz podomního prodeje"/>
    <meta property="og:description" content="Hnutí STAN posílá do Poslanecké sněmovny návrh zákona, který má zamezit podomnímu prodeji energií, především plynu a elektřiny. Obce dnes sice mohou podomní prodej zakázat, na prodejce energií se však zákon nevztahuje. Starostové to chtějí změnit."/>
  </head>
  <body>
    <article>
      <h1>STAN našel opatření proti šmejdům, chce rozšířit zákaz podomního prodeje</h1>
      <address>
        <time datetime="2019-11-21T11:32:00+00:00">21 Nov 2019, 11:32</time>
      </address>
      <p>
        <b>Hnutí STAN posílá do Poslanecké sněmovny návrh zákona, který má zamezit podomnímu prodeji energií, především plynu a elektřiny. Obce dnes sice mohou podomní prodej zakázat, na prodejce energií se však zákon nevztahuje. Starostové to chtějí změnit.</b>
      </p>
      <p>Navrhovaná právní úprava reaguje na aktuální situaci, kdy není možné ze strany obcí efektivně regulovat podomní prodej energií ve smyslu energetického zákona.</p>
      <p>„Obce, které se pokouší regulovat tento prodej, vlastně jednají nezákonně. Předkládáme proto jednoduchou novelu energetického zákona, která obcím zákaz prodeje energií umožní,“ vysvětlil autor návrhu Vít Rakušan.</p>
      <p>Novela má zabránit takovým případům, kdy podomní prodejci mnohdy úskokem či nekalými způsoby tlačí například na uzavření nových, mnohdy nevýhodných smluv na dodávky energií.</p>
      <p>Česká obchodní inspekce řeší už přibližně dva tisíce případů podomního prodeje energií.</p>
      <p>„Případů, kdy prodejce dotlačí klienty - nejčastěji seniory, k uzavření nevýhodných smluv, v poslední době přibývá. Hnutí STAN přichází s jednoduchým krokem, který má za cíl nekalým praktikám do budoucna zamezit,“ dodal předseda hnutí Rakušan.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Kordova-Marvanova-STAN-Cilem-Prahy-je-podporit-ruzne-formy-bytove-vystavby-604077"/>
        <a href="https://www.parlamentnilisty.cz/politika/politici-volicum/Rakusan-STAN-Jen-spolecne-muzeme-porazit-populisty-603915"/>
        <a href="https://www.parlamentnilisty.cz/politika/politici-volicum/Senator-Hornik-Svoboda-se-nema-protrpet-ale-branit-A-hlavne-ji-zit-603553"/>
        <a href="https://www.parlamentnilisty.cz/politika/politici-volicum/Senator-Sobotka-Nezapominejme-a-pripominejme-30-vyroci-sametove-revoluce-603535"/>
      </related>
    </article>
  </body>
</html>