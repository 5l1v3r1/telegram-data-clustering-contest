<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/lapo-elkann-subito-abusi-oggi-aiuto-bambini/658113/"/>
    <meta property="og:site_name" content="DiLei"/>
    <meta property="article:published_time" content="2019-11-21T11:25:01+00:00"/>
    <meta property="og:title" content="Lapo Elkann: “Ho subito abusi, oggi aiuto i bambini”"/>
    <meta property="og:description" content="Lapo Elkann torna a parlare degli abusi subiti quando era un bambino e della sua voglia di aiutare gli altri."/>
  </head>
  <body>
    <article>
      <h1>Lapo Elkann: “Ho subito abusi, oggi aiuto i bambini”</h1>
      <h2>Lapo Elkann torna a parlare degli abusi subiti e della sua voglia di aiutare gli altri</h2>
      <address>
        <time datetime="2019-11-21T11:25:01+00:00">21 Nov 2019, 11:25</time>
      </address>
      <p>Un <b>passato fatto di abusi</b> e una<b> rinascita</b> che passa anche attraverso la voglia di aiutare gli altri: <b>Lapo Elkann</b> si confessa in un lungo video in cui racconta le violenze subite in collegio quando<b> era solo un bambino</b>. Ferite fisiche e psicologiche che hanno segnato per sempre la sua esistenza e che hanno condizionato <b>il resto della sua vita.</b></p>
      <p>Lapo per lungo tempo ha taciuto e ha cercato di dimenticare, ma oggi non ha più timore di raccontare. In occasione del <b>World Children’s Day</b>, il rampollo di casa Agnelli è tornato sui social con un <b>video intenso e coraggioso</b>. <a href="https://dilei.it/vip/lapo-elkann-torna-italia-abbraccio-padre/580755/">Elkann</a> ha scelto la Giornata internazionale dei diritti dell’infanzia e dell’adolescenza, per confessare il <b>trauma del suo passato</b> e per svelare le iniziative benefiche che sta sostenendo.</p>
      <p>“Come ho avuto modo più volte di raccontare pubblicamente – <b>ha spiegato</b> Lapo – da bambino ho sofferto sia di dislessia sia di sindrome di iperattività e sono anche stato abusato sessualmente, ma non è un giorno in cui voglio parlare né di me né di quello che è successo a me”.</p>
      <p>“Voglio parlare dei bambini – <b>ha aggiunto</b> il manager –, dell’infanzia e di questi giovani. E vorrei parlare di Laps Libera Accademia per Progetti Sperimentali. Laps si occupa proprio di questo. Lavora sulla dislessia, lavora sull’iperattività, lavora sui problemi legati alla dislessia, sui problemi legati all’iperattività, su problemi legati agli abusi e si occupa proprio di riportare, di ridare e di ridonare il sorriso e la felicità a bambini e ad adolescenti che non hanno le stesse possibilità e opportunità e privilegi che ho avuto io nella mia vita”.</p>
      <p>Qualche tempo fa <a href="https://dilei.it/lifestyle/fotonotizia/lapo-elkann-ieri-e-oggi-scandali-auto-e-amori/473799/">Lapo Elkann</a> aveva trovato il coraggio di raccontare <b>gli abusi subiti </b>in collegio quando era solo un bambino e il dolore per la <b>morte dell’amico</b> che si era suicidato a causa del trauma vissuto. A 42 anni, dopo tanta sofferenza e diversi scandali, il rampollo di casa Agnelli ha deciso di voltare pagina. Oggi sogna <a href="https://dilei.it/vip/lapo-elkann-confessa-cerco-donna-giusta/514569/">una famiglia</a>, ma soprattutto vuole aiutare i bambini e i ragazzi in difficoltà con <b>la sua onlus</b>. Un modo per cancellare, se mai fosse possibile, il dolore, e per rinascere, ancora una volta.</p>
      <related>
        <h4>Leggi anche</h4>
        <a href="https://dilei.it/vip/lapo-elkann-milano-bionda-misteriosa/540507/"/>
        <a href="https://dilei.it/notizie/lapo-elkann-e-shermine-sharhrivar-si-sono-lasciati/464902/"/>
        <a href="https://dilei.it/vip/lapo-elkann-nuova-fidanzata/547441/"/>
        <a href="https://dilei.it/vip/cristina-saracino-lapo-elkann/521062/"/>
        <a href="https://dilei.it/vip/lapo-elkann-torna-italia-abbraccio-padre/580755/"/>
      </related>
    </article>
  </body>
</html>