<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/erkekler-icin-13-yil-etkili-dogum-kontrol-yontemi-gelistirildi-saglik-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-21T11:10:00+00:00"/>
    <meta property="og:title" content="Erkekler için 13 yıl etkili doğum kontrol yöntemi geliştirildi"/>
    <meta property="og:description" content="Erkekler için 13 yıl etkili doğum kontrol yöntemi geliştirildi | aydinlik.com.tr"/>
  </head>
  <body>
    <article>
      <h1>Erkekler için 13 yıl etkili doğum kontrol yöntemi geliştirildi</h1>
      <address>
        <time datetime="2019-11-21T11:10:00+00:00">21 Nov 2019, 11:10</time>
      </address>
      <p>
        <b>Erkekler için geliştirilen yeni bir doğum kontrol yöntemi Hindistan’da tanıtıldı. Yan etkisi bulunmayan ve 13 yıl etkili olan ilacın 6 ay sonra piyasaya çıkacağı belirtildi.</b>
      </p>
      <p>Hindistan Medikal Araştırmalar Konseyi, erkekler için ilk doğum kontrol yöntemini bulduklarını açıkladı.</p>
      <p>NTV’de yer alan habere göre şimdiye kadar 300 katılımcı üzerinde denenen ve 6 ay içinde piyasaya sürülmesi beklenen ilaç, genel anestezi altında kasıktan yerleştiriliyor.</p>
      <p>Testisteki spermlerin penise akışını bloke eden ilaç 13 yıl koruma sağlıyor.</p>
      <p>Araştırmacılar, yöntemin henüz gözle görülür bir yan etkisine rastlanmadığını bildirdi.</p>
      <p>Araştırmacı Dr. RS Sharma, 25 yıldır üzerinde çalıştığı ilaç için, "İlaç hazır sadece ruhsat onayı almayı bekliyoruz" dedi.</p>
      <p>
        <b>'DÜNYANIN İLK ERKEK DOĞUM KONTROL YÖNTEMİ'</b>
      </p>
      <p>ABD’de daha önce erkekler için geliştirilen doğum kontrol yöntemleri denendiğine dikkat çeken Dr. RS Sharma, "Çalışmalar durduruldu çünkü yan etkileri erkekler için kabul edilemezdi" diye konuştu.</p>
      <p>Sharma'ya göre ilaç dünyanın ilk erkek doğum kontrol yöntemi olarak adlandırılabilir.</p>
      <p>Birleşmiş Milletler tarafından 2015’te yayımlanan bir rapora göre, dünya genelinde doğum kontrolünde erkekler aktif bir rol almaya yanaşmıyor.</p>
      <related>
        <h4>Benzer Haberler</h4>
        <a href="https://www.aydinlik.com.tr/saglik/2017-nisan/ilk-kez-erkekler-icin-dogum-kontrol-ignesi-gelistirildi"/>
        <a href="https://www.aydinlik.com.tr/dogum-kontrol-hapinda-yeni-gelisme-saglik-mart-2018"/>
        <a href="https://www.aydinlik.com.tr/erkekler-icin-uretilen-dogum-kontrol-hapinda-yeni-gelisme-saglik-mart-2018"/>
        <a href="https://www.aydinlik.com.tr/bize-dogum-kontrolu-kendilerine-cocuk-tesviki-ozgurluk-meydani-mayis-2018-1"/>
      </related>
    </article>
  </body>
</html>