<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019602/%D9%85%D9%85%D9%86%D9%88%D8%B9%DB%8C%D8%AA-%D8%A7%D9%81%D8%B2%D8%A7%DB%8C%D8%B4-%D8%AE%D9%88%D8%AF%D8%B3%D8%B1%D8%A7%D9%86%D9%87-%DA%A9%D8%B1%D8%A7%DB%8C%D9%87-%D9%87%D8%A7%DB%8C-%D8%AA%D8%A7%DA%A9%D8%B3%DB%8C-%D8%A2%DA%98%D8%A7%D9%86%D8%B3-%D9%87%D8%A7-%D9%88-%D8%B3%D8%B1%D9%88%DB%8C%D8%B3-%D9%85%D8%AF%D8%A7%D8%B1%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-21T11:12:47+00:00"/>
    <meta property="og:title" content="ممنوعیت افزایش خودسرانه کرایه‌های تاکسی، آژانس‌ها و سرویس مدارس"/>
    <meta property="og:description" content="ایسنا/خراسان جنوبی رئیس سازمان مدیریت حمل و نقل بار و مسافر شهرداری بیرجند اظهار کرد: رانندگان اجازه افزایش قیمت خودسرانه نرخ کرایه را به بهانه سهمیه بندی بنزین ندارند."/>
  </head>
  <body>
    <article>
      <h1>ممنوعیت افزایش خودسرانه کرایه‌های تاکسی، آژانس‌ها و سرویس مدارس</h1>
      <address><time datetime="2019-11-21T11:12:47+00:00">21 Nov 2019, 11:12</time> by <a rel="author">زهرا حمیدی</a></address>
      <p>ایسنا/خراسان جنوبی رئیس سازمان مدیریت حمل و نقل بار و مسافر شهرداری بیرجند اظهار کرد: رانندگان اجازه افزایش قیمت خودسرانه نرخ کرایه را به بهانه سهمیه بندی بنزین ندارند.</p>
      <p>یدالله غلام پور، امروز پنجشنبه ۳۰ آبان در جمع خبرنگاران ضمن تشکر و قدر دانی از رانندگان قانونمند از راه‌اندازی گشت ویژه نظارت بر حمل و نقل درون شهری جهت نظارت بر عملکرد رانندگان ضمن تشدید نظارتها با مشارکت بازرسین سازمان صنعت، معدن و تجارت خبر داد.<br/><br/>به گزارش ایسنا، وی خاطرنشان کرد: بدیهی است در صورت مشاهده هرگونه افزایش خودسرانه و دریافت کرایه اضافی، مطابق قوانین و مقررات حمل و نقل و یا تعزیرات اعمال قانون خواهد شد.<br/><br/>رئیس سازمان مدیریت حمل و نقل بار و مسافر شهرداری بیرجند یادآور شد: شهروندان می‌توانند در صورت مشاهده افزایش نرخ در هر مسیر با اعلام کد یا پلاک تاکسی مورد نظر از طریق شماره تلفن 5-32338034 مراتب را گزارش و پیگیری کنند.<br/><br/>انتهای پیام</p>
    </article>
  </body>
</html>