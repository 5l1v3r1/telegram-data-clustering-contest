<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109313-Sotir-Cacarov%253A-Moyata-cel-shte-bade-da-sabudya-ot-sanya-antikorupcionnata-komisiya"/>
    <meta property="og:site_name" content="Канал 3"/>
    <meta property="article:published_time" content="2019-11-21T11:32:00+00:00"/>
    <meta property="og:title" content="Сотир Цацаров: Моята цел ще бъде да събудя от съня антикорупционната комисия"/>
    <meta property="og:description" content="Един човек нищо не решава, трябва да сме оптимисти за всичко, а не за мен, каза още той"/>
  </head>
  <body>
    <article>
      <h1>Сотир Цацаров: Моята цел ще бъде да събудя от съня антикорупционната комисия</h1>
      <h2>Един човек нищо не решава, трябва да сме оптимисти за всичко, а не за мен, каза още той</h2>
      <address>
        <time datetime="2019-11-21T11:32:00+00:00">21 Nov 2019, 11:32</time>
      </address>
      <p>
        <b>Днес в Народното събрание главният прокурор Сотир Цацаров ще бъде изслушан от групата на "Обединените патриоти" и по-специално от депутатите на НФСБ във връзка с кандидатурата му за шеф на Антикорупционната комисия /КПКОНПИ/. Ето какво каза самият </b>
        <b>Цацаров на влизане в изслушването.</b>
      </p>
      <p>"Моята цел ще бъде да събудя от съня антикорупционната комисия. Ще дам конкретни предложения. Не е моя работа да предлагам изменения в закона. Моята работа ще бъде председател на комисия. Не е работа на комисията да предлага изменения на закон, макар той да има несъвършенства. Няма да скрия мнението си за всичко онова, което трябва да бъде направено като изменения в закона", сподели той.</p>
      <p>"Ако БСП и другата позиция се изчистят от политическия момент, ще се стигне до прагматично решение. Лично аз не мисля, че този модел е най-работещия. Имало е среща с БСП, казал съм какво мисля, не съм променил и сега. Комисията действа по закон. Ако мотива е, че този, който избира, не може да бъде разследван, може би трябва да се преосмисли", каза още Цацаров.</p>
      <p> <br/><b>Относно разследването за починалото 3-годишно момченце, гл.прокурор сподели: "Действия по разследването се извършват и в момента, вчера е иззета медицинската документация на всички медицински заведения. Резултатите от аутопсията и началните резултати са иззети, разпитани са родителите на детето и на други деца. От родителите са иззети записи от телефонните им апарати, които ще допринесат за разкриване на истината. <br/></b> </p>
      <p>Ще последват разпити на всички медицински лица на трите болници. Ще се изиска съдебно-медицинска експертиза. Нека от този случай не правим обобщение за качествата на всички медицински специалисти. Документация и данни за предни лечения или медицински действия преди посещаване на медицинските заведения ще бъдат иззети днес".</p>
      <p>"Коленичи се в два случая – за да молиш Господ и за да отдаваш почит за загиналите.Един човек нищо не решава, трябва да сме оптимисти за всичко, а не за мен", завърши Сотир Цацаров.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/politics/109297-Deputatite-ot-NFSB-izslushvat-Sotir-Cacarov"/>
        <a href="http://kanal3.bg/news/bulgaria/parlamentarni-novini/109251-DPS-za-Cacarov%253A-Bogatstvo-za-vsyaka-dardzava-e-da-izpolzva-tozi-potencial"/>
        <a href="http://kanal3.bg/news/bulgaria/zakonired/109164-GERB-predlodzi-Cacarov-za-shef-na-antikorupcionnata-komisiya"/>
      </related>
    </article>
  </body>
</html>