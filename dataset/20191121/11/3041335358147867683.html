<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/politics/antipoliteysi/apantisi-dritsa-gia-tous-viasmous-paidion-sti-moria/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T11:05:25+00:00"/>
    <meta property="og:title" content="Ανασκευάζει ο Δρίτσας για τους βιασμούς παιδιών στη Μόρια"/>
    <meta property="og:description" content="Να ανασκευάσει τις εντυπώσεις που δημιουργήθηκαν από τα όσα ειπώθηκαν σε τηλεοπτική εκπομπή για τους βιασμούς στις δομές φιλοξενίας προσφύγων, επιχείρησε ο βουλευτής του ΣΥΡΙΖΑ Θοδωρής Δρίτσας."/>
  </head>
  <body>
    <article>
      <h6 class="kicker">Σοκαριστική δήλωση</h6>
      <h1>Ανασκευάζει ο Δρίτσας για τους βιασμούς παιδιών στη Μόρια</h1>
      <h2>Να ανασκευάσει τις εντυπώσεις που δημιουργήθηκαν από τα όσα ειπώθηκαν σε τηλεοπτική εκπομπή για τους βιασμούς στις δομές φιλοξενίας προσφύγων, επιχείρησε ο βουλευτής του ΣΥΡΙΖΑ Θοδωρής Δρίτσας.</h2>
      <address><time datetime="2019-11-21T11:05:25+00:00">21 Nov 2019, 11:05</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Να ανασκευάσει τις εντυπώσεις που δημιουργήθηκαν από τα όσα ειπώθηκαν σε τηλεοπτική εκπομπή για τους βιασμούς στις δομές φιλοξενίας προσφύγων, επιχείρησε ο βουλευτής του ΣΥΡΙΖΑ Θοδωρής Δρίτσας.</p>
      <p>Ο κ. Δρίτσας σε δήλωσή του έκανε λόγο για στημένα σχόλια αναφορικά με την κριτική που άσκησε απέναντι στα λεγόμενα του εκπροσώπου του Κινήματος Αλλαγής Σπύρου Καρανικόλα.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>«Προς όλους τους επαγγελματίες «καλοθελητές», που για μία ακόμα φορά… ανακάλυψαν την Αμερική, θα τους συνιστούσα να ακούσουν όλο το απόσπασμα του σχολιασμού μου απέναντι στον εκπρόσωπο του ΚΙΝ.ΑΛ.» υπογράμμισε ο Θοδωρής Δρίτσας.</p>
      <p>«Τότε, ίσως καταλάβουν, ότι αυτό που είπα, είναι ότι στη δική μας κυβερνητική θητεία, τέτοια αρνητικά φαινόμενα στα κέντρα φιλοξενίας των μεταναστών, φροντίζαμε να τα προλαμβάνουμε, να τα αντιμετωπίζουμε και να τα αποτρέπουμε και όχι να τα διογκώνουμε και να τα αξιοποιούμε προπαγανδιστικά, όπως έκανε ο εκπρόσωπος του ΚΙΝ.ΑΛ. κ. Καρανικόλας και όπως κάνει η Νέα Δημοκρατία, για να ψηφοθηρούν καλλιεργώντας κλίμα φοβίας και μίσους απέναντι στους πρόσφυγες και τους μετανάστες» πρόσθεσε.</p>
      <p>«Συμπληρωματικά δε, έφερα το παράδειγμα της υποδειγματικής διαχείρισης στο λιμάνι του Πειραιά το 2015-2016, που κάθε άλλο παρά το μοναδικό παράδειγμα σωστής διαχείρισης ήταν, από την κυβέρνηση του ΣΥΡΙΖΑ» συμπλήρωσε ο βουλευτής του ΣΥΡΙΖΑ.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>