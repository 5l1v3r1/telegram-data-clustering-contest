<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/scuole-e-corsi/articolo/storie-di-alternanza-premiate-a-cuneo-le-scuole-superiori-vincitrici.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T11:32:00+00:00"/>
    <meta property="og:title" content="&quot;Storie di alternanza&quot;: premiate a Cuneo le scuole superiori vincitrici"/>
    <meta property="og:description" content="L'incontro si è tenuto lunedì 18 novembre; Ferruccio Dardanello: &quot;L'opportunità di affiancare alla preparazione svolta in aula una esperienza concreta del mondo del lavoro e dell’impresa rappresenta un importante momento..."/>
  </head>
  <body>
    <article>
      <h1>"Storie di alternanza": premiate a Cuneo le scuole superiori vincitrici</h1>
      <h2>L'incontro si è tenuto lunedì 18 novembre; Ferruccio Dardanello: "L'opportunità di affiancare alla preparazione svolta in aula una esperienza concreta del mondo del lavoro e dell’impresa rappresenta un importante momento formativo e di crescita per gli studenti e per il sistema produttivo e imprenditoriale"</h2>
      <address><time datetime="2019-11-21T11:32:00+00:00">21 Nov 2019, 11:32</time> by <a rel="author">comunicato stampa</a></address>
      <p>Lunedì 18 novembre sono stati resi noti i nomi dei vincitori della terza edizione – sessione 2019 – del Concorso “Storie di Alternanza”, il cui principale obiettivo è stimolare gli studenti a raccontare, attraverso la realizzazione di un video, la loro esperienza di alternanza scuola lavoro.</p>
      <p>L’iniziativa è divisa in due sezioni: una dedicata ai Licei ed una agli Istituti tecnici e professionali. Durante la cerimonia sono stati consegnati i premi ai vincitori e sono stati proiettati i video, visibili on line sul canale youtube dell’ente, valutati da un apposita commissione sulla base dell'originalità, della qualità del progetto e delle competenze acquisite.</p>
      <p>Nella sezione Istituti tecnici e professionali ha conquistato il primo posto Francesco Miglietti dell’Istituto Bonelli di Cuneo con il filmato “Tradizione e innovazione”, al secondo posto si sono posizionati Gioele Gallo, Alessandro Giraudo, Laconi Marco, Lamberti Gianluca, Giulia Morelli e Syria Serra dell’Istituto Bianchi – Virginio di Cuneo con il filmato “L’accessibilità oltre le soluzioni tecniche”, al terzo posto le classi 4°E, 4°D e 5°D dell’Istituto Denina di Saluzzo con il filmato “SporTiamo”.</p>
      <p>Nella sezione Licei sono risultati vincitori gli elaborati sono stati realizzati da studenti del Liceo Vasco Beccaria Govone di Mondovì: Chiara Croci, del Liceo linguistico, con il filmato “ASL all’estero” e le classi 4°A, 5°B, 5°A, 5°B con il filmato “APPlicarsi per sapere”.</p>
      <p>“<i>La premiazione dei lavori realizzati dagli studenti</i> – dichiara il Presidente dell'ente camerale <b>Ferruccio Dardanello</b> – <i>è un evento che si inserisce in una serie di attività che la Camera di commercio svolge da anni per i nostri giovani delle scuole medie superiori. L'opportunità di affiancare alla preparazione svolta in aula una esperienza concreta del mondo del lavoro e dell’impresa rappresenta un importante momento formativo e di crescita per gli studenti e per il sistema produttivo e imprenditoriale della provincia</i>”.</p>
    </article>
  </body>
</html>