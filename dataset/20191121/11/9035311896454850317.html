<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/yakalanan-banka-soyguncusu-konum-bilgilerini-polisle-paylast-g-icin-google-sucluyor"/>
    <meta property="og:site_name" content="euronews"/>
    <meta property="article:published_time" content="2019-11-21T11:34:21+00:00"/>
    <meta property="og:title" content="Soyguncu konum bilgilerini polisle paylaştığı için Google'ı suçluyor"/>
    <meta property="og:description" content="ABD'nin Virginia eyaletinde, silahlı soygun suçundan yargılanan bir şüpheli kişisel bilgilerini polis ile paylaştığı gerekçesiyle Google'u suçluyor ve anayasal haklarının ihlal ediliğini iddia ediyor"/>
  </head>
  <body>
    <article>
      <h1>Soyguncu konum bilgilerini polisle paylaştığı için Google'ı suçluyor</h1>
      <address><time datetime="2019-11-21T11:34:21+00:00">21 Nov 2019, 11:34</time> by <a rel="author">Hüseyin Koyuncu</a></address>
      <p>Amerika Birleşik Devletleri’nin Virginia eyaletinde banka soyan bir şüpheli Google'ın yardımıyla birkaç hafta sonra yakalandı. Yargılanmasına devam edilen şüpheli, kişisel konum bilgilerini paylaştığı için Google'ı suçluyor ve davanın usule aykırı olduğunu savunuyor.</p>
      <p>24 yaşındaki Okello Chatrie Virginia eyaletinde silahla girdiği bankadan 195 bin dolar alarak kaçtı. Olay 20 Mayıs 2019 tarihinde Virgina eyaletinin küçük Midlothian kentinden gerçekleşti.</p>
      <p>Soruşturmayı yürüten polis, güvenlik kamera kayıtlarında zanlının soygun esnasında cep telefonu kullandığını tespit etti. Bunun üzerine savcı kararı ile Google’den o saatte ve o bölgede bulunan bütün cep telefonlarının takip listesini alındı.</p>
      <p>Polis, Google'ın "geofence" (coğrafi mevki koruma duvarı) hizmeti sayesinde şüpheli olduğu düşünülen 19 kişinin verilerine ulaştı ve asıl şüpheli olan Okello Chatrie'yu yakaladı.</p>
      <p>Google Map veya Gmail hesabı kullanıcıları Google tarafından takip edilebiliyor ve yargı kararıyla bu bilgiler gerektiğinde güvenlik güçleriyle paylaşıyor.</p>
      <ul>
        <li>
          <a href="https://tr.euronews.com/2019/08/02/sahte-prenses-kup-bulyonlarla-altinlar-degistirerek-1-6-milyon-euro-degerinde-mucevher">'Sahte prenses', küp bulyonlarla altınları değiştirerek 1,6 milyon euro değerinde mücevher çaldı</a>
        </li>
        <li>
          <a href="https://tr.euronews.com/2019/01/28/veri-koruma-gunu-ab-de-kisisel-veri-erisimini-kisitlayanlarin-orani-sadece-yuzde-28">Veri Koruma Günü: AB'de kişisel veri erişimini kısıtlayanların oranı sadece yüzde 28</a>
        </li>
      </ul>
      <h3>Savunma makamından anayasal hak ihlali iddiası: Herkesin çantasını aramak gibi</h3>
      <p>Okello Chatrie'nin avukatları kişisel bilgilerin izinsiz paylaşıldığı ve polisin makul olmayan yöntemlerle bu bilgilere ulaştığı gerekçesiyle müvekkilinin anayasal hakkının ihlal edildiğini savunuyor.</p>
      <p>Müvekkilinin savunma halklarına riayet edilmediğini belirten Chatrie’nin avukatı, "Bu yapılan New York Times Meydanı'nda cüzdan çalan birini bulmak için herkesin çantasına tek tek bakmanın dijital versiyonudur" benzetmesini yaptı.</p>
      <p>Bu tür bir aramanın tamamen yasal olduğunu ve şüphelinin kendi telefonundaki konum paylaşma özelliğini aktif bıraktığını savunan savcılar, Google’ın kamu için tehlike teşkil eden birinin bulunmasına katkı sağladığını belirtiyor.</p>
    </article>
  </body>
</html>