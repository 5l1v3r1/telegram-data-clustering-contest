<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580216/na-ternopilsini-sukaut-geroiv-dla-zjomok-v-realiti-sou"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-21T11:46:00+00:00"/>
    <meta property="og:title" content="На Тернопільщині шукають героїв для зйомок в реаліті-шоу"/>
    <meta property="og:description" content="Виграш 50 000 гривень"/>
  </head>
  <body>
    <article>
      <h1>На Тернопільщині шукають героїв для зйомок в реаліті-шоу</h1>
      <address><time datetime="2019-11-21T11:46:00+00:00">21 Nov 2019, 11:46</time> by <a rel="author">Антоніна Албул</a></address>
      <p>
        <i>На Тернопільщині шукають сім’ю для зйомок в реаліті-шоу "Хата на тата". За перемогу обіцяють 50 тисяч гривень.</i>
      </p>
      <p>Оголошення про це поширила у Facebook-спільноті <a href="https://www.facebook.com/groups/1033098243492679/?ref=search">Шукаю тебе!Кременець.</a> журналістка телеканалу "СТБ".</p>
      <p>"Шукаємо веселих татусів для участі в програмі "Хата на тата". Виграш 50 000 гривень. Жінка їде на відпочинок (За рахунок телеканалу СТБ). Чоловік залишається вдома з дітьми. В сім'ї не менш, ніж двоє дітей", – пише Анна Винник.</p>
      <p>Тих, хто бажає взяти участь, просять написати свій номер телефону їй в особисті повідомлення.</p>
      <p>"Хата на тата" – українське телевізійне реаліті-шоу, що виходить на телеканалі СТБ з 2012 року, суть якого полягає у тому, що дружина покидає сім'ю на певний час заради відпочинку, а на тата звалюються всі хатні клопоти.</p>
      <p>Героя чекають серйозні випробування. Він отримає обов'язкові завдання, і якщо виконає всі, то отримає 50 тисяч гривень, а якщо не впорається хоча б з одним – програє все.</p>
    </article>
  </body>
</html>