<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/lokomotivpd/stolichen-klub-primamva-ante-aralica-ot-loko-(pd)-1408340.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T11:00:00+00:00"/>
    <meta property="og:title" content="Столичен клуб примамва Анте Аралица от Локо (Пд)"/>
    <meta property="og:description" content="В Локомотив (Пловдив) са получили информация, че Славия проявява сериозен интерес към Анте Аралица Нещо повече, на Лаута знаят, че белите са потърсили неформален контакт с хърватина чрез един от лидерите в своя състав"/>
  </head>
  <body>
    <article>
      <h1>Столичен клуб примамва Анте Аралица от Локо (Пд)</h1>
      <address><time datetime="2019-11-21T11:00:00+00:00">21 Nov 2019, 11:00</time> by <a rel="author">Sportlive.bg</a></address>
      <p>В <b><a href="https://www.sportlive.bg/bgfootball/lokomotivpd">Локомотив (Пловдив)</a></b> са получили информация, че Славия проявява сериозен интерес към Анте Аралица. Нещо повече, на "Лаута" знаят, че "белите" са потърсили неформален контакт с хърватина чрез един от лидерите в своя състав. Той е обяснил на нападателя, че ако Бруно Акрапович реши да го освободи, те са готови да го вземат, съобщава "Меридиан мач".</p>
      <p>Героят с асистенцията от финала за Купата срещу Ботев загуби титулярното си място през тази есен за сметка Ален Ожболт. Въпреки това, треньорският щаб е имал разговори с Аралица и са му обяснили, че държат той да спазва по-добре тактическите указания, ако иска да играе. Хърватинът обаче на този етап твърдо влиза в плановете на Локомотив и от клуба са обявили пред изданието, че ако някой иска да го вземе, трябва да влезе в официални преговори.</p>
      <p>Цената, която "смърфовете" поставят на нападателя е 500 000 евро. Очакванията са през зимата на "Лаута" да се върне и Джордан Греъм от Уулвърхептън, но той ще се конкурира при равни условия с настоящите нападатели.<b><i><a href="https://www.sportlive.bg/bgfootball/cska/Qsna-e-transfernata-cel-na-cSKA-za-idnoto-lqto-728063.html"> А кой друг столичен клуб има интерес към Аралица вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/lokomotivpd/Lokomotiv-Pd-e-na-vtoro-mqsto-v-klasiraneto-no-chak-na-osmo-po-byudzhet-1408083.html"/>
        <a href="https://www.sportlive.bg/bgfootball/lokomotivpd/Krusharski-Predlozhih-rykovoden-post-v-kluba-na-Georgi-Iliev-1406684.html"/>
        <a href="https://www.sportlive.bg/bgfootball/cska/Ali-Sou-izmykna-treta-poredna-pobeda-za-cSKA-1404624.html"/>
        <a href="https://www.sportlive.bg/timeout/timeoutother/Prebiha-s-lopata-bivsh-vratar-na-Slaviq-opitali-da-pregazqt-nego-i-semejstvoto-mu-1381008.html"/>
        <a href="https://www.sportlive.bg/bgfootball/lokomotivpd/Lokomotiv-Plovdiv-predlaga-nov-dogovor-na-kapitana-si-785937.html"/>
      </related>
    </article>
  </body>
</html>