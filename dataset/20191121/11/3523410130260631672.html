<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641129/%D8%A7%D8%AE%D8%AA%D9%84%D8%A7%D9%84-%D8%AF%D8%B1-%D9%BE%DB%8C%D8%B4%E2%80%8C%D8%A8%DB%8C%D9%86%DB%8C-%DA%A9%DB%8C%D9%81%DB%8C%D8%AA-%D9%87%D9%88%D8%A7%DB%8C-%D8%AA%D9%87%D8%B1%D8%A7%D9%86-%D8%A8%D9%87%E2%80%8C%D8%AE%D8%A7%D8%B7%D8%B1-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T11:12:00+00:00"/>
    <meta property="og:title" content="اختلال در پیش‌بینی کیفیت هوای تهران به‌خاطر قطعی اینترنت"/>
    <meta property="og:description" content="در حالی که چهار روز از قطع اینترنت در کشور می‌گذرد، مدیرعامل شرکت کنترل کیفیت هوای تهران می‌گوید: این وضعیت موجب توقف روند پیش‌بینی کیفیت هوا شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641129/%D8%A7%D8%AE%D8%AA%D9%84%D8%A7%D9%84-%D8%AF%D8%B1-%D9%BE%DB%8C%D8%B4%E2%80%8C%D8%A8%DB%8C%D9%86%DB%8C-%DA%A9%DB%8C%D9%81%DB%8C%D8%AA-%D9%87%D9%88%D8%A7%DB%8C-%D8%AA%D9%87%D8%B1%D8%A7%D9%86-%D8%A8%D9%87%E2%80%8C%D8%AE%D8%A7%D8%B7%D8%B1-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA">اختلال در پیش‌بینی کیفیت هوای تهران به‌خاطر قطعی اینترنت</a>
      </h1>
      <h2>در حالی که چهار روز از قطع اینترنت در کشور می‌گذرد، مدیرعامل شرکت کنترل کیفیت هوای تهران می‌گوید: این وضعیت موجب توقف روند پیش‌بینی کیفیت هوا شده است.</h2>
      <address><time datetime="2019-11-21T11:12:00+00:00">21 Nov 2019, 11:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شرکت کنترل کیفیت هوای تهران طی سال‌های اخیر اقدام به انتشار جزییات کیفیت هوای تهران، پیش‌بینی آلودگی برای روزهای آینده، سرعت و جهش و باد، بارندگی و... کرده است اما طی روزهای اخیر جزییات کیفیت هوای تهران که پیش از این روی سایت یا اپلیکیشن این شرکت قرار می‌گرفت به روز رسانی نشده است و اطلاعات دقیقی از وضعیت کیفیت هوای تهران طی روزهای اخیر وجود نداشته است.</p>
      <p>حسین شهیدزاده - مدیر عامل شرکت کنترل کیفیت هوای تهران - توضیح داد: ما بخشی از اطلاعات خود را برای پیش‌بینی هواشناسی و آلودگی هوا از سایت‌ها و مدل‌های جهانی تامین می‌کنیم. اختلالات به وجود آمده در اینترنت کشور، سبب شده است که به این اطلاعات جهانی دسترسی نداشته باشیم و در نتیجه نتوانیم پیش‌بینی آلودگی هوا برای روزهای آینده، جهش وزش باد و مقدار بارندگی را روی سایت خود بارگذاری کنیم.</p>
      <p>به گفته شهیدزاده در حال حاضر بر اساس اطلاعات موجود آلودگی هوا تنها می‌توان شاخص کیفیت هوا را به صورت آنلاین اعلام کرد.</p>
    </article>
  </body>
</html>