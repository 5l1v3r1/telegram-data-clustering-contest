<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/sports/cricket/news/india-vs-west-indies-first-t20-uncertain-im-mumbai-as-sixth-december-babri-masjid-demoliti-01691907.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-21T11:01:13+00:00"/>
    <meta property="og:title" content="मुंबई / भारत-विंडीज के बीच 6 दिसंबर को होने वाले टी-20 पर संशय, पुलिस ने सुरक्षा की गारंटी नहीं दी"/>
    <meta property="og:description" content="6 दिसंबर को मुंबई पुलिस हाईअलर्ट पर रहेगी, इसी दिन बाबरी मस्जिद ढहाई गई थी बाबा साहेब अंबेडकर की पुण्यतिथि (महानिर्वाण दिवस) भी 6 दिसंबर को ही है, इस दिन उनके लाखों अनुयायी मुंबई में जुटते हैं | India vs West Indies, IND Vs WI December 6 Babri Masjid demolition Anniversary Match Updates: भारत और वेस्टइंडीज के बीच 6 दिसंबर को मुंबई में होने वाले पहले टी-20 मैच को अब तक पुलिस ने सिक्योरिटी कवर की गारंटी नहीं दी है।"/>
  </head>
  <body>
    <article>
      <h1>मुंबई / भारत-विंडीज के बीच 6 दिसंबर को होने वाले टी-20 पर संशय, पुलिस ने सुरक्षा की गारंटी नहीं दी</h1>
      <address><time datetime="2019-11-21T11:01:13+00:00">21 Nov 2019, 11:01</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/21/0521_india_vs_west_indies_t20_series.jpg"/>
        <figcaption>भारत-विंडीज के बीच पहला टी20 मैच 6 दिसंबर को मुंबई में खेला जाना है। (फाइल)</figcaption>
      </figure>
      <ul>
        <li>6 दिसंबर को मुंबई पुलिस हाईअलर्ट पर रहेगी, इसी दिन बाबरी मस्जिद ढहाई गई थी</li>
        <li>बाबा साहेब अंबेडकर की पुण्यतिथि (महानिर्वाण दिवस) भी 6 दिसंबर को ही है, इस दिन उनके लाखों अनुयायी मुंबई में जुटते हैं</li>
      </ul>
      <h3>Dainik Bhaskar</h3>
      <p>Nov 21, 2019, 04:31 PM IST</p>
      <p><b>मुंबई. </b>भारत और वेस्टइंडीज के बीच 6 दिसंबर को मुंबई में होने वाले पहले टी-20 मैच को अब तक पुलिस ने सिक्योरिटी कवर की गारंटी नहीं दी है। इसको लेकर मैच पर संशय है। 6 दिसंबर को बाबरी मस्जिद ढहाए जाने की बरसी और बाबा साहब अंबेडकर की पुण्यतिथि (महानिर्वाण दिन) है। बाबा साहब के लाखों अनुयायी इस दौरान शहर में होने वाले कार्यक्रम में शामिल होंगे। लिहाजा मुंबई पुलिस हाईअलर्ट पर रहेगी। विंडीज टीम भारत दौरे में 3 वनडे और इतने ही टी-20 खेलेगी। शुरुआत वानखेड़े स्टेडियम में टी-20 से होगी। मु</p>
      <p><b>पुलिस ने क्या कहा?</b><br/>मुंबई पुलिस के पीआरओ ने कहा- मुंबई पुलिस ने मुंबई क्रिकेट एसोसिएशन को बता दिया है कि भारत-वेस्ट इंडीज टी20 मैच के लिए सुरक्षा प्रबंध कराना संभव नहीं होगा। इस दिन कई अन्य कार्यक्रम आयोजित किए जा रहे हैं। लिहाजा, पुलिस बल व्यस्त रहेगा।  एमसीए के पास एक विकल्प निजी सुरक्षा कंपनियों की सेवाएं लेने का भी है। पिछले साल भी सुरक्षा कारणों से वानखेड़े स्टेडियम का मैच ब्रेबोर्न स्टेडियम में शिफ्ट किया गया था। सूत्रों के मुताबिक, अंतरराष्ट्रीय मैच के लिए करीब एक हजार पुलिसकर्मियों की आवश्यकता होगी।</p>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip1.png"/>
      </figure>
    </article>
  </body>
</html>