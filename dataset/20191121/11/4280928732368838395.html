<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/elbilar/kia-uppdaterar-storsaljaren-e-niro-hissar-priset-6979294"/>
    <meta property="og:site_name" content="Ny Teknik"/>
    <meta property="article:published_time" content="2019-11-21T11:30:00+00:00"/>
    <meta property="og:title" content="Kia uppdaterar storsäljaren E-Niro – hissar priset"/>
    <meta property="og:description" content="En efterlängtad uppdatering, men med en tråkig baksida. Nu har Kia uppgraderat elbilen E-Niro – dock innebär förändringen att prisnivån har justerats upp en hel del."/>
  </head>
  <body>
    <article>
      <h1>Kia uppdaterar storsäljaren E-Niro – hissar priset</h1>
      <address><time datetime="2019-11-21T11:30:00+00:00">21 Nov 2019, 11:30</time> by <a rel="author">Felix Björklund</a></address>
      <slideshow>
        <figure>
          <img src="https://www.nyteknik.se/ponIltIpIv-1574327669/tekniknyheter/d6tihh-8561d787-9b18-4207-bc10-5234faf7d8e5/binary/original/8561d787-9b18-4207-bc10-5234faf7d8e5"/>
          <figcaption>Foto: Kia</figcaption>
        </figure>
        <figure>
          <img src="https://www.nyteknik.se/ponIltIpIv-1574327670/tekniknyheter/wlo2pg-9a946c53-3ecb-44a0-9743-7464b9cf7426/binary/original/9a946c53-3ecb-44a0-9743-7464b9cf7426"/>
          <figcaption>Foto: Kia</figcaption>
        </figure>
        <figure>
          <img src="https://www.nyteknik.se/ponIltIpIv-1574327671/tekniknyheter/5q8p2x-71c04ca1-35fe-4447-9754-63cf34a28134/binary/original/71c04ca1-35fe-4447-9754-63cf34a28134"/>
          <figcaption>Foto: Kia</figcaption>
        </figure>
      </slideshow>
      <h4>En efterlängtad uppdatering, men med en tråkig baksida. Nu har Kia uppgraderat elbilen E-Niro – dock innebär förändringen att prisnivån har justerats upp en hel del.</h4>
      <p>Det är nu ett år sedan som Kias elbil E-Niro rullade ut i Sverige. Kombinationen av rejält tilltagen räckvidd, praktisk utformning och inte minst ett attraktivt pris bäddade för succé. <a href="https://allatjanstebilar.nyteknik.se/tjanstebilar/artiklar/2018/december/test-e-niro-bilen-som-ska-gora-kia-storst-i-segmentet">När vi testkörde bilen</a> imponerade den och fortfarande i dag är det ett av de bättre alternativen i segmentet.</p>
      <p>Nu kommer bilen i en uppgraderad form där den stora rubriken är att ombordladdaren är på 11 kW mot tidigare 7,2 kW. En förbättring som gör att trefasladdning nu är möjligt – vilket kapar laddtider. Så även om det inte handlar om ett större batteri eller längre räckvidd vid den här uppdateringen, lär det vara en förbättring som faller många på läppen.</p>
      <h3>Markant högre prislapp</h3>
      <p>Annat nytt som kommer är att instrumentbrädan har försetts med större skärm, att röststyrningen ska vara bättre och både Android Auto och Apple Carplay är med ombord. Vidare kan köpare nu också koppla upp bilen mot sin mobil och på distans låsa eller öppna bildörren, förinställa navigationen, starta eller stoppa laddning samt för-klimatisera bilen.</p>
      <p>Men allt är inte guld och gröna skogar. Baksidan av myntet är att uppdateringen även kommer med en markant högre prislapp.</p>
      <related>
        <a href="https://www.nyteknik.se/elbilar/lista-de-fem-basta-elbilarna-just-nu-och-en-besvikelse-6975600"/>
      </related>
      <p>Insteget E-Niro Advance kostar nu 481 900 kronor. Det kan jämföras med 444 900 kronor innan uppdatering, och de 429 900 kronor som bilen kostade då den lanserades förra året. Vill man ha en något utförligare utrustad modell är det Advance Plus (med bland annat dödavinkelvarnare och läderklädsel) som gäller och då är prislappen uppe över en halv miljon. Toppmodellen Advance Plus Tech startar på 521 700 kronor.</p>
      <related>
        <h4>Relaterade artiklar</h4>
        <a href="https://www.nyteknik.se/fordon/forsta-bilderna-pa-kia-optima-6978537"/>
        <a href="https://www.nyteknik.se/elbilar/deras-nya-elbil-overraskar-med-blygsam-rackvidd-6976096"/>
        <a href="https://www.nyteknik.se/premium/har-ar-teknikvalet-som-delar-elbilstillverkarna-6976030"/>
        <a href="https://www.nyteknik.se/elbilar/lista-de-fem-basta-elbilarna-just-nu-och-en-besvikelse-6975600"/>
      </related>
    </article>
  </body>
</html>