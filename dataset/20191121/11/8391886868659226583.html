<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzonspor/ugurcan-cakir-dan-avrupa-mesaji-h374991.html"/>
    <meta property="og:site_name" content="HABER 61"/>
    <meta property="article:published_time" content="2019-11-21T11:51:26+00:00"/>
    <meta property="og:title" content="Uğurcan Çakır'dan Avrupa mesajı!"/>
    <meta property="og:description" content="Uğurcan Çakır ileride Avrupa'da oynamak istediğini söyledi."/>
  </head>
  <body>
    <article>
      <h1>Uğurcan Çakır'dan Avrupa mesajı!</h1>
      <h2>Uğurcan Çakır ileride Avrupa'da oynamak istediğini söyledi.</h2>
      <address>
        <time datetime="2019-11-21T11:51:26+00:00">21 Nov 2019, 11:51</time>
      </address>
      <p>
        <b>Haber61 Spor Servisi</b>
      </p>
      <p><a href="https://www.haber61.net/haberleri/trabzonspor">Trabzonspor</a>’un genç kalecisi Uğurcan Çakır, Beşiktaş’lı Atiba ve Başakşehir’li Demba Ba ile Uluslararası Futbol Ekonomi Forumu’nda söyleşiye katıldı.<br/><br/>Uğurcan burada açıklamalarda bulundu. İşte Uğurcan’ın açıklamalarından öne çıkanlar;</p>
      <p>Önceliğim sportif başarıdır. Yurtdışında ilgimi çekecek olan sportif başarı olur. Ekonomi zaten başarıyla gelir.<br/><br/>Kendime ait kişisel gelişim hocam var. Psikolog var. Sosyal medyam ile ilgilenen bir birimim var. Kendime bu şekilde yatırım yapmaya çalışıyorum. İnsanlar sizin dışarıda da neler yaptığınızı nasıl gezdiğinizi görmek ister. Ben de biraz da bu yöne yöneldim. <br/><br/>Maçta taraftarı yanınızda görmek çok önemli. İtici güç olarak kullanılabiliyor. Alınan galibiyetlerde birinci faktör. Türkiye’de takımlar bu itici gücü kullanıyorlar.<br/><br/>Kendim ve Abdülkadir Ömür için konuşursam Abdülkadir ile 7 yıldır birlikteyim ve onun yeteneklerine hayran kalmamak mümkün değil. Avrupa’yı sonuna kadar hak ediyor. Yusuf da gitti ve bizi başarıyla temsil ediyor. Kendime gelecek olursam ben kendimi geliştirmeye çalışıyorum. Ben de ilerleyen zamanlarda Avrupa’da oynamak isterim.<br/><br/>Futbolcu olmasam yine sporun içinde kalmaya çalışırdım.<br/><br/>Benim için EURO 2020’ye gitmek çok büyük başarı. Türkiye iyi bir jenerasyon yakaladı. İyi kaleciler olması şanssızlık değil bence şans. Ben rekabet etmeye değil kendimi daha iyi geliştirmeye çalışıyorum.</p>
      <p>Bu karşılaşmada cezam nedeniyle oynayamayacağım. Arkadaşlığımız çok iyi bu da sahaya yansıyor. Her maçımızı kazanmak istiyoruz.</p>
      <p>Özgüvenimi arttırıyor ama çok fazla da bakmıyorum transfer haberlerine. Kendimi daha çok motive ediyorum. Benim gündemimde de yok ben Trabzonspor'un başarısına odaklandım</p>
      <p>
        <i>Güncelleme Tarihi: 21 Kasım 2019, 15:01</i>
      </p>
    </article>
  </body>
</html>