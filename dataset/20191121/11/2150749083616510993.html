<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/lyudi-mayut-usvidomiti-shho-zelenskiy-ye-prezidentom-kolaborantom-briginets/"/>
    <meta property="og:site_name" content="Прямий"/>
    <meta property="article:published_time" content="2019-11-21T11:35:00+00:00"/>
    <meta property="og:title" content="Люди мають усвідомити, що Зеленський є президентом-колаборантом - Бригинець"/>
    <meta property="og:description" content="Президент Володимир Зеленський кожною своєю дією демонструє, що він працює на Росію, і суспільство має усвідомити це. Про це заявив депутат Верховної Ради"/>
  </head>
  <body>
    <article>
      <h1>Люди мають усвідомити, що Зеленський є президентом-колаборантом - Бригинець</h1>
      <address>
        <time datetime="2019-11-21T11:35:00+00:00">21 Nov 2019, 11:35</time>
      </address>
      <p>
        <b>Президент Володимир Зеленський кожною своєю дією демонструє, що він працює на Росію, і суспільство має усвідомити це.</b>
      </p>
      <p>Про це заявив депутат Верховної Ради VIII скликання <b>Олександр Бригинець</b> в ефірі <b>"Прямого"</b>.</p>
      <p>"Я говорю з багатьма політиками, проукраїнськими, і вони кажуть: "А раптом Зеленський поїде на Нормандський формат, стукне кулаком і продемонструє абсолютний патріотизм". Я їм кажу, що це неможливо, тому що Зеленськйи - це президент-колаборант, це людина, яка працює на Росію з самого початку... Але коли я це говорю чи хтось інший - цього мало. Критична маса людей це повинна відчути і зрозуміти", - підкреслив Бригинець.</p>
      <p>Він зазначив, що у 2013 році на протести піднялись люди, які не голосували за тодішнього президента Віктора Януковича.</p>
      <p>"А сьогодні людям потрібно пройти шлях розуміння того, що вони зробили власну дурницю і покласти на себе цю відповідальність, сказати: "Я особисто помилився, я особисто проголосував неправильно". Це складно, але цей процес іде", - сказав Бригинець.</p>
      <p>Нагадаємо, <a href="https://prm.ua/zelenskiy-prokomentuvav-zayavu-kolomoyskogo-pro-rozvorot-do-rosiyi/">Зеленського в Очакові попросили прокоментувати скандальне інтерв'ю олігарха Ігоря Коломойського</a>, в якому він радив Україні відмовитись від партнерства із Заходом на користь Росії. Ось що сказав Зеленський: "Хотів би, щоб я як президент думав про міжнародні відносини і вектор України все-таки, а не будь-який бізнесмен. Мені здається, що це правильно. Я, уряд, суспільство, це рішення все ж державне".</p>
      <related>
        <h4>Схожі новини</h4>
        <a href="https://prm.ua/ukrayina-proti-rosiyi-na-sogodni-zaplanovani-pershi-sluhannya-morskogo-sudu-oon/"/>
        <a href="https://prm.ua/v-ukrayini-povtoryuyetsya-situatsiya-2013-roku-briginets/"/>
        <a href="https://prm.ua/z-fraktsiyi-slugi-narodu-viyshlov-deputat-yakiy-mav-sudimist-za-zgvaltuvannya-nepovnolitnoyi/"/>
      </related>
    </article>
  </body>
</html>