<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zlociny-a-soudy/bezkyne-dablicky-haj-masturbujici-muz-policie-onanista-patrani-158-20191121.html"/>
    <meta property="og:site_name" content="Pražský deník"/>
    <meta property="article:published_time" content="2019-11-21T11:55:00+00:00"/>
    <meta property="og:title" content="Běžkyně v lese natočila masturbujícího muže. Policie po onanistovi pátrá"/>
    <meta property="og:description" content="/VIDEO/ Když si devětadvacetiletá žena šla na konci října zaběhat do Ďáblického háje v Praze spatřila, co určitě vidět nechtěla. Muž se v zákrytu stromu uspokojoval. Podle policie se mohl tento onanista dopustit podobného jednání opakovaně. Policisté proto vyhlásili pátrání.  "/>
  </head>
  <body>
    <article>
      <h1>Běžkyně v lese natočila masturbujícího muže. Policie po onanistovi pátrá</h1>
      <address><time datetime="2019-11-21T11:55:00+00:00">21 Nov 2019, 11:55</time> by <a rel="author">Michael Bereň</a></address>
      <p>„Podle poškozené muž klečel na zemi, měl vytáhnutý penis a onanoval. Žena onanistu natočila na mobilní telefon a celou věc přišla oznámit na policii,“ uvedla v tiskové zprávě mluvčí policejního krajského ředitelství Violeta Siřišťová. Policie toto krátké video ve zpomalených záběrech poskytla veřejnosti.</p>
      <figure>
        <img src="https://g.denik.cz/63/9a/rackujici-cyklista5_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/policie-identikit-cyklista-stromovka-sexualni-obtezovani-maminka-s-kocarkem-0925.html">Ráčkující cyklista v parku osahával maminku s kočárkem. Policie ho dopadla Přečíst článek ›</a>
      </aside>
      <p>Výtržnost v Ďáblickém háji však zřejmě nebyla jediná. Policisté třetího policejního obvodu totiž podle mluvčí Siřišťové v poslední době přijali několik podobných oznámení a popis podezřelého je téměr shodný. „V souvislosti s tímto případem pátráme tedy po totožnosti muže, který je zachycený na záznamu od poškozené. Pokud podezřelého poznáváte, nebo víte, kde by se mohl zdržovat, ozvěte se na linku 158,“ prosí policejní mluvčí Siřišťová.</p>
      <p>Kriminalisté případ masturbujícího chlapíka prověřují pro podezření ze spáchání trestného činu výtržnictví. Pokud by se podařilo pachatele dopadnout, hrozí mu v případě odsouzení až dva roky za mřížemi.</p>
      <figure>
        <img src="https://g.denik.cz/63/3e/onanista-ve-vecerce9_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/uchyl-onanoval-pri-vybirani-zbozi-v-obchode-privolal-si-na-pomoc-prodavacku-20181109.html">Muž onanoval při vybírání zboží v obchodě. Přivolal si na pomoc prodavačku Přečíst článek ›</a>
      </aside>
    </article>
  </body>
</html>