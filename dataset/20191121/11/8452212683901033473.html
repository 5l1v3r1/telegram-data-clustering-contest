<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/iata-cat-de-grav-a-fost/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T11:09:12+00:00"/>
    <meta property="og:title" content="Iată cât de grav a fost"/>
    <meta property="og:description" content="O echipă a Ministerului Apărării Naționale merge la Timișoara pentru verificări suplimentare în locațiile în care s-a identificat prezența substanței toxice, după deratizare."/>
  </head>
  <body>
    <article>
      <h6 class="kicker">Cazul Timișoara, noi dezvăluiri</h6>
      <h1>Iată cât de grav a fost</h1>
      <address><time datetime="2019-11-21T11:09:12+00:00">21 Nov 2019, 11:09</time> by <a rel="author">(R.C.)</a></address>
      <p>UPDATE. Mai mulți poliţişti au ajuns la spital după ce au intervenit la blocurile din Timişoara unde au fost folosite substanţe toxice pentru dezinsecţie.</p>
      <p>Poliţia Judeţeană Timiş a anunţat că polițiștii respectivi au mers la spital pentru control preventiv.</p>
      <p>La rândul său, directorul Spitalului Județean Timișoara, Marius Craina, a declarat: „S-a făcut un control amănunțit și o serie de analize de laborator care au fost în regulă. Deci a fost un control, având în vedere că au participat la acea acțiune în cursul zilei de luni, deci nu pentru că au avut probleme, ci pentru că am vrut să fim siguri că în urma controlului și a intrării în acest imobil nu au avut niciun fel de consecințe din punct de vedere medical. Nu au fost internați și nu știu să fi primit tratament”.</p>
      <p>
        <b>Echipamente speciale ale MApN trimise la Timişoara</b>
      </p>
      <p>Ministerul Apărării Naționale a anunțat că o echipă formată din trei specialiști, membri ai unei echipe de prelevare și identificare a agenților chimici, bacteriologici și radiologici (SIBCRA) din cadrul Centrului de Cercetare Ștințifică pentru Apărare CBRN și Ecologie din MApN, a ajuns la Timișoara, pentru a acorda sprijin autorităților locale în confirmarea prezenței unor substanțe chimice toxice industriale în cazul incidentului în urma căruia trei persoane au murit și alte zeci sunt în spital.</p>
      <p>„Cei trei specialiști, membri ai unei echipe de prelevare și identificare a agenților chimici, bacteriologici și radiologici (SIBCRA) din cadrul Centrului de Cercetare Ștințifică pentru Apărare CBRN și Ecologie din MApN, vor acționa, cu echipamente performante, pentru detecția fosforului remanent din diverși compuși organici și anorganici de la fața locului, precum și pentru verificarea plenitudinii operațiunilor de decontaminare desfășurate până în prezent”, se arată în comunicatul MApN..<br/>Rezultatele măsurătorilor vor fi transmise autorităților, care le vor folosi în anchetă.<br/>Potrivit MApN, intervenția echipei SIBCRA la Timișoara s-a făcut în urma solicitării transmise ministrului apărării naționale de inspectorul general al Poliției Române.</p>
      <p>După ce locatarilor unuia dintre blocurile evacuate în Timișoara li s-a permis miercuri să se întoarcă acasă, autoritățile au decis să îi evacueze din nou, chiar dacă nu s-a identificat depășirea indicatorilor de substanțe toxice.<br/>Inițial, reprezentanții ISU Timiș anunțau, miercuri, că locatarii celui de-al doilea bloc evacuat în Timișoara pot reveni acasa.<br/>La câteva ore, aceiași reprezentanți ai ISU Timiș au informat că autoritățile au decis să evacueze din nou blocul, „ca măsură preventivă”.</p>
      <related>
        <h4>Articole asemănătoare</h4>
        <a href="https://www.cotidianul.ro/dan-petrescu-cine-se-astepta/"/>
        <a href="https://www.cotidianul.ro/structurile-secrete-romanesti-dincolo-de-karl-popper/"/>
        <a href="https://www.cotidianul.ro/singuratati-fara-granite/"/>
      </related>
    </article>
  </body>
</html>