<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/21/google-stadia-nea-platforma-game-streaming/"/>
    <meta property="og:site_name" content="neolaia.gr"/>
    <meta property="article:published_time" content="2019-11-21T11:33:23+00:00"/>
    <meta property="og:title" content="Stadia: H νέα πλατφόρμα game streaming της Google"/>
    <meta property="og:description" content="Η νέα πλατφόρμα game streaming της Google λέγεται Stadia, θα βρίσκεται στο υπολογιστικό «νέφος» και θα είναι προσβάσιμη μέσω διαδικτύου από τους χρήστες."/>
  </head>
  <body>
    <article>
      <h1>Stadia: H νέα πλατφόρμα game streaming της Google</h1>
      <h2>Προς το παρόν, η Stadia δεν είναι ακόμα διαθέσιμη στη Ελλάδα</h2>
      <address><time datetime="2019-11-21T11:33:23+00:00">21 Nov 2019, 11:33</time> by <a rel="author">neolaia.gr Team</a></address>
      <p>Η νέα πλατφόρμα game streaming της Google λέγεται <b>Stadia, </b>θα βρίσκεται στο υπολογιστικό «νέφος» και θα είναι προσβάσιμη μέσω διαδικτύου από τους χρήστες.</p>
      <p>Η νέα πλατφόρμα βασίζεται στη μεγάλη δύναμη των υπολογιστικών κέντρων της Google για να «τρέξει» τα παιχνίδια και θα καθιστά περιττές τις κονσόλες παιχνιδιών.</p>
      <p>Πλέον, ο χρήστης θα μπορεί να παίζει σε οποιαδήποτε συσκευή συνδεδεμένη στο διαδίκτυο (υπολογιστή, tablet, smartphone, τηλεόραση κ.α.), με τη βοήθεια του Google Chromecast ή μιας ειδικής εφαρμογής Stadia για smartphones. Σε υπολογιστή, ο χρήστης χρησιμοποιεί το πρόγραμμα πλοήγησης Google Chrome.</p>
      <p>
        <b>Δεν είναι μόνο η Google που λανσάρει game streaming</b>
      </p>
      <p>Η Google δεν είναι η μοναδική εταιρεία τεχνολογίας που ποντάρει στο streaming για να ανατρέψει τα δεδομένα στη διεθνή αγορά των video games, ύψους 150 δισεκατομμυρίων δολαρίων, σύμφωνα με τον «Economist».</p>
      <p>Αυτόν τον μήνα, η Microsoft ανακοίνωσε νέα παιχνίδια για την πειραματική υπηρεσία της <b>xCloud</b> που θα ξεκινήσει επίσημα το 2020 και η οποία θα δουλεύει μαζί με την υπάρχουσα συνδρομητική υπηρεσία <b>Xbox Game Pass,</b> που επιτρέπει στους χρήστες να «κατεβάζουν» παιχνίδια. Κάτι ανάλογο φαίνεται ότι ετοιμάζει και η <b>Amazon,</b> ενώ η <b>Nvidia</b> δοκιμάζει τη δική της υπηρεσία GeForce Now και η Sony ήδη προσφέρει την υπηρεσία streaming Playstation Now που προσφέρει πάνω από 800 βιντεοπαιχνίδια.</p>
      <p>
        <b>
          <a href="https://www.neolaia.gr/2019/11/15/to-tiktok-ine-to-neo-instagram-pou-protimoun-oloi-ke-perisoteroi-neoi-pagosmios/">Το TikTok είναι το «νέο Instagram» που προτιμούν όλο και περισσότεροι χρήστες των social media παγκοσμίως</a>
        </b>
      </p>
      <p>
        <b>Stadia: H νέα πλατφόρμα game streaming της Google</b>
      </p>
      <p>H <b>Stadia,</b> που απαιτεί σύνδεση διαδικτύου με ταχύτητα τουλάχιστον 10Mbps, θα αρχίσει με 22 διαθέσιμα βιντεοπαιγνίδια, μεταξύ των οποίων τα “Assasin’s Creed Odyssey”, “Destiny 2”, “Mortal Combat 11” και “NBA 2K20”. Το streaming που θα γίνεται σε ανάλυση 4Κ, θα παρέχεται μέσω της premium υπηρεσίας Stadia Pro με μηνιαία συνδρομή 9,99 δολαρίων.</p>
      <p>Η Google γνωστοποίησε ότι έχει υπό ανάπτυξη περισσότερα από 450 βιντεοπαιγνίδια, τα οποία θα αρχίσουν να προστίθενται στην online πλατφόρμα Stadia από το 2020, σύμφωνα με το πρακτορείο Ρόιτερς.</p>
      <p>Η Stadia ξεκίνησε να παρέχεται σε 14 χώρες (ΗΠΑ, Βρετανία, Καναδά, Γαλλία, Γερμανία κ.α.) και ο χρήστης ξεκινά ενεργοποιώντας το λογαριασμό του στη διεύθυνση stadia.google.com.</p>
      <p>Η επιτυχία του game-streaming εξαρτάται σε μεγάλο βαθμό, πέρα από τη μεγάλη γκάμα online παιγνιδιών, από την κατάσταση του δικτύου και τις δυνατότητες της συσκευής του χρήστη, ιδίως όσον αφορά παιγνίδια με απαιτητικά γραφικά. Ήδη ακούστηκαν παράπονα από μερικούς χρήστες ότι υπάρχει μια χρονική υστέρηση μεταξύ του πατήματος ενός πλήκτρου και της αντίδρασης στην οθόνη τους.</p>
      <p>Επίσης σύμφωνα με στοιχεία του ΑΠΕ-ΜΠΕ, παραμένει άγνωστο πόσο καλό θα είναι το streaming, όταν μεγάλος αριθμός χρηστών αρχίσει να χρησιμοποιεί ταυτόχρονα τη Stadia, κάτι που μπορεί να «υπερφορτώσει» τους υπολογιστές-εξυπηρετητές (servers) της Google, αν και η ίδια η εταιρεία διαβεβαιώνει ότι αυτό δεν θα συμβεί.</p>
      <p>Σύμφωνα με τους «New York Times», για αυτούς τους λόγους, αρκετοί φανατικοί gamers πιθανώς διστάσουν να κάνουν το άλμα στις πλατφόρμες streaming, τουλάχιστον μέχρι να βεβαιωθούν ότι οι όποιες καθυστερήσεις εκλείψουν και ότι θα βρουν εκεί πληθώρα παιγνιδιών.</p>
      <p>Το online gaming, ωστόσο, όπως τα social media, συχνά χρειάζεται φίλους και συμπαίκτες.</p>
      <p>
        <b>Τι σημαίνει αυτό;</b>
      </p>
      <p>Αν οι gamers, λοιπόν, αρνηθούν να γυρίσουν την πλάτη στα Playstation, τα Nintendo και τα Xbox τους, τότε η Stadia μπορεί να έχει τελικά την τύχη του άτυχου κοινωνικού δικτύου Google Plus.</p>
      <p>Προς το παρόν η Stadia δεν είναι ακόμα διαθέσιμη στη Ελλάδα.</p>
      <figure>
        <iframe src="https://www.youtube.com/embed/GzEIu368ht4" width="1280" height="720" data-service="Youtube" scrolling="no"/>
      </figure>
      <h3>Δείτε ακόμα: <a href="https://www.neolaia.gr/2019/11/21/mipos-ehei-ksefigei-ligo-i-katastasi-me-ta-notifications/">Μήπως έχει ξεφύγει λίγο η κατάσταση με τα notifications;</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/21/google-stadia-nea-platforma-game-streaming/"/>
        <a href="https://neolaia.gr/neo/texnologia"/>
        <a href="https://neolaia.gr/2019/11/16/ta-kalytera-video-games-poy-exoun-dimiourgithei/"/>
        <a href="https://neolaia.gr/2019/11/06/faze-jarvis-o-games-pou-apoklistike-apo-to-fortnite/"/>
        <a href="https://neolaia.gr/2019/11/01/to-mobile-gaming-turnua-red-bull-meo-epistrefei-to-2019/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/10/15/delirio-ston-kosmo-tou-gaming-erhete-i-season-1-tou-fortnite-chapter-2/"/>
      </related>
    </article>
  </body>
</html>