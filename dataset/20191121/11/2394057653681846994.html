<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/mmorpg-neverwinter-otrzyma-kolejna-przygode--zapowiedziano-infernal-descent.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T11:10:00+00:00"/>
    <meta property="og:title" content="MMORPG Neverwinter otrzyma kolejną przygodę – zapowiedziano Infernal Descent"/>
    <meta property="og:description" content="Nadchodząca porcja dodatkowej zawartości bazuje na wydanym we wrześniu Baldur’s Gate: Descent Into Avernus."/>
  </head>
  <body>
    <article>
      <h1>MMORPG Neverwinter otrzyma kolejną przygodę – zapowiedziano Infernal Descent</h1>
      <h2>Nadchodząca porcja dodatkowej zawartości bazuje na wydanym we wrześniu Baldur’s Gate: Descent Into Avernus.</h2>
      <address><time datetime="2019-11-21T11:10:00+00:00">21 Nov 2019, 11:10</time> by <a rel="author">LM</a></address>
      <figure>
        <img src="https://img6.gram.pl/olwv20191121110847545xhqc.jpg"/>
      </figure>
      <p>Dobra wiadomość dla fanów sieciowego RPG w świecie Forgotten Realms – Neverwinter. Odpowiedzialne za rozwój gry firmy Cryptic Studios i Perfect World Entertainment zapowiedziały właśnie kolejną paczkę dodatkowej zawartości, a także specjalne związane z nią wydarzenie The Hell Pit. <b>Okazuje się, że jeszcze w styczniu miłośnicy Neverwinter na PC będą mogli zmierzyć się z wyzwaniami przygotowanymi w dodatku Infernal Descent, podczas gdy jeszcze dziś w grze wystartuje event, który ma ich na niego przygotować</b>. Zgodnie z informacjami ujawnionymi przez wydawcę, Infernal Descent ukaże się na PC dokładnie 21 stycznia 2020 roku, a w późniejszym czasie pojawi się także na konsolach.<br/><br/>Podczas zabawy z Infernal Descent gracze przeniosą się do Avernusu, czyli pierwszej warstwy Dziewięciu Piekieł Baator. Tam czekają na nich nowe lokacje i wyzwania, a <b>całość bazuje na wydanej we wrześniu tego roku papierowej przygodzie dla 5. edycji D&amp;D zatytułowanej Baldur’s Gate: Descent Into Avernus</b>. Wydawca nie wskazał jeszcze, kiedy nowinki pojawią się na konsolach, ale za to upublicznił załączony poniżej zwiastun.<br/><br/><b>Neverwinter </b>dostępne jest na <b>PC, PlayStation 4 i Xboksie One</b> w modelu free-to-play.</p>
      <p>https://www.youtube.com/watch?v=t01ix-BSRvE&amp;feature=emb_title</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>