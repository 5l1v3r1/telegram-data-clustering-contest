<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/prvni-ceska-barbie-20-slavi-a-odhalila-svoji-13-komnatu-utajene-fotky-z-detstvi"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T11:39:00+00:00"/>
    <meta property="og:title" content="První česká Barbie (20) slaví a odhalila svoji 13. komnatu: Utajené fotky z dětství"/>
    <meta property="og:description" content="První česká Barbie Gabriel Jiráčková dnes slaví svoje dvacáté narozeniny. Na svůj poměrně mladý věk toho půvabná Gabriel stihla už mnoho. V Česku ji lidé znají hlavně kvůli plastických operacím a drobným kosmetickým zákrokům, které podstoupila, ale ona se v současné době snaží prosadit jako zpěvačka a do toho stále studuje. Redakci eXtra.cz exkluzivně poskytla fotky ze svého mládí. Z rozkošné blondýnky vyrostla pořádná dračice."/>
  </head>
  <body>
    <article>
      <h6 class="kicker">20. narozeniny</h6>
      <h1>První česká Barbie (20) slaví a odhalila svoji 13. komnatu: Utajené fotky z dětství</h1>
      <address><time datetime="2019-11-21T11:39:00+00:00">21 Nov 2019, 11:39</time> by <a rel="author">Markéta Kuča</a></address>
      <slideshow>
        <figure>
          <img src="https://www.extra.cz/images/thumbs/a4/ab/a4ab55a-247317-untitled-collage-10-0d0420000-0d0391459-0d9800000-0d9786477-sector_2560x0-shrink.jpg"/>
          <figcaption>Gabriel Jiráčková slaví.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/5f/09/5f09720-247344-9-2560x0-shrink.jpg"/>
          <figcaption>Gabriel Jiráčková ráda vyčnívá z davu.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/ca/2b/ca2be31-247343-8-2560x0-shrink.jpg"/>
          <figcaption>Gabriel Jiráčková jako malá.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/d1/4d/d14d4ac-247342-4-2560x0-shrink.jpg"/>
          <figcaption>Vždycky byla extravagantní.<cite>eXtra.cz</cite></figcaption>
        </figure>
        <figcaption>
          <a href="https://www.extra.cz/prvni-ceska-barbie-20-slavi-a-odhalila-svoji-13-komnatu-utajene-fotky-z-detstvi/galerie/4">+ Dalších 29 fotografií</a>
        </figcaption>
      </slideshow>
      <p>
        <b>První česká Barbie Gabriel Jiráčková dnes slaví svoje dvacáté narozeniny. Na svůj poměrně mladý věk toho půvabná Gabriel stihla už mnoho. V Česku ji lidé znají hlavně kvůli plastických operacím a drobným kosmetickým zákrokům, které podstoupila, ale ona se v současné době snaží prosadit jako zpěvačka a do toho stále studuje. Redakci eXtra.cz exkluzivně poskytla fotky ze svého mládí. Z rozkošné blondýnky vyrostla pořádná dračice.</b>
      </p>
      <p><a href="https://www.extra.cz/tema/prvni-ceska-barbie">První česká Barbie</a> <a href="https://www.extra.cz/tema/gabriel-jirackova">Gabriel Jiráčková</a> (20) se dostala do podvědomí lidí zhruba před necelými třemi lety. Už v té době měla o své budoucnosti zcela jasno. V sedmnácti letech mnozí lidé nemají ani páru o tom, co by chtěli jednou dělat. Gabriel byla však opak.</p>
      <p>Drobná, křehká dívka čekala na to, než dovrší osmnácti let, aby se mohla pustit do transformace svého těla tak, jak si vysnila. Přezdívku první česká Barbie dostala záhy a oprávněně. Výrazné líčení, dokonalá postava, image panenky, ale také inteligence a distingované chování. To je Gabriel Jiráčková, která dnes slaví dvacáté narozeniny.</p>
      <related>
        <a href="https://www.extra.cz/prvni-ceska-barbie-se-vzdala-vysnene-plastiky-je-to-rozmar-s-velkym-rizikem-vzkazala"/>
      </related>
      <h3>První velká plastická operace</h3>
      <p>Gabriel si vždycky přála mít velká prsa a i přesto, že měla své přírodní čtyřky, tak jakmile byla oficiálně dospělá, tak si nechala udělat ze svých čtyřek osmičky. Jenomže ani po operaci nebyla s velikostí prsou spokojená a nechala se slyšet, že jednou přijde doba, kdy si je nechá zvětšit na dvanáctky nebo třináctky.</p>
      <p>Kromě drobných kosmetických úprav, které Gabriel čas od času podstupuje, měla v plánu nechat si odoperovat žebra. Postupem času ale od této drastické operace odstoupila.</p>
      <p><b>„Nikdy neříkám nikdy, protože lidská rozhodnutí se neustále vyvíjí a nevím, co všechno čas přinese. Čím víc mých známých podstoupilo operaci vyndání žeber, tím více jsem o tom nějakou dobu uvažovala. Později jsem si díky nim uvědomila, že je to vlastně spíš rozmar a zas tak velký efekt to nemá ve srovnání s tím, jaká to nese rizika. Takže z toho asi nic nebude,“</b> svěřila se na Instagramu.</p>
      <h3>Cesta k přirozenosti</h3>
      <p>Někteří fanoušci jsou toho názoru, že čím je Gabriel starší, tím více inklinuje k přirozenosti. Původně byla přesvědčena o tom, že si kromě vyoperování žeber nechá zvětšit zadek, což ještě úplně nevyloučila, ale ani nepotvrdila.</p>
      <p><b>„Připadá mi, že vypadáš mnohem přirozeněji, než když jsi byla mladší. Líbí se mi to,“</b> okomentovala jednu z jejích fotek nedávno fanynka na sociálních sítích. Gabriel Jiráčková redakci eXtra.cz exkluzivně poskytla sérii fotek z mládí, na kterých vypadá jako učiněný andílek. Podívat se na ně můžete v galerii.</p>
    </article>
  </body>
</html>