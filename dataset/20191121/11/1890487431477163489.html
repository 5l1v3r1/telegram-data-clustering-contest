<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520821-evropska-komise-kara-radi-informuje/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T11:39:41+00:00"/>
    <meta property="og:title" content="Evropská komise kárá, radí, informuje"/>
    <meta property="og:description" content="Evropská komise (EK) včera zveřejnila své hodnocení (prováděné každoročně podle Paktu stability a růstu) fiskálních plánů jednotlivých členských států eurozóny pro příští rok."/>
  </head>
  <body>
    <article>
      <h1>Evropská komise kárá, radí, informuje</h1>
      <address><time datetime="2019-11-21T11:39:41+00:00">21 Nov 2019, 11:39</time> by <a rel="author">Research</a></address>
      <p>
        <b>Evropská komise (EK) včera <a href="https://ec.europa.eu/commission/presscorner/detail/en/ip_19_6296">zveřejnila</a> své hodnocení (prováděné každoročně podle Paktu stability a růstu) fiskálních plánů jednotlivých členských států <a href="https://www.kurzy.cz/tema/eurozona/">eurozóny</a> pro příští rok.</b>
      </p>
      <p>Současná situace je výjimečná v tom, že poprvé od roku 2002 žádný člen <a href="https://www.kurzy.cz/tema/eurozona/">eurozóny</a> (ba ani celé EU) není zařazen do procedury nadměrného schodku, tedy na jakousi „trestnou lavici“ za příliš velký schodek veřejných <a href="https://www.kurzy.cz/statni/rozpocet/">rozpočtů</a>. Jako poslední tuto lavici do června 2019 zahřívalo <b><a href="https://www.zajezdy.cz/spanelsko/">Španělsko</a></b>; jediné dvě země EU, které se na ni nikdy nedostaly, jsou <b>Estonsko</b> a <b>Švédsko</b>.</p>
      <p>EK nicméně došla k <a href="https://ec.europa.eu/info/business-economy-euro/economic-and-fiscal-policy-coordination/eu-economic-governance-monitoring-prevention-correction/stability-and-growth-pact/annual-draft-budgetary-plans-dbps-euro-area-countries/draft-budgetary-plans-2020_en">závěru</a>, že fiskální výhledy šesti <i>(?)</i> zemí pro příští rok (<b>Belgie</b>, <b><a href="https://www.zajezdy.cz/spanelsko/">Španělsko</a></b>, <b>Francie</b>, <b><a href="https://www.zajezdy.cz/italie/">Itálie</a></b>, <b>Portugalsko</b>, <b>Slovinsko</b>, <b>Slovensko</b> a <b>Finsko</b>) obsahují riziko odklonu od dráhy směrem ke střednědobým fiskálním cílům, které tyto země mají. <b>Česko</b> coby nečlen <a href="https://www.kurzy.cz/tema/eurozona/">eurozóny</a> tomuto hodnocení svých fiskálních plánů na příští rok nepodléhá.</p>
      <p>Celkově si EK pochvaluje, že se daří naplňovat její představu o diferencované fiskální politice, tedy že členové <a href="https://www.kurzy.cz/tema/eurozona/">eurozóny</a> s velkým veřejným dluhem (rozuměj: vysoko nad dlouhodobě žádoucím maximem 60 % <a href="https://www.kurzy.cz/makroekonomika/hdp/">HDP</a>) šetří, zatímco země s „fiskálním prostorem“ (rozuměj: aspoň maličko pod 60 % <a href="https://www.kurzy.cz/makroekonomika/hdp/">HDP</a>), což jsou teď především <b>Nizozemí</b> a <b>Německo</b>, provádějí expanzivní politiku. EK však jedním dechem dodává, že tuto diferenciaci je záhodno ještě zesílit, a to na obou jejích křídlech.</p>
      <p>
        <b>
          <i>Michal Skořepa, analytik <a href="https://akcie-cz.kurzy.cz/akcie/ceska-sporitelna-170/">České spořitelny</a></i>
        </b>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/185837-evropska-komise-kara-cesko-ze-zaostava-v-plneni-legislativnich-zavazku/"/>
        <a href="https://zpravy.kurzy.cz/100483-evropsky-parlament-odlozil-volbu-evropske-komise/"/>
        <a href="https://www.kurzy.cz/zpravy/422136-evropska-komise-buduje-evropsky-pilir-socialnich-prav/"/>
        <a href="https://www.kurzy.cz/zpravy/515284-evropska-komise-zaluje-polsko-ohrozuje-pry-nezavislost-soudu/"/>
        <a href="https://www.kurzy.cz/tema/5360899.html"/>
        <a href="https://www.kurzy.cz/tema/5350153.html"/>
        <a href="https://www.kurzy.cz/zpravy/484926-evropska-komise-vydala-country-report-2019-pro-cr/"/>
        <a href="https://www.kurzy.cz/zpravy/482545-evropska-komise-snizila-odhad-lonskeho-rustu-ceske-ekonomiky-na-2-9-procenta/"/>
        <a href="https://www.kurzy.cz/tema/5167244.html"/>
        <a href="https://www.kurzy.cz/zpravy/482395-evropska-komise-nepovolila-fuzi-siemens-a-alstom/"/>
        <a href="https://www.kurzy.cz/zpravy/485277-pirati-podali-vyzvu-evropske-komisi-pozaduji-aby-rozhodla-v-kauze-stretu-zajmu-clenu-vlady-cr/"/>
        <a href="https://www.kurzy.cz/tema/5149331.html"/>
      </related>
    </article>
  </body>
</html>