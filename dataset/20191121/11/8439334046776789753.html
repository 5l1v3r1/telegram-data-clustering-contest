<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/met-empodion-i-proetoimasia-enopsei-paok.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-21T11:58:00+00:00"/>
    <meta property="og:title" content="Μετ’ εμποδίων η προετοιμασία ενόψει ΠΑΟΚ"/>
    <meta property="og:description" content="«ΘΥΜΑΤΑ» ΤΗΣ ΝΙΚΗΣ ΕΠΙ ΤΟΥ ΠΡΟΜΗΘΕΑ ΟΙ ΜΑΡΕΪ ΚΑΙ ΛΙ"/>
  </head>
  <body>
    <article>
      <h1>Μετ’ εμποδίων η προετοιμασία ενόψει ΠΑΟΚ</h1>
      <address>
        <time datetime="2019-11-21T11:58:00+00:00">21 Nov 2019, 11:58</time>
      </address>
      <p>«ΘΥΜΑΤΑ» ΤΗΣ ΝΙΚΗΣ ΕΠΙ ΤΟΥ ΠΡΟΜΗΘΕΑ ΟΙ ΜΑΡΕΪ ΚΑΙ ΛΙ</p>
      <p>Στο παρελθόν έχουν αφήσει τον θρίαμβο επί του Προμηθέα, με το Ρέθυμνο Cretan Kings να ετοιμάζεται για τη δύσκολη εκτός έδρας αποστολή, το Σάββατο (23/11 – 15.45) απέναντι στον ΠΑΟΚ, με τα προβλήματα πάντως να μη λείπουν.</p>
      <p>Μετά από τη σημαντικότατη νίκη επί της πατρινής ομάδας, οι Ρεθυμνιώτες έχουν επικεντρωθεί στον αγώνα της 8<sup>ης</sup> αγωνιστικής. Εκεί, όπου, τους περιμένει ο ισόβαθμος ΠΑΟΚ, στην Πυλαία. Όμως, το ματς με τον Προμηθέα είχε και ελαφρώς δυσάρεστα νέα, μιας και οι <b>Λαμόντ Μάρεϊ </b>και <b>Μάλκολμ Λι </b>απέκτησαν μικροτραυματισμούς. Τον <b>Μάρεϊ</b> τον ταλαιπωρεί το γνωστό πρόβλημα με τον αχίλλειο, ενώ ο <b>Λι</b> έχει διάταση στη γάμπα, με αποτέλεσμα να ακολουθούν συντηρητικό πρόγραμμα. Αυτό, φυσικά, δεν είναι αποτρεπτικό από το να συμπεριληφθούν στην αποστολή, αναμένοντας από μέρα σε μέρα νεότερα. Αντίθετα, ο <b>Σπυριδονίδης</b> είναι πανέτοιμος για την επανεμφάνιση του.</p>
      <p>Από κει και πέρα, η ΕΟΚ ανακοίνωσε τη διαιτητική τριάδα της Πυλαίας, με τους <b>Καρακατσούνη</b>, <b>Ανδρικόπουλο </b>και <b>Καλδίρη</b> να σφυρίζουν τη Σαββατιάτικη αναμέτρηση. Μάλιστα, ο πρώτος και ο τελευταίος θα σφυρίξουν για πρώτη φορά φέτος ματς των Ρεθυμνιωτών στην Α1, ενώ ο <b>Ανδρικόπουλος</b> έχει διευθύνει στην ήττα του Ρεθύμνου από τον Ηρακλή στη Θεσσαλονίκη (74-56) και στη νίκη του επί της ΑΕΚ (75-67).</p>
      <p>ΤΟ ΠΡΟΓΡΑΜΜΑ ΚΑΙ ΟΙ ΔΙΑΙΤΗΤΕΣ ΤΗΣ 8<sup>ης</sup> ΑΓΩΝΙΣΤΙΚΗΣ</p>
      <p>Σάββατο 23 Νοεμβρίου</p>
      <p><b>15.45 Λάρισα – Ήφαιστος Λήμνου</b> (Νεάπολης – Σχινάς, Ψαριανός, Λόρτος).</p>
      <p><b>15.45 Ιωνικός Ν. – Κολοσσός Ρ.</b> (Σ. Μπεφόν – Σώμος, Παναγιώτου, Πουρσανίδης Κ.).</p>
      <p><b>15.45 ΠΑΟΚ – Ρέθυμνο </b><b>Cretan</b> <b>Kings</b> (Πυλαία – Καρακατσούνης, Ανδρικόπουλος, Καλδίρης).</p>
      <p><b>15.45 Προμηθέας Π. – Πανιώνιος</b> (Δ. Τόφαλος – Πουρσανίδης Γ., Σταματόπουλος, Τζιοπάνος).</p>
      <p><b>17.45 Λαύριο – ΑΕΚ </b>(Λαυρίου – Αναστόπουλος Π., Μπήτης, Αναστόπουλος Α.).</p>
      <p>Κυριακή 24 Νοεμβρίου</p>
      <p><b>17.00 Άρης – Περιστέρι</b> (Αλεξάνδρειο – Παπαπέτρου, Τζαφλέρης, Παφίλης).</p>
      <p>Δευτέρα 25 Νοεμβρίου</p>
      <p><b>19.00 Παναθηναϊκός – Ηρακλής</b> (ΟΑΚΑ – Τσαρούχα, Συμεωνίδης, Τσολάκος).</p>
      <p>Ν.Τ.</p>
    </article>
  </body>
</html>