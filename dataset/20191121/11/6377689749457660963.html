<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574336120--dnipro-1-intehratsiia-zbirnykiv-ta-povernennia-kravchenka.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T11:31:00+00:00"/>
    <meta property="og:title" content="&quot;Дніпро-1&quot;: інтеграція збірників та повернення Кравченка"/>
    <meta property="og:description" content="&quot;Дніпро-1&quot; продовжує підготовку до матчу 15-го туру чемпіонату України з &quot;Ворсклою&quot;, інформує прес-служба клубу."/>
  </head>
  <body>
    <article>
      <h1>"Дніпро-1": інтеграція збірників та повернення Кравченка</h1>
      <address><time datetime="2019-11-21T11:31:00+00:00">21 Nov 2019, 11:31</time> by <a rel="author" href="https://www.footboom.com/news/author/%D0%9E%D0%BB%D0%B5%D0%B3+%D0%A1%D0%B5%D0%BC%D0%B5%D0%BD%D1%87%D0%B5%D0%BD%D0%BA%D0%BE" target="_blank">Олег Семенченко</a></address>
      <p>"Дніпро-1" продовжує підготовку до матчу 15-го туру чемпіонату України з "Ворсклою", інформує <i>прес-служба клубу.</i></p>
      <p>Під час паузи у чемпіонаті майже спорожнів лазарет команди. Про це стало відомо під час відкритого тренування "Дніпра-1", яке традиційно відбулося за два дні до матчу. Головний тренер спортклубівців Дмитро Михайленко у зустрічі з "Ворсклою" розраховує на всіх гравців, крім Олександра Сафронова, який продовжує відновлюватись після травми, та Арсенія Батагова, що повернувся з юнацької збірної, на жаль, з ушкодженням. Інші гравці тренувалися у загальній групі, у тому числі й капітан команди Сергій Кравченко, який пропустив декілька останніх матчів.</p>
      <p>Важливим моментом також є інтеграція до колективу збірників – вони проводили перше тренування після відрядження. На це, та на безпосередню підготовку до зустрічі з "Ворсклою" й підуть найближчі два дні. Задачу ускладнює зміна тренера у полтавців, за якою, звичайно, відбудеться і трансформація ігрового стилю, але у лавах "Дніпро-1" налаштовуються лише на позитивний результат.</p>
      <p>Нагадаємо, матч "Дніпро-1" - "Ворскла" відбудеться 23 листопада, на "Дніпро-Арені". Початок - о 17:00.</p>
      <figure>
        <iframe src="https://www.youtube.com/embed/3CG5Zy4efl0" width="560" height="315" data-service="Youtube" scrolling="no"/>
      </figure>
      <related>
        <h4>Читайте также:</h4>
        <a href="https://www.footboom.com/ukrainian/high/1573635267-dmitriy-mikhajlenko-igroki-dnepra-1-sejchas-boyatsja-igrat-v-pas-i-uproshhayut-igru.html"/>
      </related>
    </article>
  </body>
</html>