<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wjechal-rowerem-w-bok-jadacego-samochodu-trafil-do-szpitala-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T11:58:00+00:00"/>
    <meta property="og:title" content="Wjechał rowerem w bok jadącego samochodu. Trafił do szpitala (zdjęcia)"/>
    <meta property="og:description" content="W środę po południu w Poniatowej doszło do wypadku z udziałem rowerzysty. Poszkodowany cyklista z obrażeniami ciała został przewieziony do szpitala."/>
  </head>
  <body>
    <article>
      <h1>Wjechał rowerem w bok jadącego samochodu. Trafił do szpitala (zdjęcia)</h1>
      <address>
        <time datetime="2019-11-21T11:58:00+00:00">21 Nov 2019, 11:58</time>
      </address>
      <p>
        <b>W środę po południu w Poniatowej doszło do wypadku z udziałem rowerzysty. Poszkodowany cyklista z obrażeniami ciała został przewieziony do szpitala.</b>
      </p>
      <p>Do wypadku doszło wczoraj po południu w Poniatowej na ul. Henin. Służby ratunkowe otrzymały zgłoszenie o wypadku z udziałem rowerzysty.</p>
      <p>Policjanci pracujący na miejscu ustalili, że 56-latek kierujący rowerem doprowadził do zderzenia ze skodą kierowaną przez 62-latka. Cyklista dojeżdżając do skrzyżowania dróg, nie ustąpił pierwszeństwa przejazdu i wjechał w bok jadącego drogą z pierwszeństwem samochodu.</p>
      <p>Cyklista tłumaczył, że nie zauważył jadącego pojazdu. 56-latek z obrażeniami ciała został przewieziony do szpitala. Policjanci ustalają szczegółowe okoliczności wypadku. Obaj mężczyźni biorący udział w zdarzeniu byli trzeźwi.</p>
      <figure>
        <img src="https://www.lublin112.pl/wp-content/uploads/2019/11/68-158548.jpg"/>
      </figure>
      <p>(fot. Policja Opole Lubelskie)</p>
    </article>
  </body>
</html>