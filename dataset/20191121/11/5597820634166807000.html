<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/basketbols/ttt-riga-samaina-legionares-piesaista-sieviesu-nba-spelejuso-meibriju.a339146/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T11:10:00+00:00"/>
    <meta property="og:title" content="«TTT Rīga» samaina leģionāres, piesaista sieviešu NBA spēlējušo Meibriju"/>
    <meta property="og:description" content="Latvijas sieviešu čempionvienība &quot;TTT Rīga&quot; piesaistīja Sieviešu nacionālajā basketbola asociācijā (WNBA) spēlējušo aizsardzi Marinu Meibriju, kura sastāvā aizstāja ASV saspēles vadītāju Linneju Hārperi, ceturtdien informēja klubs. "/>
  </head>
  <body>
    <article>
      <h1>«TTT Rīga» samaina leģionāres, piesaista sieviešu NBA spēlējušo Meibriju</h1>
      <address><time datetime="2019-11-21T11:10:00+00:00">21 Nov 2019, 11:10</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Latvijas sieviešu čempionvienība "TTT Rīga" piesaistīja Sieviešu nacionālajā basketbola asociācijā (WNBA) spēlējušo aizsardzi Marinu Meibriju, kura sastāvā aizstāja ASV saspēles vadītāju Linneju Hārperi, ceturtdien informēja klubs. </b>
      </p>
      <p>ASV studentu sporta (NCAA) čempioni Meibriju "TTT Rīga" galvenais treneris Mārtiņš Zībarts raksturoja kā vienu no galvenajām spēlētājām "Notre Dame" augstskolas komandā, kas 2018.gadā izcīnīja čempionu titulu un šopavasar spēlēja finālā.</p>
      <p>"Šovasar Marina [Meibrija] spēja sevi apliecināt WNBA Losandželosas "Sparks" sastāvā un saņēmām labas atsauksmes no viņas komandas biedres," Zībartu citēja "TTT Rīga". "Šī būs viņas pirmā pieredze Eiropas basketbolā, bet ceram, ka Marinai ātri izdosies iekļauties mūsu komandā un palīdzēt uzlabot sniegumu uzbrukuma organizācijā."</p>
      <p>1996. gadā dzimušo Meibriju šovasar WNBA draftā izvēlējās otrajā kārtā ar 19. numuru. WNBA viņa 31 spēlē laukumā vidēji guva 4,0 punktus.</p>
      <p>"TTT Rīga" šosezon Eirolīgā ir zaudējusi visās četrās aizvadītajās spēlēs. Nākamā spēle Eirolīgā Latvijas čempionēm būs 27. novembrī mājās pret titula īpašniecēm Krievijas kluba Jekaterinburgas UGMK basketbolistēm.</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/basketbols/ttt-riga-basketbolistes-pagarinajuma-turcija-zaude-ari-ceturtaja-spele-eiroliga.a337529/"/>
        <a href="https://www.lsm.lv/raksts/sports/basketbols/ttt-riga-basketbolistes-zaude-ari-tresaja-maca-eiroliga.a336828/"/>
        <a href="https://www.lsm.lv/raksts/sports/basketbols/ttt-riga-drosi-uzveic-rsu-basketbolistes-baltijas-liga.a336405/"/>
        <a href="https://www.lsm.lv/raksts/sports/basketbols/ttt-riga-otraja-maca-sieviesu-basketbola-eiroliga-piedzivo-zaudejumu-belgija.a336091/"/>
        <a href="https://www.lsm.lv/raksts/sports/basketbols/ttt-riga-basketbolistes-eiroligas-sezonu-sak-ar-zaudejumu-cehijas-cempionem.a335370/"/>
        <a href="https://www.lsm.lv/raksts/sports/basketbols/pasecniks-nosledz-attistibas-ligumu-ar-nba-klubu-vasingtonas-wizards.a335394/"/>
        <a href="https://www.lsm.lv/raksts/sports/basketbols/ttt-riga-basketbolistes-atjaunota-sastava-gatavas-eiroligas-sezonai.a335105/"/>
        <a href="https://www.lsm.lv/raksts/sports/basketbols/ttt-riga-pedeja-parbaudes-spele-piedzivo-pirmo-zaudejumu.a332727/"/>
      </related>
    </article>
  </body>
</html>