<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/google-earth-tool-presentazioni-geografiche/"/>
    <meta property="og:site_name" content="Webnews"/>
    <meta property="article:published_time" content="2019-11-21T11:59:00+00:00"/>
    <meta property="og:title" content="Google Earth, tool per presentazioni geografiche"/>
    <meta property="og:description" content="In Google Earth sono stati aggiungi strumenti che permettono di creare storie con luoghi, foto, video, testo, visualizzazioni 3D e immagini Street View."/>
  </head>
  <body>
    <article>
      <h1>Google Earth, tool per presentazioni geografiche</h1>
      <h2>In Google Earth sono stati aggiungi strumenti che permettono di creare storie con luoghi, foto, video, testo, visualizzazioni 3D e immagini Street View.</h2>
      <address><time datetime="2019-11-21T11:59:00+00:00">21 Nov 2019, 11:59</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><b>Google Earth</b> è stato <a href="https://www.webnews.it/2017/04/18/nuovo-google-earth/">rinnovato</a> circa due anni fa con l’introduzione della versione web. Una delle novità è Voyager, storie create da professionisti, come la BBC. La stessa funzionalità è ora disponibile per gli utenti che desiderano condividere le loro <b>presentazioni geografiche</b>.</p>
      <p>Grazie ai nuovi strumenti è possibile creare un progetto composto da luoghi e informazioni, ottenendo così una <b>mappa 3D dinamica</b> in cui salvare i ricordi o un racconto di viaggio. Gli utenti possono aggiungere segnaposti, foto, video e testo, disegnare linee da un posto all’altro e inserire forme. Per iniziare è sufficiente cliccare sull’icona <b>Progetti</b> (la quinta dall’alto nella barra laterale sinistra), quindi digitare nome e descrizione del nuovo progetto che verrà salvato automaticamente in Google Drive.</p>
      <figure>
        <iframe src="https://www.youtube.com/embed/5KtwMRedAbc" width="640" height="360" data-service="Youtube" scrolling="no"/>
      </figure>
      <p>Si cercano poi i luoghi da aggiungere al progetto, cliccando il pulsante visualizzato nella scheda in alto a destra. In alternativa è possibile aggiungere un <b>segnaposto</b> direttamente sul punto di interesse, grazie al tool visibile nella barra degli strumenti in basso a sinistra. Successivamente si possono aggiungere testo, foto, video, screenshot 3D e immagini <b>Street View</b>. Cliccando su Presenta, Google Earth visualizzerà in sequenza tutti i luoghi inseriti nel progetto.</p>
      <p>È possibile anche condividere la presentazione con amici e familiari oppure invitare altre persone al <b>co-authoring</b> del progetto. Le storie possono essere create solo con la versione web di <a href="https://earth.google.com/web">Google Earth</a>. La visualizzazione è consentita anche con le app per Android e iOS. I nuovi strumenti possono essere sfruttati in vari modi, ad esempio per creare un tour guidato o attività scolastiche.</p>
      <p>Se vuoi aggiornamenti su <i>Google Earth, tool per presentazioni geografiche</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>