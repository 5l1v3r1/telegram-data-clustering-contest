<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/leul-in-a-patra-zi-de-depreciere-in-raport-cu-euro-a-fost-depasit-pragul-psihologic-de-47808-lei-euro.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-21T11:26:47+00:00"/>
    <meta property="og:title" content="Leul, în a patra zi de depreciere în raport cu euro: A fost depășit pragul psihologic de 4,7808 lei/euro"/>
    <meta property="og:description" content="Leul şi-a continuat joi deprecierea, coborând cu 0,32 bani (0,07%) faţă de euro, astfel încât moneda europeană a atins un nou maxim istoric, cursul afişat"/>
  </head>
  <body>
    <article>
      <h1> Leul, în a patra zi de depreciere în raport cu euro: A fost depășit pragul psihologic de 4,7808 lei/euro </h1>
      <address><time datetime="2019-11-21T11:26:47+00:00">21 Nov 2019, 11:26</time> by <a rel="author">Redacția</a></address>
      <p>Leul şi-a continuat joi deprecierea, coborând cu 0,32 bani (0,07%) faţă de euro, astfel încât moneda europeană a atins un nou maxim istoric, cursul afişat de Banca Naţională a României (BNR) fiind de 4,7808 lei/euro, transmite Agerpres.</p>
      <p>BNR a cotat miercuri euro la 4,7776 de lei.</p>
      <p>Pe piaţa interbancară moneda naţională s-a tranzacţionat între 4,7778 şi 4,7847 de lei pentru un euro.</p>
      <p>Pe de altă parte, leul a câştigat teren în faţa dolarului american, care a ajuns la 4,3144 lei, în scădere cu 0,28 de bani (0,06%), faţă de cursul de miercuri, respectiv 4,3172 lei/dolar.</p>
      <p>Moneda naţională s-a apreciat şi faţă de francul elveţian, cu 0,15 de bani (-0,03%). Astfel, cotaţia francului a ajuns la 4,3531 lei, comparativ cu 4,3546 de lei/franc.</p>
      <p>Gramul de aur s-a ieftinit cu 1,14 de lei (-0,56%), până la 203,6385 lei, de la 204,7771 de lei, cât se stabilise în şedinţa precedentă.</p>
    </article>
  </body>
</html>