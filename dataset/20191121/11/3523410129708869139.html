<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641141/%D9%81%D8%B1%D8%AF%D8%A7-%D8%AF%D9%81%D8%A7%D8%AA%D8%B1-%D8%AE%D8%AF%D9%85%D8%A7%D8%AA-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9-%D9%BE%D9%84%DB%8C%D8%B3-%DB%B1%DB%B0-%D9%81%D8%B9%D8%A7%D9%84-%D9%88-%D8%A8%D8%A7%D8%B2-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T11:49:00+00:00"/>
    <meta property="og:title" content="فردا؛ دفاتر خدمات الکترونیک پلیس +۱۰ فعال و باز است"/>
    <meta property="og:description" content="مدیرعامل شرکت پژوهش و توسعه ناجی بنیاد تعاون ناجا از فعال بودن ۱۰۷۲ دفتر خدمات الکترونیک پلیس +۱۰ در روز جمعه (یکم آذر ماه) برای ارائه خدمات ..."/>
  </head>
  <body>
    <article>
      <h1>
        <a href="https://www.bultannews.com/fa/news/641141/%D9%81%D8%B1%D8%AF%D8%A7-%D8%AF%D9%81%D8%A7%D8%AA%D8%B1-%D8%AE%D8%AF%D9%85%D8%A7%D8%AA-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9-%D9%BE%D9%84%DB%8C%D8%B3-%DB%B1%DB%B0-%D9%81%D8%B9%D8%A7%D9%84-%D9%88-%D8%A8%D8%A7%D8%B2-%D8%A7%D8%B3%D8%AA">فردا؛ دفاتر خدمات الکترونیک پلیس +۱۰ فعال و باز است</a>
      </h1>
      <h2>مدیرعامل شرکت پژوهش و توسعه ناجی بنیاد تعاون ناجا از فعال بودن ۱۰۷۲ دفتر خدمات الکترونیک پلیس +۱۰ در روز جمعه (یکم آذر ماه) برای ارائه خدمات ...</h2>
      <address><time datetime="2019-11-21T11:49:00+00:00">21 Nov 2019, 11:49</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مهدی سید هاشمی گفت: با توجه به افزایش آمار مراجعه شهروندان به دفاتر خدمات الکترونیک پلیس +۱۰ جهت اعلام درخواست صدور و دریافت کارت سوخت (المثنی)، مقرر شد فردا (جمعه یکم آذر ماه ۹۸) همه این دفاتر در سراسر "فعال" و به مراجعه کنندگان خدمات ارائه کنند.</p>
      <p>وی با اشاره به فعالیت ۱۰۷۲ دفتر خدمات الکترونیک پلیس +۱۰ در سراسر کشور افزود: مطابق هماهنگی‌های صورت گرفته، کارکنان این دفاتر، با وجود تعطیلی فردا، طبق روال ساعت کاری روز‌های گذشته یعنی از ساعت ۸ صبح تا ۱۶ پاسخگوی مراجعه کنندگان هستند.</p>
      <p>مدیرعامل شرکت پژوهش و توسعه ناجی بنیاد تعاون ناجا بیان کرد: البته این ارائه خدمات در دفاتر خدمات الکترونیک پلیس +۱۰ در شهر‌های بزرگ تا ساعت ۱۸ و حضور آخرین مراجعه کننده ادامه خواهد داشت.</p>
      <p>هاشمی در پاسخ به این سوال که چه کسانی برای دریافت کارت سوخت می‌توانند به دفاتر خدمات الکترونیک پلیس+۱۰ مراجعه کنند؟ گفت: اگر هر فردی به هر دلیلی کارت سوخت ندارد و یا کارتش "مفقود" شده است برای اعلام درخواست صدور کارت سوخت " المثنی " می‌تواند به همکارانم در این دفاتر مراجعه کند، از طرفی کسانی که کارت سوخت خود را دریافت نکرده اند می‌توانند با مراجعه به این مراکز و دریافت "کد رهگیری مرسوله پستی" در جریان فرآیند صدور و دریافت قرار بگیرند.</p>
    </article>
  </body>
</html>