<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426250/nisyros-toyristas-tsoyroyflisthke-sto-hfaisteio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T11:05:02+00:00"/>
    <meta property="og:title" content="Νίσυρος: Τουρίστας τσουρουφλίστηκε στο ηφαίστειο"/>
    <meta property="og:description" content="Άσχημο τέλος είχε η εκδρομή στο ηφαίστειο της Νισύρου για έναν Βρετανό τουρίστα. Ο νεαρός τρύπησε με το πόδι του λεπτή ηφαιστειακή κρούστα στο έδαφος, με αποτέλεσμα να απελευθερωθεί από εκεί ατμός θερμοκρασίας 165 βαθμών Κελσίου."/>
  </head>
  <body>
    <article>
      <h1>Νίσυρος: Τουρίστας τσουρουφλίστηκε στο ηφαίστειο</h1>
      <address>
        <time datetime="2019-11-21T11:05:02+00:00">21 Nov 2019, 11:05</time>
      </address>
      <p>
        <b>Άσχημο τέλος είχε η εκδρομή στο ηφαίστειο της Νισύρου για έναν Βρετανό τουρίστα. Ο νεαρός τρύπησε με το πόδι του λεπτή ηφαιστειακή κρούστα στο έδαφος, με αποτέλεσμα να απελευθερωθεί από εκεί ατμός θερμοκρασίας 165 βαθμών Κελσίου.</b>
      </p>
      <p>Ένας 22χρονος από τη Βρετανία αποφάσισε να επισκεφτεί το νησί της Νισύρου με τη φίλη του και να κάνουν εκδρομή στο ηφαίστειο.</p>
      <p>Κατά τη διάρκεια της βόλτας τους, ο άτυχος νεαρός τρύπησε με το πόδι του μία λεπτή ηφαιστειακή κρούστα στο έδαφος, με αποτέλεσμα να απελευθερωθεί από εκεί ατμός θερμοκρασίας 165 βαθμών Κελσίου και να προκαλέσει σοβαρά εγκαύματα στο πόδι του.</p>
      <p>“Ούρλιαζα από τον πόνο”, ανέφερε ο Τόμας Γκρούντσον στη βρετανική Sun.</p>
      <p>Σύμφωνα με πληροφορίες, δεν ευθύνεται ο ίδιος για το ατύχημα, αλλά το τουριστικό γραφείο που τους πήγε εκδρομή στο σημείο και δεν φρόντισε να υπάρχει κανένα προστατευτικό εμπόδιο να απαγορεύει την πρόσβαση στο επικίνδυνο σημείο.</p>
      <p>Πηγή <a href="http://news247.gr/">news247.gr</a></p>
    </article>
  </body>
</html>