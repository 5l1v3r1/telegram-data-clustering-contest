<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/fe6fb5ad96631a43/determinau-tinere-sa-practice-prostitutia-in-germania-o-moldoveanca-si-un-roman-retinuti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T11:12:26+00:00"/>
    <meta property="og:title" content="Determinau tinere să practice prostituția în Germania: O moldoveancă și un român, reținuți"/>
    <meta property="og:description" content="O moldoveancă și un bărbat din România, ambii de 28 de ani, membri ai unei grupări infracționale, au fost de reținuți pentru 72 de ore, pentru determinarea a două tinere din Moldova să practice prostituția în Berlin, Germania."/>
  </head>
  <body>
    <article>
      <h1>Determinau tinere să practice prostituția în Germania: O moldoveancă și un român, reținuți</h1>
      <address><time datetime="2019-11-21T11:12:26+00:00">21 Nov 2019, 11:12</time> by <a rel="author">Jurnal.md</a></address>
      <p>
        <b>O moldoveancă și un bărbat din România, ambii de 28 de ani, membri ai unei grupări infracționale, au fost de reținuți pentru 72 de ore, pentru determinarea a două tinere din Moldova să practice prostituția în Berlin, Germania.</b>
      </p>
      <p>Pentru stabilirea circumstanțelor preliminare, procurorii Procuraturii pentru Combaterea Criminalității Organizate și Cauze Speciale și ofițerii Centrului pentru combaterea traficului de persoane al Inspectoratului Național de Investigații, au investigat gruparea timp de o săptămână.</p>
      <p>Ca urmare acțiunilor de investigații, a fost stabilit faptul că suspecţii determinau tinere din Moldova să practice prostituția în străinătate. Aceștia aveau următorul mod de acționare: după identificarea fetelor, organizau deplasarea acestora în Berlin, Germania, unde le și cazau. Ulterior, acestea urmau să acorde servicii sexuale diferitor persoane contra sumei de 50 de euro pentru o oră.</p>
      <p>Astfel, în luna noiembrie curent, suspecții se aflau în municipiul Chișinău, unde au recrutat două tinere din Moldova cu vârsta de 23 și 27 ani,  pentru care urmau să organizeze transportarea în orașul Berlin.</p>
      <p>Ieri suspecții au fost reținuți pe traseul Chișinău-Leușeni, în timp ce transportau tinerele din țară spre Germania, cu automobilul personal.</p>
      <p>În acest caz a fost inițiată o cauză penală în baza infracțiunii de  proxenetism, care se pedepsește cu închisoare de la patru la șapte ani.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F196969414124846%2Fvideos%2F1013419409035527%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>