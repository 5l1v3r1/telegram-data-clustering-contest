<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/prokuratura-s-masovi-proverki-zaradi-vodniya-rezhim-407246.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T11:30:00+00:00"/>
    <meta property="og:title" content="Прокуратурата с масови проверки заради водния режим  "/>
    <meta property="og:description" content="ВАП иска данни от две министерства"/>
  </head>
  <body>
    <article>
      <h1>Прокуратурата с масови проверки заради водния режим  </h1>
      <address><time datetime="2019-11-21T11:30:00+00:00">21 Nov 2019, 11:30</time> by <a rel="author">сс</a></address>
      <p>Окръжната прокуратура в Перник започна проверка във връзка с водната криза и въведения воден режим. Чрез Върховна административна прокуратура е изискана информация от МОСВ и МРРБ, за да се установят причините и евентуално виновните за проблемите с водоснабдяването лица, предаде БНР.</p>
      <p>Отделно, проверка извършва и Районната прокуратура в Перник. Проверяват действията (или бездействието) на „ВиК-Перник“ и местната администрация, съобразно задълженията им по Закона за водите. Това разделение е наложително с оглед големия обем работа и информация, която следва да се събере и анализира, съобщиха от прокуратурата.</p>
      <p>Прокуратурата се е самосезерила още преди сигнала на кмета на Перник Станислав Владимиров. Внесеният от него сигнал ще бъде присъединен към вече започналата проверка.</p>
    </article>
  </body>
</html>