<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/17-oblasti-u-nas-sa-s-narusheno-vodosnabdyavane-407245.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T11:24:00+00:00"/>
    <meta property="og:title" content="Перник ще има вода или сутрин, или вечер"/>
    <meta property="og:description" content="Нарушено водоснабдяване към момента има още в 40 общини, 12 града, 160 села"/>
  </head>
  <body>
    <article>
      <h1>Перник ще има вода или сутрин, или вечер</h1>
      <address><time datetime="2019-11-21T11:24:00+00:00">21 Nov 2019, 11:24</time> by <a rel="author">Редактори, кадър БНТ</a></address>
      <p>Нарушено водоснабдяване към момента има в 17 области на страната, 40 общини, 12 града, 160 села. Общият брой на засегнатото население понастоящем от водния режим е 315 000 души, съобщи заместник-министърът на регионалното развитие и благоустройството Николай Нанков в Народното събрание.</p>
      <p>Нанков и министърът на околната среда и водите бяха изслушани от депутатите за водната криза в Перник, по искане на групата на БСП.</p>
      <p>Министър Нено Димов увери, че в последните 2 години язовирът е работил само за питейни нужди. А Николай Нанков съобщи, че повторната проба за язовир "Долна Диканя" ще бъде изготвена от "Софийска вода" в понеделник. Той смята, че часовият диапазон на режима в Перник трябва да бъде променен заради зачестили аварии.</p>
      <p>Смята, че е по-удачно вода да има само сутрин или само вечер, но дали ще се промени режимът, ще стане ясно другата седмица.</p>
    </article>
  </body>
</html>