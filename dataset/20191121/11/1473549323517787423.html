<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/wolodymyr-zelenski-odpowiada-na-grozby-ihora-kolomojskiego,987106.html"/>
    <meta property="og:site_name" content="TVN24"/>
    <meta property="article:published_time" content="2019-11-21T11:53:00+00:00"/>
    <meta property="og:title" content="Oligarcha straszył rosyjskimi czołgami pod Warszawą. Odpowiada mu Zełenski"/>
    <meta property="og:description" content="Prezydent Ukrainy Wołodymyr Zełenski powiedział w czwartek, że politykę zagraniaczną Ukrainy kształtuje prezydent i rząd, a nie jakiś biznesmen. Ukraiński przywódca skomentował w ten sposób słowa I..."/>
  </head>
  <body>
    <article>
      <h1>Oligarcha straszył rosyjskimi czołgami pod Warszawą. Odpowiada mu Zełenski</h1>
      <address><time datetime="2019-11-21T11:53:00+00:00">21 Nov 2019, 11:53</time> by <a rel="author">ft/adso</a></address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/05fa5f27-c042-42ce-aa90-30996a0c414d.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0d1557bd-916c-4ea2-9d02-c0808e059f04-480p.mp4"/>
          <figcaption>Kołomojski w konflikcie z Zełeńskim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/71f3b191-17bd-423b-81a9-481bb3a43a7f-480p.mp4"/>
          <figcaption>Wołodymyr Zełenski wizytował okręty oddane Ukrainie przez Rosję</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/f4f13cdf-5516-4c8e-989d-cf923bb2d7f4-480p.mp4"/>
          <figcaption>Wołodymyr Zełenski otworzył most w Donbasie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/ad057ead-49ae-4fd8-82a3-25213b80e85e-480p.mp4"/>
          <figcaption>Wołodymyr Zełenski składa wizytę w Polsce na zaproszenie...</figcaption>
        </figure>
        <figcaption>Oligarcha Ihor Kołomojski jest w konflikcie z prezydentem Wołodymyrem Zełenskim [ARCHIWALNE]<cite>Foto: Sazonchik Konstantin/TASS /Forum | Video: Reuters Archive</cite></figcaption>
      </slideshow>
      <h3>Prezydent Ukrainy Wołodymyr Zełenski powiedział w czwartek, że politykę zagraniaczną Ukrainy kształtuje prezydent i rząd, a nie "jakiś biznesmen". Ukraiński przywódca skomentował w ten sposób słowa Ihora Kołomojskiego, który uznał, że Zachód zawiódł Ukrainę i należy rozpocząć naprawę relacji Kijowa z Moskwą. Oligarcha w wywiadzie dla "New York Timesa" mówił też, że Rosja jest silniejsza od NATO i jej czołgi mogłyby się pojawić w Polsce.</h3>
      <p>- Chciałbym, abym to ja jako prezydent myślał o stosunkach międzynarodowych Ukrainy, a nie jakiś biznesmen na Ukrainie. Wydaje mi się, że jest to prawidłowe podejście. Mogę mówić o tym ja, rząd i społeczeństwo. Są to tak czy inaczej decyzje na szczeblu państwowym - powiedział Zełenski.</p>
      <h3>Oligarcha, który straszył czołgami pod Krakowem</h3>
      <related>
        <a href="https://www.tvn24.pl/wiadomosci-ze-swiata,2/oligarcha-straszy-rosyjskimi-czolgami-pod-warszawa-napiecie-miedzy-kolomojskim-a-zelenskim-rosnie,985553.html"/>
      </related>
      <p>Kołomojski, jeden z najbogatszych obywateli Ukrainy, uważany jest przez niektórych za patrona mianowanego w maju prezydenta. Zełenski jako satyryk i producent kabaretów telewizyjnych przed objęciem najwyższego urzędu w państwie, występował w stacji telewizyjnej należącej do oligarchy.</p>
      <p><a href="https://www.tvn24.pl/wiadomosci-ze-swiata,2/ihor-kolomojski-w-wywiadzie-dla-new-york-times,985553.html">W ubiegłym tygodniu Kołomojski udzielił wywiadu amerykańskiemu dziennikowi "New York Times"</a>, w którym stwierdził, że obywatele Ukrainy nie chcą już wojny. "Ludzie chcą pokoju, dobrego życia, nie chcą być na wojnie" - ocenił. Zarzucił też Stanom Zjednoczonym, że chcą prowadzić konflikt zbrojny "do ostatniego Ukraińca" i "nawet nie dają nam na to pieniędzy".</p>
      <p>Oligarcha dodał, że jeśli Amerykanie będą chcieli przechytrzyć Ukrainę, to ta zwróci się w kierunku Rosji. "Rosyjskie czołgi będą stały pod Krakowem i Warszawą", a "wasze NATO będzie robiło w portki i kupowało pampersy" - ostrzegł.</p>
      <p>Jego zdaniem "Rosjanie i tak są silniejsi". Musimy naprawić relacje z Moskwą - wezwał.</p>
      <p>"NYT" zauważył, że pięć lat temu miliarder miał zupełnie inną perspektywę - finansował prorządowe siły ukraińskie, a jako członek ukraińskiej społeczności żydowskiej dementował też głoszone przez Kreml tezy, że w nowym prozachodnim rządzie w Kijowie zasiadają neonaziści.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/b5f1094d-d336-46f1-9695-7cdce715933c.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Ihor Kołomojski w coraz większym konflikcie z Wołodymyrem Zełeńskim<cite>Źródło: Sazonchik Konstantin/TASS/Forum</cite></figcaption>
      </figure>
      <h3>"Dowiodłem w 2014 roku, że nie chcę być z Rosją"</h3>
      <related>
        <a href="https://www.tvn24.pl/wiadomosci-ze-swiata,2/zelenski-na-linii-frontu-i-w-czarnomorskim-porcie-zwrocimy-sie-do-rosji-by-oddala-wszystko,987088.html"/>
      </related>
      <p>Kołomojski podkreślił w wywiadzie, że wcale nie kocha Rosji i przypomniał Wielki Głód na Ukrainie z lat 30. ubiegłego wieku. Jednak według niego Zachód zawiódł Ukrainę, nie dostarczył odpowiednich środków i nie otworzył rynków.</p>
      <p>"Dowiodłem w 2014 roku, że nie chcę być z Rosją. Opisuję obiektywnie, co widzę i dokąd zmierzają sprawy" - tłumaczył nowojorskiej gazecie. Po "pięciu-dziesięciu latach krew zostanie zapomniana" - mówił.</p>
      <p>Kołomojski walczy obecnie z państwem ukraińskim o odzyskanie Prywatbanku (Privatbank), który w 2016 roku został znacjonalizowany, gdy regulatorzy uznali bank za niewypłacalny w wyniku oszustw na kwotę 5,5 mld dolarów. Władze wszczęły postępowanie wobec właścicieli banku - Kołomojskiego i Hennadija Boholubowa, zaś biznesmeni zaskarżyli decyzję o nacjonalizacji.</p>
      <p>Prezydent Zełenski utrzymuje, że bank nie powróci w ręce byłych właścicieli. Na taką decyzję liczą zachodni dyplomaci oraz Międzynarodowy Fundusz Walutowy.</p>
      <p>"Jaka jest najszybsza droga do rozwiązania spraw i przywrócenia relacji? Tylko pieniądze" - mówi Kołomojski. "Weźmiemy 100 mld USD od Rosjan. Myślę, że bardzo by dziś chcieli nam je dać" - oświadczył oligarcha w rozmowie z "NYT", wskazując, że środki te mogą zastąpić kredyty MFW.</p>
      <related>
        <h4>Rosja kontra NATO</h4>
        <a href="https://www.tvn24.pl/wiadomosci-ze-swiata,2/stanmy-wspolnie-w-jednosci,983912.html"/>
        <a href="https://www.tvn24.pl/wiadomosci-ze-swiata,2/skazany-za-szpiegostwo-moze-wyjsc-na-wolnosc-czeka-na-decyzje-putina,980315.html"/>
        <a href="https://www.tvn24.pl/wiadomosci-ze-swiata,2/bombowiec-zostal-namierzony-przez-rosyjski-mysliwiec-su-27,979820.html"/>
        <a href="https://www.tvn24.pl/wiadomosci-ze-swiata,2/amerykanski-senat-za-macedonia-polnocna-w-nato-rosjanie-nienawidza-takich-spraw,979690.html"/>
        <a href="https://www.tvn24.pl/wiadomosci-z-kraju,3/gdy-slyszalem-o-duzych-rosyjskich-cwiczeniach-pytalem-czy-powstaje-tam-jakis-szpital-polowy,978678.html"/>
      </related>
      <related>
        <h4>Rosyjska aneksja Krymu</h4>
        <a href="https://www.tvn24.pl/wiadomosci-ze-swiata,2/zelenski-na-linii-frontu-i-w-czarnomorskim-porcie-zwrocimy-sie-do-rosji-by-oddala-wszystko,987088.html"/>
        <a href="https://www.tvn24.pl/wiadomosci-ze-swiata,2/rosja-zwrocila-okrety-kijow-pozdejmowali-klosze-gniazdka-elektryczne-i-sedesy,986947.html"/>
        <a href="https://www.tvn24.pl/wiadomosci-ze-swiata,2/rosja-zwrocila-okrety-przejete-w-ciesninie-kerczenskiej-zatrzymala-bron-i-dokumenty,986304.html"/>
        <a href="https://www.tvn24.pl/wiadomosci-ze-swiata,2/krymscy-aktywisci-skazani-na-kolonie-karna-za-dazenie-do-przejecia-wladzy-w-rosji,984723.html"/>
        <a href="https://www.tvn24.pl/wiadomosci-ze-swiata,2/ambasada-usa-gratuluje-ukrainie-po-decyzji-miedzynarodowego-trybunalu,984305.html"/>
      </related>
      <related>
        <h4>Kryzys na Ukrainie</h4>
        <a href="https://www.tvn24.pl/wiadomosci-ze-swiata,2/zelenski-na-linii-frontu-i-w-czarnomorskim-porcie-zwrocimy-sie-do-rosji-by-oddala-wszystko,987088.html"/>
        <a href="https://www.tvn24.pl/wiadomosci-ze-swiata,2/rosja-zwrocila-okrety-kijow-pozdejmowali-klosze-gniazdka-elektryczne-i-sedesy,986947.html"/>
        <a href="https://www.tvn24.pl/wiadomosci-ze-swiata,2/rosja-zwrocila-okrety-przejete-w-ciesninie-kerczenskiej-zatrzymala-bron-i-dokumenty,986304.html"/>
        <a href="https://www.tvn24.pl/wiadomosci-ze-swiata,2/krymscy-aktywisci-skazani-na-kolonie-karna-za-dazenie-do-przejecia-wladzy-w-rosji,984723.html"/>
        <a href="https://www.tvn24.pl/wiadomosci-ze-swiata,2/ambasada-usa-gratuluje-ukrainie-po-decyzji-miedzynarodowego-trybunalu,984305.html"/>
      </related>
    </article>
  </body>
</html>