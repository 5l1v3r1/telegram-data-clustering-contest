<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/stranata-chyzhbina-trimesechie-1618482.html"/>
    <meta property="og:site_name" content="Cross"/>
    <meta property="article:published_time" content="2019-11-21T11:15:00+00:00"/>
    <meta property="og:title" content="НСИ: Пътуваме по-малко през третото тримесечие на 2019 г. в сравнение с 2018 г."/>
    <meta property="og:description" content="/КРОСС/ През третото тримесечие на 2019 г. 733.9 хил. български граждани са реализирали туристически пътувания."/>
  </head>
  <body>
    <article>
      <h1>НСИ: Пътуваме по-малко през третото тримесечие на 2019 г. в сравнение с 2018 г.</h1>
      <address>
        <time datetime="2019-11-21T11:15:00+00:00">21 Nov 2019, 11:15</time>
      </address>
      <p>/КРОСС/ През третото тримесечие на 2019 г. 733.9 хил. български граждани са реализирали туристически пътувания.</p>
      <p>Преобладаващата част от тях - 75.6%, са пътували само в страната, 20.5% - само в чужбина, а 3.9% са пътували както в страната, така и в чужбина.</p>
      <p>В сравнение със същото тримесечие на 2018 г. общият брой на пътувалите лица на възраст 15 и повече навършени години намалява със 7.9%</p>
      <p>През третото тримесечие на 2019 г. най-много са пътували българите на възраст 25 - 44 години - 790 хил., или 45.5% от всички пътували лица.</p>
      <p>Във всички възрастови групи преобладава относителният дял на пътуванията в страната, като най-висок е при лицата на възраст 15 - 24 години - 78.2% от пътувалите в тази възрастова група.</p>
      <p>При пътуванията в чужбина делът на пътувалите лица на възраст 65 и повече навършени години е най-голям - 23.9% от пътувалите в съответната възрастова група.</p>
      <p>През третото тримесечие на 2019 г. като самостоятелни са били регистрирани 1 931.6 хил., или 84.2% от общия брой лични пътувания. Относителният дял на самостоятелните пътувания без резервация в страната е 91.7%, а на тези в чужбина - 54.6%.</p>
      <p>В структурата на разходите по видове с най-голям относителен дял в страната са тези за храна - 44.5%, докато в чужбина са разходите за транспорт - 30.1%.</p>
      <p>През третото тримесечие на 2019 г. средният разход при пътуване с лична цел на едно лице на възраст 15 и повече навършени години е 368.37 лв. в страната и 655.18 лв. в чужбина.</p>
      <p>Същевременно разходите на едно лице за професионално пътуване са средно 178.80 лв. в страната и 1 200.63 лв. в чужбина.</p>
    </article>
  </body>
</html>