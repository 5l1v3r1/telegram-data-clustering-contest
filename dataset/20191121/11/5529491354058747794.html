<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/sondaggio-emg-20-novembre-lega-pd-m5s-3119845/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T11:26:17+00:00"/>
    <meta property="og:title" content="Sondaggio Emg/Agorà: Lega al 32,6%, Pd 20%, M5s 16,1%"/>
    <meta property="og:description" content="ROMA – Se si tornasse al voto oggi, la Lega si confermerebbe primo partito con il 32,6% di preferenze. Seguono a distanza gli alleati di governo: il Pd al 20% e M5S al 16,1%. Lo rivela l’ultimo sondaggio Emg Acqua per Agorà, il programma condotto da Serena Bortone su RaiTre. Fratelli D’Italia riscuote il 9,5% di consensi, ormai costantemente davanti a Forza Italia che è al 7,7%. Il partito di Matteo Renzi Italia Viva perde mezzo punto e va al 5,2%, Più Europa è al 2,1%, La Sinistra 2%, Europa Verde 1,3% e Lista Calenda 1%.M5s, su Rousseau vince no. Di Maio: “Candidati da soli in Emilia-Romagna e Calabria”Le Sardine pubblicano il loro manifesto: “Cari populisti, la festa è finita” Attualmente è Matteo Salvini il leader che riscuote maggiore fiducia in Italia, con il 41% di consensi, seguito da Giuseppe Conte al 33%. Terzo posto per Giorgia Meloni al 29%, quarti Luigi Di Maio e Nicola Zingaretti a pari merito al 22%, Silvio Berlusconi al 18%. Poi Matteo Renzi al 15%, Carlo Calenda al 15%, Giovanni Toti al 14%.…"/>
  </head>
  <body>
    <article>
      <h1>Sondaggio Emg/Agorà: Lega al 32,6%, Pd 20%, M5s 16,1%</h1>
      <address><time datetime="2019-11-21T11:26:17+00:00">21 Nov 2019, 11:26</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/sondaggio-emg01.jpg"/>
        <figcaption>Il sondaggio condotto da Emg Acqua per Agorà</figcaption>
      </figure>
      <p>ROMA – Se si tornasse al voto oggi, la <b>Lega</b> si confermerebbe primo partito con il 32,6% di preferenze. Seguono a distanza gli alleati di governo: il <b>Pd</b> al 20% e <b>M5S</b> al 16,1%. Lo rivela l’ultimo <b>sondaggio Emg Acqua per Agorà</b>, il programma condotto da Serena Bortone su RaiTre.</p>
      <p><b>Fratelli D’Italia</b> riscuote il 9,5% di consensi, ormai costantemente davanti a <b>Forza Italia</b> che è al 7,7%. Il partito di Matteo Renzi <b>Italia Viva</b> perde mezzo punto e va al 5,2%, <b>Più Europa</b> è al 2,1%, <b>La Sinistra</b> 2%,<b> Europa Verde</b> 1,3% e <b>Lista Calenda</b> 1%.</p>
      <figure>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">
          <img src="https://static.blitzquotidiano.it/wp/wp-content/uploads/2019/11/luigi-di-maio-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">M5s, su Rousseau vince no. Di Maio: “Candidati da soli in Emilia-Romagna e Calabria”</a>
      </h3>
      <figure>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">
          <img src="https://static.blitzquotidiano.it/wp/wp-content/uploads/2019/11/sardine_modena_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">Le Sardine pubblicano il loro manifesto: “Cari populisti, la festa è finita”</a>
      </h3>
      <p>Attualmente è Matteo Salvini il <b>leader</b> che riscuote maggiore fiducia in Italia, con il 41% di consensi, seguito da Giuseppe Conte al 33%. Terzo posto per Giorgia Meloni al 29%, quarti Luigi Di Maio e Nicola Zingaretti a pari merito al 22%, Silvio Berlusconi al 18%. Poi Matteo Renzi al 15%, Carlo Calenda al 15%, Giovanni Toti al 14%.</p>
      <p>Agli intervistati è stato chiesto anche se il Pd debba allearsi con i 5 Stelle per vincere le elezioni regionali in Emilia Romagna. Il 59 percento del campione ha risposto no, mentre il 20% sarebbe favorevole, il 21% preferisce non rispondere. Tra i contrari il 68% sono elettori Pd, mentre il 45% sono grillini. Tra i sì sono invece i 5 Stelle la maggioranza (41%) mentre il 30% è del Pd.</p>
      <p>Interrogato anche sul futuro delle sardine, il movimento anti-Salvini sceso in piazza per contestare la retorica dell’odio della campagna elettorale, il campione risulta spaccato a metà. Per il 46% si tratta di una fiammata destinata a spegnersi. Mentre il 40% vede nelle sardine una mobilitazione popolare che può spostare voti. </p>
      <p>Autore: Emg Acqua <br/>Committente/Acquirente: Rai per Agorà<br/>Criteri seguiti per la formazione del campione: Campione rappresentativo della popolazione italiana maggiorenne per sesso, età, regione, classe d’ampiezza demografica dei comuni <br/>Metodo di raccolta delle informazioni: Rilevazione telematica su panel <br/>Numero delle persone interpellate, universo di riferimento, intervallo fiduciario<br/>Universo: popolazione italiana maggiorenne;<br/>campione: 1.524 casi; <br/>intervallo fiduciario delle stime: ±2,3%; <br/>totale contatti: 2.000 (tasso di risposta: 76%); <br/>rifiuti/sostituzioni: 476 (tasso di rifiuti: 24%). <br/>Periodo in cui è stato realizzato il sondaggio: 20 novembre 2019.</p>
      <figure>
        <img src="https://static.blitzquotidiano.it/wp/wp-content/uploads/2019/11/sondaggio-emg01-560x360.jpg"/>
      </figure>
      <figure>
        <img src="https://static.blitzquotidiano.it/wp/wp-content/uploads/2019/11/sondaggio-emg02-560x360.jpg"/>
      </figure>
    </article>
  </body>
</html>