<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrzaliznicyu-i-ngsu-poverguti-v-spisok-strategichnih-derzhpidpriyemstv-330407_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T11:54:00+00:00"/>
    <meta property="og:title" content="&quot;Укрзалізницю&quot; и НГСУ повернули в список стратегічних держпідприємств"/>
    <meta property="og:description" content="Щоправда це не забороняє їхню приватизацію.  "/>
  </head>
  <body>
    <article>
      <h1>"Укрзалізницю" и НГСУ повернули в список стратегічних держпідприємств</h1>
      <h2>Щоправда це не забороняє їхню приватизацію.  </h2>
      <address>
        <time datetime="2019-11-21T11:54:00+00:00">21 Nov 2019, 11:54</time>
      </address>
      <p>Кабінет міністрів виключив зі списку стратегічних підприємств 39 об'єктів, однак вніс в нього "Укрзалізницю", Науково-дослідний та конструкторсько-технологічний інститут трубної промисловості ім. Я.Осади, Національну суспільну телерадіокомпанію України (НСТУ), а також Центральне підприємство по поводженню з радіоактивними відходами, повідомило Міністерство розвитку економіки, торгівлі і сільського господарства.</p>
      <p>Таке рішення покликане актуалізувати діючий перелік стратегічних підприємств та посилити контроль за ефективним використанням і збереженням їх майна.</p>
      <p>Як зазначили в Мінекономрозвитку, до діючого переліку стратегічних 321 підприємства, урядовим рішення включено підприємства оскільки:</p>
      <p>АТ Укрзалізниця, як це підприємство входить до реєстру великих платників податків та є природним монополістом;</p>
      <p>ДП Науково-дослідний та конструкторсько-технологічний інститут трубної промисловості ім Я. Осади, який відповідає критеріям стратегічних підприємств, частка продукції яких на загальнодержавному ринку товарів має важливе соціально економічне значення.</p>
      <p>ПАТ Національна суспільна телерадіокомпанія України - відповідає критерію стратегічного підприємтсва так як кількість працюючих працівників перевищує 5000 осіб, а також є великим платником податків.</p>
      <p>ДСП Центральне підприємство з поводження з радіоактивними відходами - відповідає аж трьом критеріям стратегічних підприємств, зокрема: внесено до категорії цивільної оборони, є підприємством, контроль за діяльністю яких з боку держави гарантує захист громадян від наслідків впливу неконтрольованого виготовлення, використання або реалізації небезпечної продукції та є виконавцем загальнодержавних цільових науково-технічних програм і державних замовлень.</p>
      <p>А от серед виключених з переліку стратегічних них: чотири об'єкти Мінекономрозвитку, діяльність яких не відповідає жодному з критеріїв, чотири об'єкти, на базі яких утворено АТ "Українська залізниця", які припинені як юридичні особи та 31 об'єкт Держкомтелерадіо, реорганізовані шляхом приєднання до ПАТ "Національна суспільна телерадіокомпанія України"</p>
      <p>"Слід зазначити, що на сьогодні законодавством не передбачена заборона на приватизацію підприємств, включених до Переліку об'єктів державної власності, що мають стратегічне значення для економіки і безпеки держави", - зазначили в міністерстві.</p>
      <p>Нагадаємо, що нещодавно міністр інфраструктури Владислав Криклій заявив про <a href="https://dt.ua/ECONOMICS/derzhava-mozhe-prodati-chastinu-akciy-ukrzaliznici-ta-ukrposhti-krikliy-325232_.html"><b>плани продати частину акцій "Укрзалізниці" і "Укрпошти"</b></a> приватним компаніям.</p>
      <p>Також <b><a href="https://dt.ua/ECONOMICS/uryad-zaplanuvav-privatizaciyu-soten-i-likvidaciyu-tisyachi-derzhpidpriyemstv-324993_.html">Кабінет міністрів протягом п'яти років планує приватизувати</a></b> кілька сотень державних підприємств і ліквідувати більше тисячі ДП, які уряд вважає неефективними.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>