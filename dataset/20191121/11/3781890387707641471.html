<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742894"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T11:49:00+00:00"/>
    <meta property="og:title" content="'ไพบูลย์'เผยพร้อมนั่งแทน หลัง'ดล'ลาออกกมธ.ป.ป.ช"/>
    <meta property="og:description" content="'ไพบูลย์' เผยพร้อมนั่งกมธ.ปราบโกง หลัง 'ดล เหตระกูล' โบกมือลาเก้าอี้ โยนถามพปชร. หารือคนมาแทน"/>
  </head>
  <body>
    <article>
      <h1>'ไพบูลย์'เผยพร้อมนั่งแทน หลัง'ดล'ลาออกกมธ.ป.ป.ช</h1>
      <address>
        <time datetime="2019-11-21T11:49:00+00:00">21 Nov 2019, 11:49</time>
      </address>
      <figure>
        <img src="https://www.dailynews.co.th/admin/upload/20191121/news_TRAcKWCPeO190004_533.jpg?v=201911220911"/>
      </figure>
      <p>
        <b>"ไพบูลย์" เผยพร้อมนั่งกมธ.ปราบโกง หลัง "ดล เหตระกูล" โบกมือลาเก้าอี้ โยนถามพปชร. หารือคนมาแทน</b>
      </p>
      <p>เมื่อเวลา 18.30 น. วันที่ 21 พ.ย. ที่รัฐสภา นายไพบูลย์ นิติตะวัน ส.ส.บัญชีรายชื่อ พรรคพลังประชารัฐ กล่าวถึงกรณีที่นายดล เหตระกูล ส.ส.บัญชีรายชื่อ พรรคชาติพัฒนา ในฐานะกรรมาธิการป้องกัน และปราบปรามการทุจริตและประพฤติมิชอบ สภาผู้แทนราษฏร ได้ยื่นหนังสือลาออกจากตำแหน่งกรรมาธิการป้องกันฯ โดยที่พรรคพลังประชารัฐจะเสนอชื่อตนเป็นคณะกรรมาธิการชุดดังกล่าวแทน ว่า ตนทราบข่าวมาแบบนั้น โดยหากพรรคเสนอชื่อตนก็พร้อมทำหน้าที่อย่างเต็มที่ อย่างไรก็ตามตนยังคงทำหน้าที่รองประธานคณะกรรมาธิการ (กมธ.) การศาสนา ศิลปะและวัฒนธรรม อยู่ และจะไม่ลาออก ส่วนโควตาของนายดล ก็เป็นเรื่องของพลังประชารัฐไปจัดการกันเอง ตนยังไม่ทราบว่าจะเป็นกมธ.ชุดใด<br/> <br/>ทั้งนี้เมื่อสอบถามนายไพบูลย์ ว่า มีความหนักใจหรือไม่ นายไพบูลย์ กล่าวเพียงสั้น ๆ ว่า สบาย ๆ ชิว ๆ ไม่หนักใจอะไรทั้งนั้น<br/> <br/><b>อ่านข่าวที่เกี่ยวข้อง...</b><br/> <br/><b><a href="https://www.dailynews.co.th/politics/742878">"ดล"ลาออกกมธ.ป.ป.ช. เปิดทาง"ไพบูลย์"นั่งแทน</a></b></p>
    </article>
  </body>
</html>