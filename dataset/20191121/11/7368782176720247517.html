<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277769-kwangilolin-bogi-ka-lalubi-ministocinka---sanatocin-pdp-ga-buhari.html"/>
    <meta property="og:site_name" content="Legit"/>
    <meta property="article:published_time" content="2019-11-21T11:14:27+00:00"/>
    <meta property="og:title" content="Kwangilolin bogi: Ka lalubi Ministocinka – Sanatocin PDP ga Buhari"/>
    <meta property="og:description" content="Wasu ‘Yan Majalisa sun maidawa Buhari martani bayan ya jefe su da zargin batar da Tiriliyan 1 a banza. Sanata Akwashiki mai magana da bakin Majalisar ya gaza maida wani martani."/>
  </head>
  <body>
    <article>
      <h1>Kwangilolin bogi: Ka lalubi Ministocinka – Sanatocin PDP ga Buhari</h1>
      <address>
        <time datetime="2019-11-21T11:14:27+00:00">21 Nov 2019, 11:14</time>
      </address>
      <p>
        <b>A Ranar Laraba, 20 ga Watan Satumban 2019, Sanatocin da ke karkashin jam’iyyar hamayya ta PDP a Najeriya, sun yi kira ga shugaban kasa da ya karkatar da akalarsa ga Ministocinsa.</b>
      </p>
      <p>Sanatocin adawar sun fadawa shugaban kasa Muhammadu Buhari wannan ne bayan da ya fito ya na zargin ‘yan majalisar da batar da kudi Naira tiriliyan 1 da sunan ayyukan mazabu a bogi.</p>
      <p>‘Yan majalisar tarayyan sun kare kansu inda su ka ce Ministoci da shugabannin hukumomin gwamnati za a damke su yi bayanin bacewar wadannan kudin da aka cewa ba a ga aikinsu ba.</p>
      <p>Sanata Eyinnaya Abaribe shi ne ya yi wannan jawabi a madadin Abokan aikinsa, ya ce babu mamaki masu rubutawa shugaban kasar jawabi ne su ka yi kuskure wajen ba shi bayanai.</p>
      <p>Abaribe ya na cewa ba ‘yan majalisa ba ne su ke da alhakin aiwatar da ayyukan Mazabu. “<i>Mun dade mu na cewa ba Sanatoci ko ‘Yan majalisa su ke aiwatar da kwangilolin mazabu ba.”</i></p>
      <p>KU KARANTA:<a href="https://hausa.legit.ng/1277623-jamiyyar-apc-za-ta-dauki-mataki-a-kan-tsofaffin-gwamnoninta-da-wasu-batutuwa.html"> Za a zartar da hukunci a kan wasu manyan Sanatocin Jam’iyyar APC</a></p>
      <p>Sanatan na PDP ya kuma kara da cewa: “<i>Ana jibge ayyukan ne a ofishin masu zartarwa. Idan shugaban kasa ya ce bai ga komai ba, sai ya tuntubi Ministoci da hukumomin da ke karkashinsa.”</i></p>
      <p>Mai wakiltar shiyyar jihar Abia a majalisar dattawan ya bayyana cewa masu ikon zartarwa ne su ke yin wadannan ayyuka da ake warewa kowace mazaba ta hannun ‘dan majalisar tarayyanta.</p>
      <p>A na sa bangaren, Godiya Akwashiki, wanda ke magana a madadin majalisar dattawan ya ce za su fito su yi cikakken jawabi game da wannan idan har shugaban kasar ya rubuta masu takarda.</p>
      <p>Sanata Akwashiki ya gaza maida wani martani, sai dai ya buge da cewa: <i>“Shugaban kasa ya yi magana ne, amma ku wani lokaci akwai ku da ban dariya. Idan akwai wani abu, zai aiko mana”</i></p>
      <p>Idan ku na da wata shawara ko bukatar bamu labari, tuntube mu a: labaranhausa@corp.legit.ng</p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <b><a href="https://facebook.com/legitnghausa">https://facebook.com/legitnghausa</a></b></p>
      <p>Twitter: <b><a href="https://twitter.com/legitnghausa">https://twitter.com/legitnghausa</a></b></p>
      <p>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/u1AwDiyy_to" width="640" height="360" data-service="Youtube" scrolling="no"/>
      </figure>
    </article>
  </body>
</html>