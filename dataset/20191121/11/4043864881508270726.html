<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232635/"/>
    <meta property="og:site_name" content="Українська правда"/>
    <meta property="article:published_time" content="2019-11-21T11:24:00+00:00"/>
    <meta property="og:title" content="Арахамія – місцевій владі: Якщо нагинатимуть з Києва, &quot;трахнемо їх як слід&quot;"/>
    <meta property="og:description" content="Голова фракції “Слуга народу” Давид Арахамія закликав народних депутатів “Слуги народу”, які їздять у регіони, збирати інформацію та доповідати фракції про “договорняки” з Києвом, і звертатися в правоохоронні органи."/>
  </head>
  <body>
    <article>
      <h1>Арахамія – місцевій владі: Якщо нагинатимуть з Києва, "трахнемо їх як слід"</h1>
      <address>
        <time datetime="2019-11-21T11:24:00+00:00">21 Nov 2019, 11:24</time>
      </address>
      <p>Голова фракції "Слуга народу" Давид Арахамія закликав народних депутатів "Слуги народу", які їздять у регіони, збирати інформацію та доповідати фракції про "договорняки" з Києвом, і звертатися в правоохоронні органи.</p>
      <p><b>Джерело:</b> брифінг глави фракції 21 листопада</p>
      <p><b>Пряма мова:</b> "Я приїзжаю в Миколаїв, зустрічаюсь в очільника ОДА на нараді з силовиками і кажу: якщо хтось вам з Києва буде дзвонити і казати, туди не ходи, це не роби, це не розслідуй, телефонуйте особисто мені, і ми їх трахнемо як слід...</p>
      <p>Ця феодальна країна, де місцеві князьки кажуть, ми в Києві домовились, занесли комусь і нас не можна чіпати – цього вже не буде.</p>
      <p>Тому я кажу, всі депутати, які їздять в регіони, повинні цю інформацію збирати, приїзжати і доповідати. Навіть якщо це не їхні повноваження, хай пишуть запити в правоохоронні органи".</p>
      <p><b>Що було раніше:</b> 12 листопада Арахамія висловив своє ставлення до виключення нардепів з фракції за неголосування: "<a href="https://www.pravda.com.ua/news/2019/11/12/7231732/">Краще всередині трахатись</a> щодо всіх можливих питань, але в кінці виходити в зал і голосувати, ніж зараз відрізати всіх, хто проти, і залишити бутікову фракцію в 180 осіб, а потім бігати і думати, де взяти ще 46 голосів".</p>
      <p>
        <b>Передісторія:</b>
      </p>
      <ul>
        <li>18 листопада нардеп Антон Поляков, якого виключили із фракції "Слуга народу", опублікував аудіо на якому депутат із Кривого Рогу Юрій Корявченков <a href="https://www.pravda.com.ua/news/2019/11/20/7232515/">("Юзік") нібито "вчив" криворізьких правоохоронців</a>, як "вирішувати питання".</li>
        <li>Сам Корявченков пояснив <a href="https://nv.ua/ukraine/politics/yuriy-koryavchenkov-policiya-krivogo-roga-novosti-50054590.html">НВ</a>, що на зустрічі депутатів з новопризначеним керівником поліції Кривого Рогу Сергієм Лукашовим у вересні просив повернути довіру криворіжців до поліції.</li>
        <li>Він запевнив, що не впливав на призначення у правоохоронні органи Кривого Рогу.</li>
        <li>Раніше 21 листопада Арахамія сказав, що у плівках, де фігурує Корявченков, <a href="https://www.pravda.com.ua/news/2019/11/21/7232632/">не почув нічого поганого</a>, а нардеп просто хоче навести порядок у Кривому Розі.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/21/7232634/"/>
        <a href="https://www.pravda.com.ua/news/2019/11/21/7232632/"/>
        <a href="https://www.pravda.com.ua/news/2019/11/21/7232629/"/>
      </related>
    </article>
  </body>
</html>