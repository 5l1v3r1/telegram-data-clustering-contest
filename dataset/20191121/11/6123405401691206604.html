<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/geopolitica/dazi-spettri-di-guerra-militare-usa-cina-inquietante-previsione-di-kissinger-638586.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T11:39:00+00:00"/>
    <meta property="og:title" content="Dazi, spettri di guerra militare Usa Cina? Inquietante previsione di Kissinger"/>
    <meta property="og:description" content="Il 96enne ex segretario di Stato americano: &quot;Se falliscono i negoziati c'è il rischio di un conflitto&quot;"/>
  </head>
  <body>
    <article>
      <h1>Dazi, spettri di guerra militare Usa Cina? Inquietante previsione di Kissinger</h1>
      <h2>Il 96enne ex segretario di Stato americano: "Se falliscono i negoziati c'è il rischio di un conflitto"</h2>
      <address>
        <time datetime="2019-11-21T11:39:00+00:00">21 Nov 2019, 11:39</time>
      </address>
      <p>Henry Kissinger teme una nuova guerra vera, come esito di quella in corso sui dazi se un negoziato tra Stati Uniti e Cina non si chiudera' con una intesa. Il 96enne ex segretario di Stato americano, spesso mediatore tra i due attori globali, ha invitato Pechino e Washington a "incanalare il conflitto, altrimenti potrebbe rivelarsi peggiore di quello che esplose in Europa". "La Prima Guerra Mondiale - ha ragionato Kissinger nel corso del Bloomberg New Economy Forum - nacque per crisi minori d questa...e oggi le armi da guerra sono piu' potenti". Il ragionamento di Kissinger parta dalla constatazione che i due attori sono oggi obbligati a competere negli stessi mercati: "La Cina e' un importante paese economico. E anche noi - ha detto - e di conseguenza siamo obbligati calpestarci i piedi l'un l'altro in tutto il mondo".</p>
      <p>Ma se con l'Unione Sovietica, e poi con la Russia, vi era una relazione che ha condotto a un piano per ridurre le armi nucleari, riguardo a Pechino il quadro e' diverso: Washington non vede la Cina, in termini di politica estera tradizionale, come una "potenza militare". E se i due attori continuano a vedere "ogni problema nel mondo in termini di conflitto" tra loro, cio' potrebbe rivelarsi "pericoloso per l'umanita'", ha detto. I negoziati sui dazi, da questo punto di vista, rappresentano una sorta di camera di compensazione tra Stati Uniti e Cina, e surrogano la mancanza di dialogo su altri problemi, come e' il caso delle proteste a Hong Kong. Se venisse meno anche questo canale di comunicazione, l'esito per il mondo potrebbe essere disastroso. </p>
    </article>
  </body>
</html>