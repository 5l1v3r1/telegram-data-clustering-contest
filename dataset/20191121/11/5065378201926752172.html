<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1031243/kakokairia-voyliaxe-o-pyrgos-provlimata-kai-zimies-se-rodopi-kai-kavala"/>
    <meta property="og:site_name" content="Newsbomb"/>
    <meta property="article:published_time" content="2019-11-21T11:41:15+00:00"/>
    <meta property="og:title" content="Κακοκαιρία: «Βούλιαξε» ο Πύργος - Προβλήματα και ζημιές σε Ροδόπη και Καβάλα"/>
    <meta property="og:description" content="Το έκτακτο δελτίο επιδείνωσης του καιρού που βρίσκεται σε πλήρη εξέλιξη, έχει προκαλέσει προβλήματα σε αρκετές περιοχές της χώρας."/>
  </head>
  <body>
    <article>
      <h1>Κακοκαιρία: «Βούλιαξε» ο Πύργος - Προβλήματα και ζημιές σε Ροδόπη και Καβάλα</h1>
      <h2>Το έκτακτο δελτίο επιδείνωσης του καιρού που βρίσκεται σε πλήρη εξέλιξη, έχει προκαλέσει προβλήματα σε αρκετές περιοχές της χώρας.</h2>
      <address><time datetime="2019-11-21T11:41:15+00:00">21 Nov 2019, 11:41</time> by <a rel="author">Newsroom</a></address>
      <p>Ζημιές σε σπίτια, επιχειρήσεις και υποδομές έχει προκαλέσει το κύμα κακοκαιρίας που έπληξε την ευρύτερη περιοχή του <a href="https://www.newsbomb.gr/tags/tag/21092/pyrgos">Πύργου</a>, όπως αναφέρει ο αντιδήμαρχος Πολιτικής Προστασίας, Γιάννης Αργυρόπουλος, στο Αθηναϊκό - Μακεδονικό Πρακτορείο Ειδήσεων.</p>
      <slideshow>
        <figure>
          <img src="https://nb.bbend.net/media/news/2019/11/21/1031243/photos/full/1-4.jpg"/>
        </figure>
        <figure>
          <img src="https://nb.bbend.net/media/news/2019/11/21/1031243/photos/full/5-5.jpg"/>
        </figure>
        <figure>
          <img src="https://nb.bbend.net/media/news/2019/11/21/1031243/photos/full/plimmira6.jpg"/>
        </figure>
        <figcaption>
          <b>GALLERY</b>
        </figcaption>
      </slideshow>
      <p>Σύμφωνα με τον αντιδήμαρχο, «<i>από τα πρώτα στοιχεία που υπάρχουν, εξαιτίας των βροχοπτώσεων έχουν πλημμυρίσει περίπου 30 σπίτια και 20 επιχειρήσεις, ενώ έχουν προκληθεί ζημιές στην αγροτική οδοποιία και σε γεφύρια</i>».</p>
      <figure>
        <iframe src="https://www.youtube.com/embed/MU4ObpRhWio" width="480" height="270" data-service="Youtube" scrolling="no"/>
      </figure>
      <p>Όπως αναφέρει στο ΑΠΕ - ΜΠΕ ο Γιάννης Αργυρόπουλος έχει ήδη ξεκινήσει η καταγραφή των ζημιών από τρία συνεργεία. Ειδικότερα, συνεργείο μηχανικών προχωρά στην καταγραφή ζημιών στις υποδομές, ένα άλλο συνεργείο της Πρόνοιας καταγράφει ζημιές σε οικοσκευές σπιτιών, ενώ συνεργείο της Περιφέρειας Δυτικής Ελλάδας καταγράφει τις ζημιές που έχουν προκληθεί σε επιχειρήσεις.</p>
      <p>Επίσης, όπως επισημαίνει στο ΑΠΕ - ΜΠΕ ο αντιδήμαρχος, «<i>μηχανήματα καθαρίζουν δρόμους, ενώ έχουμε στείλει αίτημα στην Πολιτική Προστασία, ώστε να κηρυχθεί ο δήμος Πύργου σε κατάσταση έκτακτης ανάγκης</i>».</p>
      <h3>Εγκλωβισμός στην Κομοτηνή</h3>
      <p>Ένα Ι.Χ. εγλωβίστηκε σε πλημμυρισμένο δρόμο στο επαρχιακό οδικό δίκτυο Νέου Σιδηροχωρίου-Παγουρίων Κομοτηνής.</p>
      <p>Στο σημείο βρέθηκε ένα τρακτέρ για να το τραβήξει, χωρίς όμως αποτέλεσμα και ζητήθηκε η συνδρομή της Πυροσβεστικής Υπηρεσίας.</p>
      <figure>
        <img src="https://nb.bbend.net/media/news/2019/11/21/1031243/ropodh1.jpg"/>
      </figure>
      <h3>Πλημμύρες και καταστροφές</h3>
      <p>Δύσκολη νύχτα πέρασαν οι κάτοικοι πολλών αγροτικών περιοχών <b>στους Δήμους Καβάλας και Παγγαίου</b>, καθώς λόγω της έντονης και συνεχιζόμενης βροχόπτωσης καταγράφηκαν πολλά και εκτεταμένα πλημμυρικά φαίνομαι σε καλλιέργειες, υπόγεια σπιτιών και επιχειρήσεων αλλά και σε πολλά σημεία κατά μήκος της Εθνικής Οδού Καβάλας - Δράμας.</p>
      <p>Το μεγαλύτερο πρόβλημα εντοπίστηκε στις τοπικές κοινότητες Πολύστυλου και Δάτου, της δημοτικής ενότητας Φιλίππων του Δήμου Καβάλας, στην τοπική κοινότητα Κοκκινοχώματος του Δήμου Παγγαίου, όπως επίσης και στις τοπικές κοινότητες Ελευθερών και Ελαιοχωρίου, της δημοτικής ενότητας Ελευθερών του Δήμου Παγγαίου.</p>
      <p>Η έντονη βροχόπτωση καθ' όλη τη διάρκεια της χθεσινής νύχτας μετέτρεψε σε λίμνη μεγάλο τμήμα της εθνικής οδού Καβάλας - Δράμας καθώς πλημμύρισαν πολλά αρδευτικά δίκτυα και αποστραγγιστικά κανάλια με αποτέλεσμα να είναι ιδιαίτερα δύσκολη, έως και αδύνατη, η κυκλοφορία των αυτοκινήτων.</p>
      <p>Οι δυνατοί χείμαρροι που σχηματίστηκαν παρέσυραν και κάποιες μικρές αγροτικές γέφυρες με συνέπεια να χρειαστούν εκσκαφτικά μηχανήματα για τη διάνοιξη του δρόμου.</p>
      <p>Η πυροσβεστική υπηρεσία δέχθηκε δεκάδες κλήσεις για άντληση υδάτων από υπόγεια κατοικιών και επιχειρήσεων. Πλημμυρικά φαινόμενα παρουσιαστήκαν και σε πολλές υγειονομικές επιχειρήσεις (κέντρα αποκατάστασης και αιμοκάθαρσης) που εδρεύουν κατά μήκος της εθνικής οδού στα όρια του Δήμου Καβάλας. Πολλά προβλήματα παρουσιάστηκαν και σε μάντρες αυτοκίνητων.</p>
      <p>Στο Κοκκινόχωμα του Δήμου Παγγαίου, κατά μήκος της επαρχιακής οδού Καβάλας - Ελευθερούπολης, η έντονη βροχόπτωση προκάλεσε πολλά πλημμυρικά φαινόμενα σε κατοικίες και επιχειρήσεις, ενώ αρκετοί δρόμοι βυθίστηκαν στα νερά και τη λάσπη που κατέβασαν χείμαρροι που σχηματίστηκαν.</p>
      <p>Στις Ελευθερές και το Ελαιοχώρι, η δυνατή βροχή προκάλεσε για αρκετές ώρες διακοπή της ηλεκτροδότησης και χρειάστηκε η παρέμβαση των τεχνικών συνεργείων της ΔΕΔΔΗΕ για την αποκατάσταση της βλάβης.</p>
      <p>Όλος ο μηχανισμός τόσο των δήμων Καβάλας και Παγγαίου όσο και της Περιφερειακής Ενότητας Καβάλας βρίσκεται σε πλήρη ετοιμότητα προκειμένου να αντιμετωπίσει το νέο κύμα κακοκαιρίας που αναμένεται να επηρεάσει τις περιοχές της ανατολικής Μακεδονίας μετά τις απογευματινές ώρες.</p>
      <h3>Νέο έκτακτο δελτίο επιδείνωσης του καιρού</h3>
      <p>Νωρίτερα σήμερα, η ΕΜΥ εξέδωσε συμπληρωματικό δελτίο, προειδοποιώντας για τη ραγδαία επιδείνωση του καιρού:</p>
      <p>Αναλυτικά αναφέρει:</p>
      <p>Σε συνέχεια του προηγούμενου Έκτακτου Δελτίου Επιδείνωσης Καιρού (α.α 26/2019), οι κατά διαστήματα ισχυρές βροχές και καταιγίδες που συνοδεύονται πρόσκαιρα από χαλαζοπτώσεις και ισχυρούς ανέμους, θα συνεχιστούν και θα επηρεάσουν:</p>
      <p>
        <b>1. Σήμερα Πέμπτη (21/11/2019),</b>
      </p>
      <p>α. Τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και μέχρι το βράδυ τα νησιά του ανατολικού Αιγαίου.</p>
      <p>β. Από τις απογευματινές ώρες την Πελοπόννησο, τη δυτική Κρήτη και μέχρι το βράδυ τις δυτικές Κυκλάδες, την ανατολική Στερεά (συμπεριλαμβανομένης της Αττικής) και τα νότια τμήματα της Εύβοιας.</p>
      <p>Τη νύχτα τα φαινόμενα σταδιακά θα εξασθενήσουν.</p>
      <p>
        <b>2. Αύριο Παρασκευή (22/11/2019)</b>
      </p>
      <p>Μέχρι τις πρώτες πρωινές ώρες την ανατολική Κρήτη και τις ανατολικές Κυκλάδες, μέχρι το μεσημέρι τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kairos/story/1031201/ektakto-stin-entatiki-se-krisimi-katastasi-o-manolis-glezos">ΕΚΤΑΚΤΟ: Στην εντατική σε κρίσιμη κατάσταση ο Μανώλης Γλέζος</a>
      </p>
      <p>
        <a href="https://www.newsbomb.gr/kairos/story/1031165/toyrkiko-ypex-se-mitsotaki-avasimes-kai-atyxeis-oi-diloseis-soy">Αήθης επίθεση του τουρκικού ΥΠ.ΕΞ. σε Μητσοτάκη: «Αβάσιμες και ατυχείς οι δηλώσεις σου»</a>
      </p>
      <related>
        <a href="https://www.newsbomb.gr/ellada/story/1031246/kykloforiakes-rythmiseis-sto-kentro-tis-athinas-logo-sygkentrosis"/>
        <a href="https://www.newsbomb.gr/ellada/story/1031223/konstantinos-dafermos-poios-itan-o-arxontas-ton-oplon-poy-pethane-stis-18-11-2019"/>
        <a href="https://www.newsbomb.gr/ellada/story/1031175/ithaki-anatropi-sto-thriler-toy-thanatoy-toy-40xronoy-simera-i-nekrotomi"/>
      </related>
    </article>
  </body>
</html>