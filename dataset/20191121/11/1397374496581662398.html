<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/englezi-lansirali-bombu-treca-sreca-nemanje-matica-393337.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T11:38:00+00:00"/>
    <meta property="og:title" content="Englezi lansirali bombu, treća sreća Nemanje Matića?!"/>
    <meta property="og:description" content="Pitanje je koliko je realno, s obzirom na situaciju, ali zna se šta Portugalac misli o našem igraču."/>
  </head>
  <body>
    <article>
      <h1>Englezi lansirali bombu, treća sreća Nemanje Matića?!</h1>
      <h2>Pitanje je koliko je realno, s obzirom na situaciju, ali zna se šta Portugalac misli o našem igraču.</h2>
      <address><time datetime="2019-11-21T11:38:00+00:00">21 Nov 2019, 11:38</time> by <a rel="author">Vladimir Stojanović</a></address>
      <p>Nemanja Matić je na izlaznim vratima Junajteda. Nije tajna Solskjer na njega ne računa, izgubio je mesto od MekTominaja, povredio se, ali i da nije tako, teško bi izborio mesto u timu.<br/><br/>Pominjana je Italija, ali realno, ni Inter, a pogotovo ne Milan ne mogu da priušte primanja igrača koji ima ugovor do kraja sezone, ali kome će Junajted aktivirati klauzulu o produženju za još jednu, kako ne bi otišao bez obeštećenja.<br/><br/>Juče su se pojavile spekulacije o prelasku Matića u Totenhem.<br/><br/>Murinjo je već rekao da je Matić najbolji čovek sa kojim je sarađivao u karijeri, obožava našeg fudbalera. Vodio ga je u Čelsiju, doveo u Junajted, sada bi mogli treći put da se nađu u Totenhemu.<br/><br/>Ali, postoje dva problema.<br/><br/>Junajted sigurno ne bi rado pojačao eventualnog rivala u borbi za Ligu šampiona, tim pre što Murinjo izvlači najbolje od Matića.<br/><br/>Druga stvar je trenutni sastav Totenhema. Murinjo ima druge prioritete, na defanzivnom veznom ima Dajera, Vinska, Sisoka, tu je i otpisani Vanijama.<br/><br/>U svakom slučaju čini se da je ovo priča bez osnova i da ćemo u januaru teško videti ovaj transfer, odnosno da su u pitanju nagađanja.</p>
      <p>Izvor: Sportske.net</p>
    </article>
  </body>
</html>