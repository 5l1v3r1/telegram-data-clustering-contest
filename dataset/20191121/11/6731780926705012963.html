<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/pierpaolo-alessio-chi-e-22enne-ucciso-nonna/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T11:08:58+00:00"/>
    <meta property="og:title" content="Piepaolo Alessio, chi è il 22enne che ha ucciso la nonna a calci e pugni"/>
    <meta property="og:description" content="Arrestato in seguito alla morte della nonna, Pierpaolo Alessio è accusato di omicidio aggravato per lesioni e si trova in carcere. Una storia, quella emersa in queste ore dalla cronaca di Ferrara, che fa accapponare la pelle. Un ragazzo di 22 anni, Pierpaolo Alessio, si è scagliato con ferocia contro la nonna di 71 anni, …"/>
  </head>
  <body>
    <article>
      <h1>Piepaolo Alessio, chi è il 22enne che ha ucciso la nonna a calci e pugni</h1>
      <address><time datetime="2019-11-21T11:08:58+00:00">21 Nov 2019, 11:08</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Alessio.jpg"/>
      </figure>
      <p>Arrestato in seguito alla morte della nonna, Pierpaolo Alessio è accusato di omicidio aggravato per lesioni e si trova in carcere.</p>
      <p>Una storia, quella emersa in queste ore dalla cronaca di <b>Ferrara</b>, che fa accapponare la pelle. Un ragazzo di 22 anni, Pierpaolo Alessio, si è scagliato con ferocia contro la nonna di 71 anni, <b>Maria Luisa Silvestri</b>, colpendola con calci e pugni finché non ha perso conoscenza. A chiamare i soccorsi era stato un passante, il quale aveva notato che in un’auto parcheggiata c’era un giovane che stava malmenando una donna. Quando i militari sono giunti sul luogo dell’aggressione, la donna era ancora viva, ma le sue condizioni erano gravi.</p>
      <p>Il ragazzo è stato condotto in caserma, mentre la nonna è stata portata d’urgenza in ospedale, dove <b><a href="https://www.viagginews.com/2019/11/21/nipote-uccide-nonna-colpi-violenti-giovane/">purtroppo è deceduta</a></b>. Durante l’interrogatorio di convalida dell’arresto, <b>Pierapaolo Alessio</b> si è avvalso della facoltà di non rispondere. Le prove, però, sono tutte contro di lui, anche perché due anni prima la donna aveva sporto denuncia per aggressione e da quel momento vigeva un divieto di avvicinamento.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Chi è Pierpaolo Alessio</h3>
      <figure>
        <img src="https://www.viagginews.com/wp-content/uploads/2019/11/Pier-Alessio.jpg"/>
      </figure>
      <p>Nato a <b>Ferrara</b> nel 1997, Pierpaolo Alessio aveva una situazione familiare complicata. Sin da bambino ha dovuto affrontare l’<b>abbandono del padre</b> e la madre era spesso assente. A prendersi cura di lui, quindi, erano stati principalmente i <b>nonni</b>, dai quali ha abitato per tutta l’adolescenza, fino al 2017. Negli anni, però, il giovane aveva sviluppato una <b>dipendenza dalla droga</b> e spesso aveva comportamenti violenti ai danni dei nonni. Proprio l’anziana uccisa qualche ora fa, nel 2017 aveva avuto il coraggio di denunciare il nipote per le continue aggressioni. Per due anni il ragazzo ha vissuto in casa della madre, ma secondo quanto emerso dalla cronaca locale la donna non si prendeva cura di lui e tra i due ci sarebbe un pessimo rapporto.</p>
      <figure>
        <img src="https://www.viagginews.com/wp-content/uploads/2019/11/carabinieri-2-1.jpg"/>
        <figcaption>Un nipote uccide nonna FOTO viagginews</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/occhi-dio-immagini-spettacolare-caverna-prohodna/"/>
        <a href="https://www.viagginews.com/2019/11/21/uccidere-cani-randagi-bocconi-chiodi-ferro/"/>
        <a href="https://www.viagginews.com/2019/11/21/sfera-ebbasta-il-volo-controllare-testi/"/>
      </related>
    </article>
  </body>
</html>