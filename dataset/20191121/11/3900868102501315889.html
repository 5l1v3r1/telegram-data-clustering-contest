<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562622/eyrwligka-o-diamantidis-ypopsifios-gia-tin-omada-tis-10etias"/>
    <meta property="og:site_name" content="NOOZ."/>
    <meta property="article:published_time" content="2019-11-21T11:16:00+00:00"/>
    <meta property="og:title" content="Ευρωλίγκα: Ο Διαμαντίδης υποψήφιος για την ομάδα της 10ετίας"/>
    <meta property="og:description" content="Ο πρώην παίκτης του Παναθηναϊκού είναι υποψήφιος για την ομάδα της 10ετίας (2010-2020), μετά τους Γιώργο Πρίντεζη, Γιάννη Μπουρούση, Κώστα Σλούκα και Νικ Καλάθη."/>
  </head>
  <body>
    <article>
      <h1>Ευρωλίγκα: Ο Διαμαντίδης υποψήφιος για την ομάδα της 10ετίας</h1>
      <address>
        <time datetime="2019-11-21T11:16:00+00:00">21 Nov 2019, 11:16</time>
      </address>
      <p>
        <b>Ο πρώην παίκτης του Παναθηναϊκού είναι υποψήφιος για την ομάδα της 10ετίας (2010-2020), μετά τους Γιώργο Πρίντεζη, Γιάννη Μπουρούση, Κώστα Σλούκα και Νικ Καλάθη.</b>
      </p>
      <p>Ο <b>Δημήτρης Διαμαντίδης</b> ήταν σχεδόν αναμενόμενο να βρεθεί σε αυτή τη θέση, όντας ένας από τους εμβληματικότερους παίκτες που έχουν περάσει από την ιστορία της <b>Ευρωλίγκας</b>.</p>
      <p>Αγωνίστηκε με τη φανέλα του <b>Παναθηναϊκού</b> για 12 ολόκληρα χρόνια (2004-2016), κατά την διάρκεια των οποίων κατέκτησε τρεις φορές το τρόπαιο της διοργάνωσης (2007, 2009, 2011), αναδείχθηκε MVP του 2011, αλλά και MVP του Final Four το 2007 αλλά και το 2011.</p>
      <p>Η ικανότητα του να παρουσιάζεται εξίσου αποτελεσματικός και στις δύο πλευρές του παρκέ, αποδεικνύεται από το γεγονός ότι βρίσκεται στη δεύτερη θέση των πασέρ της Ευρωλίγκας, πίσω από τον <b>Βασίλη Σπανούλη</b>, αλλά ταυτόχρονα είχε αναδειχθεί κορυφαίος αμυντικός της διοργάνωσης για έξι χρονιές, γράφοντας με χρυσά γράμματα το όνομά του στην ιστορία του ευρωπαϊκού μπάσκετ.</p>
      <p>
        <b>Δείτε το βίντεο που κοινοποιήθηκε από τον επίσημο λογαριασμό της Ευρωλίγκας:</b>
      </p>
      <figure>
        <iframe src="https://www.youtube.com/embed/20Nk5hFUtyc" width="640" height="360" data-service="Youtube" scrolling="no"/>
      </figure>
    </article>
  </body>
</html>