<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/21/una-partita-per-la-vita-appuntamento-con-la-solidarieta/1327509/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-21T11:32:15+00:00"/>
    <meta property="og:title" content="Una “Partita per la vita”, appuntamento con la solidarietà"/>
    <meta property="og:description" content="PORTO RECANATI - L'evento, organizzato da Comune, Avis e Aido, sabato alle 16,30 al palazzetto “Enrico Medi”, protagoniste la nazionale basket Trapiantati e la squadra locale dei Lobsters"/>
  </head>
  <body>
    <article>
      <h1>Una “Partita per la vita”, appuntamento con la solidarietà</h1>
      <h2>PORTO RECANATI - L'evento, organizzato da Comune, Avis e Aido, sabato alle 16,30 al palazzetto “Enrico Medi”, protagoniste la nazionale basket Trapiantati e la squadra locale dei Lobsters</h2>
      <address><time datetime="2019-11-21T11:32:15+00:00">21 Nov 2019, 11:32</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F21%2Funa-partita-per-la-vita-appuntamento-con-la-solidarieta%2F1327509%2F">Condividi17</a><a href="https://twitter.com/intent/tweet?text=Una+%22Partita+per+la+vita%22%2C++appuntamento+con+la+solidariet%C3%A0&amp;url=https%3A%2F%2Fwww.cronachemaceratesi.it%2F2019%2F11%2F21%2Funa-partita-per-la-vita-appuntamento-con-la-solidarieta%2F1327509%2F">Tweet</a>Email17 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/partita-per-la-vita-283x400.jpg"/>
      </figure>
      <p> </p>
      <p><b>“Partita per la vita” a Porto Recanati, sabato alle 16,30, al palazzetto “Enrico Medi”, il nuovo appuntamento con la solidarietà dove la nazionale Trapiantati dell’Aido affronterà la squadra locale dei Lobsters.</b> «E’ un piacere – dice il consigliere delegato Emiliano Giorgetti – ospitare la Nazionale Trapiantati, un piacere perché la nazionale affronterà la squadra locale formata da giovanissimi, i Lobsters, sono di recente formazione e al terzo anno di campionato, categoria Promozione, sono, ragazzi che partono dalla classe 1999 in su, capitanati dal giovane Alessandro Pirani. Durante l’ultima Festa dello Sport abbiamo voluto rinsaldato i rapporti sia con l’Avis che con l’Aido, due associazioni importantissime per il nostro territorio. Lo scopo è quello di sensibilizzare i più giovani alla donazione del sangue e alla scelta della donazione degli organi. Per cui questo nuovo evento, ha trovato il massimo appoggio sia da parte mia che di tutta l’amministrazione comunale, perché vogliamo continuare a sostenere insieme, tutta la campagna dell’Aido e dell’Avis, con eventi e manifestazioni che vanno in questa direzione. Sono contentissimo – conclude Giorgetti – di supportare questa manifestazione e vi aspetto tutti sabato alla Partita per la Vita». «La squadra nazionale di Basket trapiantati e dializzati – dice la presidentessa dell’Aido Porto Recanati Luana Piergentili – nasce nel 2017 e fa parte della famiglia di Aned Sport, comitato sportivo dell’associazione Aned Onlus, che da 20 anni promuove attività sportiva in pazienti con trapianto (ciclismo, volley, atletica nuoto e tanto altro). La nostra squadra di basket, che è capitanata da Marco Minali, è Medaglia di Bronzo ai Word Transplant games di Malaga 2017 e Medaglia di bronzo ai Word Transplant games di Newcastle 2019, atleti trapiantati di rene, cuore, fegato, rene e pancreas, midollo, polmoni, provenienti da tutta Italia. Ogni manifestazione a cui partecipa, è motivo di crescita tecnica per gli atleti, ma soprattutto è fonte di miglioramento nell’affiatamento del gruppo, stimolando l’autostima dei soggetti partecipanti, costituendo quindi un valido incentivo all’integrazione e all’inclusione dopo la malattia. Lo scopo di questo evento, è quello di sensibilizzare l’opinione pubblica sul tema della donazione degli organi, oltre ad essere un appuntamento di rilievo per lo sport. L’Amministrazione comunale con l’assessorato allo sport, è stata entusiasta di aiutarci e contribuire alla riuscita dell’evento». L’ingresso alla partita è gratuito e domenica mattina, dalle 9 alle 11, al palazzetto ci si potrà allenare con la Nazionale, un’altra occasione per poterli conoscere. L’evento è organizzato dall’Amministrazione Comunale, Aned Sport, Aido e Lobsters Porto Recanati.</p>
    </article>
  </body>
</html>