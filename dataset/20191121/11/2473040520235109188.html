<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247070/gigant-auto-german-face-concedieri-masive-din-cauza-eliminarii-motoarelor-cu-combustie-interna.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T11:40:59+00:00"/>
    <meta property="og:title" content="Gigant auto german cu 5.000 de angajati in Romania face concedieri masive, din cauza eliminarii motoarelor cu combustie interna"/>
    <meta property="og:description" content="Grupul german Continental a anuntat miercuri ca va concedia, pana in 2028, aproximativ 5.040 de angajati."/>
  </head>
  <body>
    <article>
      <h1>Gigant auto german cu 5.000 de angajati in Romania face concedieri masive, din cauza eliminarii motoarelor cu combustie interna</h1>
      <address>
        <time datetime="2019-11-21T11:40:59+00:00">21 Nov 2019, 11:40</time>
      </address>
      <p>
        <b>Grupul german Continental a anuntat miercuri ca va concedia, pana in 2028, aproximativ 5.040 de angajati.</b>
      </p>
      <p>Decizia companiei vine in urma reducerii activitatii de fabricare a motoarelor, in conditiile in care reglementarile mai stricte privind emisiile ameninta cererea de componente pentru motoarele cu combustie interna, transmite Reuters, preluata de <a href="http://agerpres.ro/">Agerpres.</a></p>
      <p>Al doilea mare producator european de componente <a href="http://www.retail.ro/cataloage-auto/index.html">auto</a> si anvelope, cu peste 240.000 de angajati, este afectat de incetinirea vanzarilor de automobile pe plan global si de trecerea de la masinile pe benzina si motorina la cele electrice si hibride.</p>
      <p>Continental a precizat ca aproximativ 520 de locuri de munca vor fi pierdute in 2024, cand va fi inchisa fabrica din Roding, unde se fac componente hidraulice pentru motoarele pe benzina si motorina.</p>
      <p>Alte 850 de locuri de munca ar putea fi pierdute la unitatea din Limbach-Oberfrohna, cand nu se vor mai produce componente pentru motoarele pe motorina, din 2028, si inca 2.200 de slujbe in Babenhausen, a precizat Continental.<br/>Toate cele trei fabrici sunt in Germania.</p>
      <p>
        <a href="https://www.wall-street.ro/articol/Auto/246922/studiu-1-sofer-din-5-ar-alege-o-masina-electrica-modelele-diesel-pierd-teren.html">Citeste si:<br/>Studiu: Masinile electrice detroneaza dieselul. Ce isi doresc soferii</a>
      </p>
      <figure>
        <img src="https://img.wall-street.ro/image_thumbs/thumbs/808/80899c36d513709d20568868ce6bd9d2-400x250-00-65.jpg?v=1574087770"/>
      </figure>
      <p>De asemenea, in SUA, la uzina din Newport News, vor fi eliminate inca 720 de locuri de munca in 2024, iar in Pisa, Italia, 750 de slujbe sunt amenintate deoarece din 2028 va fi oprita productia de componente pentru motoarele pe benzina.<br/>In plus, Continental a informat ca va incepe discutii cu reprezentantii muncitorilor de la fabrica sa din Rubi, Spania, unde lucreaza 760 de angajati.</p>
      <p>Profitul operational ajustat al Continental a scazut cu 20% in trimestrul trei din 2019, iar grupul german a avertizat luna aceasta ca se asteapta la o scadere cu 6% a productiei de masini si camionete.</p>
      <p>Continental AG nu se asteapta la o imbunatatire a productiei auto globale in urmatorii cinci ani. "In cel mai bun caz, ne asteptam la un trend usor descendent in 2020", a afirmat directorul financiar Wolfgang Schaefer.</p>
      <p>Compania se asteapta ca in trimestrul patru din 2019 productia auto sa scada in continuare in China, Europa si America de Nord. Din cauza incetinirii preconizate a productiei auto mondiale, grupul german a decis sa treaca in conturile sale o depreciere a activelor de 2,5 miliarde euro, in principal legate de achizitiile facute inainte de 2008.</p>
      <p>
        <a href="https://www.wall-street.ro/articol/Auto/246744/top-5-modele-de-masini-fabricate-in-romania.html">Citeste si:<br/>Top 5 modele de masini fabricate in Romania</a>
      </p>
      <figure>
        <img src="https://img.wall-street.ro/image_thumbs/thumbs/37d/37d199b1f23cbfed408e4b9ddd959caa-400x250-00-65.jpg?v=1573645114"/>
      </figure>
      <p>Toate cele cinci divizii Continental sunt reprezentate in Romania, unde lucreza aproximativ 5.000 de angajati. Continental detine sapte unitati de productie si patru centre de inginerie in Timisoara, Sibiu, Carei, Nadab, Brasov si Iasi.</p>
    </article>
  </body>
</html>