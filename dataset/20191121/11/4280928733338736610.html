<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/har-ar-allt-vi-vet-om-teslas-nya-pickup-cybertruck-6978816"/>
    <meta property="og:site_name" content="Ny Teknik"/>
    <meta property="article:published_time" content="2019-11-21T11:01:00+00:00"/>
    <meta property="og:title" content="Här är allt vi vet om Teslas nya pickup: &quot;Cybertruck&quot;"/>
    <meta property="og:description" content="Här samlar vi allt vi vet om Teslas ”Cybertruck”, eller CYBRTRK, som den också ryktas komma att heta. Den visas upp i Los Angeles den 21 november."/>
  </head>
  <body>
    <article>
      <h1>Här är allt vi vet om Teslas nya pickup: "Cybertruck"</h1>
      <address><time datetime="2019-11-21T11:01:00+00:00">21 Nov 2019, 11:01</time> by <a rel="author">Ania Obminska</a></address>
      <h4>Här samlar vi allt vi vet om Teslas ”Cybertruck”, eller CYBRTRK, som den också ryktas komma att heta. Den visas upp i Los Angeles den 21 november.</h4>
      <h3>2019-11-16 Fler detaljer, men inget klockslag</h3>
      <p>I ett inlägg på Twitter berättar Elon Musk att Teslas nya el-pickup, ”Cybertruck”, kommer att visas upp i Los Angeles torsdag kväll, lokal tid. Enligt <a href="https://www.theverge.com/2019/11/20/20973789/tesla-cybertruck-announcement-rumors-specs-what-to-expect-elon-musk">The Verge</a> börjar eventet 11 PM ET, det vill säga klockan 05.00 svensk tid.</p>
      <figure>
        <iframe data-src="https://twitter.com/elonmusk/status/1195504767818055680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>2019-11-06 – Dagen för avtäckningen bekräftas</h3>
      <p>På Twitter berättar Elon Musk att Teslas el-pickup nu äntligen ska visas upp. Det är spikat till den 21 november, i Los Angeles. Valet faller sig naturligt eftersom Tesla-grundaren tidigare har berättat att nya ”Cybertruck” är som hämtad från filmen ”Blade Runner", som utspelar sig i november 2019.</p>
      <figure>
        <iframe data-src="https://twitter.com/elonmusk/status/1192117194756243457?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Den svenska youtubern och uppfinnaren Simone Giertz är inte sen med att fråga Elon Musk om hon och den Tesla Model 3 hon byggt om till en ”Truckla” är inbjudna. ”Självklart" svarar Musk.</p>
      <figure>
        <iframe data-src="https://twitter.com/elonmusk/status/1192133645714120706?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>2019-08-01 – Musk ger nya besked</h3>
      <p>Det har tidigare stått klart att Teslas el-pickup ska lanseras innan 2019 är till ända. Det bekräftas nu av Elon Musk efter en fråga på Twitter: ”Vi är nära, men magin ligger i de slutgiltiga detaljerna. Kanske 2-3 månader.”</p>
      <figure>
        <iframe data-src="https://twitter.com/elonmusk/status/1155184195586519040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>2019-06-19 – Svensk robotdrottning hinner före Musk</h3>
      <p>Den svenska uppfinnaren, youtubern och drottningen av ”shitty robots” Simone Giertz <a href="https://www.nyteknik.se/fordon/simone-giertz-byggde-om-sin-tesla-model-3-till-en-pickup-6962523">hinner före Tesla</a> genom att bygga om sin Tesla Model 3 till en el-pickup. Hon väljer att kalla den ”Truckla”, och nyfikna tittare kan följa hela omgörningen på hennes Youtube-kanal.</p>
      <figure>
        <iframe src="https://www.youtube.com/embed/jKv_N0IDS2A" width="640" height="360" data-service="Youtube" scrolling="no"/>
      </figure>
      <p>Under juni månad har det också avslöjats att det tänkta <a href="https://www.nyteknik.se/elbilar/elon-musk-ger-nytt-besked-om-teslas-pickup-6965494">priset för Teslas el-pickup ska ligga på 50 000 dollar</a>, närmare 500 000 svenska kronor i dagens penningvärde. Sajten <a href="https://www.carscoops.com/2019/07/elon-musk-says-tesla-pickup-will-be-revealed-in-two-to-three-months/">Carscoops berättar också </a>att modellen ska kunna erbjuda upp till sex sittplatser, ha en räckvidd på mellan 645 och 800 kilometer och kunna dra 136 ton, en siffra som har blivit omdiskuterad.</p>
      <h3>2019-03-16 En teaserbild visas upp</h3>
      <p>Det är få som vet hur Teslas nya el-pickup faktiskt kommer att se ut. I mars 2019 visar Elon Musk upp en teaserbild av bilen, som dock lämnar mycket att önska för alla dem som vill få grepp om alla detaljer.</p>
      <figure>
        <iframe data-src="https://twitter.com/elonmusk/status/1106714774694297601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>2017-12-29 – Musk utlovar en Tesla-pickup</h3>
      <p>Tesla-fansen har efterfrågat en pickup i elbilstillverkarens utbud. I december 2017 <a href="https://www.nyteknik.se/fordon/musks-lofte-tesla-ska-bygga-en-pickup-6891045">berättar Elon Musk att en sådan är på väg</a>, men först efter lanseringen av Model Y. Enligt Tesla-grundaren ska det ha funnits färdiga skisser på en pickup i fem år, men modellen beräknas bli verklighet först år 2020.</p>
      <related>
        <h4>Relaterade artiklar</h4>
        <a href="https://www.nyteknik.se/fordon/da-presenterar-tesla-sin-el-pickup-6977789"/>
        <a href="https://www.nyteknik.se/elbilar/teslas-europafabrik-hamnar-i-tyskland-6978363"/>
        <a href="https://www.nyteknik.se/fordon/simone-giertz-byggde-om-sin-tesla-model-3-till-en-pickup-6962523"/>
        <a href="https://www.nyteknik.se/fordon/elon-musk-teslas-pickup-ar-forsenad-6970885"/>
        <a href="https://www.nyteknik.se/elbilar/ford-pa-vag-att-kora-om-tesla-i-elpickup-racet-6970285"/>
      </related>
    </article>
  </body>
</html>