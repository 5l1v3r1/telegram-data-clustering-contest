<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151278/"/>
    <meta property="og:site_name" content="AgroNews"/>
    <meta property="article:published_time" content="2019-11-21T11:23:00+00:00"/>
    <meta property="og:title" content="В Україні прогнозують збільшення виробництва кукурудзи"/>
    <meta property="og:description" content="За останні десять років обсяги виробництва кукурудзи в Україні зросли майже в чотири рази – з 10 млн т до майже 40 млн т і це не межа. Про це розповіла експертка аграрного ринку, заступниця директора ProAgro Group Марія Колесник. Повідомляє AgroTimes. «Найближчими роками слід очікувати на..."/>
  </head>
  <body>
    <article>
      <h1>В Україні прогнозують збільшення виробництва кукурудзи</h1>
      <address><time datetime="2019-11-21T11:23:00+00:00">21 Nov 2019, 11:23</time> by <a rel="author">agronews.uaode/author</a></address>
      <p>
        <b>За останні десять років обсяги виробництва кукурудзи в Україні зросли майже в чотири рази – з 10 млн т до майже 40 млн т і це не межа. Про це розповіла експертка аграрного ринку, заступниця директора ProAgro Group Марія Колесник. Повідомляє AgroTimes.</b>
      </p>
      <p>«Найближчими роками слід очікувати на подальше їх збільшення внаслідок ширшого застосування нових технологічних розробок, високопродуктивного насіння та сучасної техніки», – зазначила експертка аграрного ринку, заступниця директора ProAgro Group Марія Колесник.</p>
      <p>За її словами, вітчизняним аграріям є куди просуватися для підвищення врожайності, й саме в цьому напрямі рухаються українські товаровиробники останніми роками.</p>
      <p>Для прикладу: середня врожайність кукурудзи в Україні ще у 2017 р. була на рівні 5,5 т/га, а торік перевищила 7,8 т/га.</p>
      <p>«Зрозуміло, що це не межа й слід прагнути до середнього по країні показника врожайності принаймні на рівні 10 т/га», — додала Марія Колесник.</p>
    </article>
  </body>
</html>