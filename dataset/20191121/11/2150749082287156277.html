<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/uryad-viklyuchiv-z-pereliku-strategichnih-pidpriyemstv-39-ob-yektiv/"/>
    <meta property="og:site_name" content="Прямий"/>
    <meta property="article:published_time" content="2019-11-21T11:45:00+00:00"/>
    <meta property="og:title" content="Уряд виключив з переліку стратегічних підприємств 39 об’єктів"/>
    <meta property="og:description" content="Кабінет міністрів на засіданні 20 листопада ухвалив постанову, згідно з якою був змінений перелік підприємств, що мають стратегічне значення для економіки"/>
  </head>
  <body>
    <article>
      <h1>Уряд виключив з переліку стратегічних підприємств 39 об’єктів</h1>
      <address>
        <time datetime="2019-11-21T11:45:00+00:00">21 Nov 2019, 11:45</time>
      </address>
      <p>
        <b>Кабінет міністрів на засіданні 20 листопада ухвалив постанову, згідно з якою був змінений перелік підприємств, що мають стратегічне значення для економіки й безпеки держави.</b>
      </p>
      <p>Про це повідомляє <a href="http://www.me.gov.ua/News/Detail?lang=uk-UA&amp;id=0ae8ea35-8ed9-4a4b-a14f-f4a0bc87ad5d&amp;title=-">пресслужба Міністерс</a><a href="http://www.me.gov.ua/News/Detail?lang=uk-UA&amp;id=0ae8ea35-8ed9-4a4b-a14f-f4a0bc87ad5d&amp;title=-">тва розвитку економіки, торгівлі та сільського господарства</a>.</p>
      <p>"Сьогодні, 20 листопада, на своєму засіданні уряд оптимізував Перелік об’єктів державної власності, що мають стратегічне значення для економіки і безпеки держави", - йдеться у повідомленні.</p>
      <p>Ухваленою на засіданні Кабміну постановою до діючого переліку стратегічних підприємств включено 4 об'єкти:</p>
      <p>- АТ "Укрзалізниця", оскільки підприємство входить до реєстру великих платників податків та є природним монополістом.</p>
      <p>- ДП "Науково-дослідний та конструкторсько-технологічний інститут трубної промисловості ім Я. Осади", оскільки воно відповідає критеріям стратегічних підприємств, частка продукції яких на загальнодержавному ринку товарів має важливе соціально економічне значення.</p>
      <p>- ПАТ "Національна суспільна телерадіокомпанія України", оскільки кількість працюючих працівників товариства перевищує 5000 осіб, а також воно є великим платником податків.</p>
      <p>- ДСП "Центральне підприємство з поводження з радіоактивними відходами", оскільки воно відповідає трьом критеріям стратегічних підприємств: внесено до категорії цивільної оборони; є підприємством, контроль за діяльністю яких з боку держави гарантує захист громадян від наслідків впливу неконтрольованого виготовлення, використання або реалізації небезпечної продукції; є виконавцем загальнодержавних цільових науково-технічних програм і державних замовлень.</p>
      <p>Також цією постановою уряд виключив з переліку стратегічних підприємств 39 об’єктів, з них: 4 об’єкти Мінекономіки, діяльність яких не відповідає жодному з критеріїв, 4 об'єкти, на базі яких утворено АТ "Українська залізниця", які припинені як юридичні особи та 31 об’єкт Держкомтелерадіо, які були реорганізовані шляхом приєднання до ПАТ "Національна суспільна телерадіокомпанія України".</p>
      <p>Також у міністерстві зазначили, що законодавством не передбачена заборона на приватизацію підприємств, які включені до Переліку об'єктів державної власності, що мають стратегічне значення для економіки і безпеки держави.</p>
      <p>Нагадаємо, <a href="https://prm.ua/predstavnikom-kabminu-u-verhovniy-radi-priznacheno-olenu-shulyak-shho-pro-neyi-vidomo/">Кабінет Міністрів України затвердив народного депутата</a> із фракції "Слуга народу" Олену Шуляк своїм представником у Верховній Раді.</p>
      <p>Також слідкуйте за <b>"Прямим"</b> у <a href="https://www.facebook.com/pryamiy/">Facebook</a>, <a href="https://twitter.com/prm_ua">Twitter </a>, <a href="https://t.me/pryamiy">Telegram</a> та <a href="https://www.instagram.com/pryamiy/">Instagram</a>.</p>
      <related>
        <h4>Схожі новини</h4>
        <a href="https://prm.ua/irina-vereshhuk-skladaye-povnovazhennya-predstavnika-kabminu-u-verhovniy-radi-vidoma-prichina/"/>
        <a href="https://prm.ua/mobilni-operatori-mayut-zabezpechiti-dostup-do-4g-do-2022-roku-kabmin/"/>
        <a href="https://prm.ua/u-kabmini-zayavili-pro-dosyagnennya-kompromisu-shhodo-zakonu-pro-regulyuvannya-tsin-na-tsigarki/"/>
      </related>
    </article>
  </body>
</html>