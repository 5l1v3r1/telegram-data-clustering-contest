<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473986-nitras-morawiecki-nie-rozni-sie-od-ukrainskiego-oligarchy"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T11:21:10+00:00"/>
    <meta property="og:title" content="Nitras oczernia premiera. Kuriozalne zarzuty polityka PO: Morawiecki nie różni się pod tym względem od ukraińskiego oligarchy"/>
    <meta property="og:description" content="&quot; Na razie wyróżnił się tym, że nie potrafi ujawnić swojego majątku i ukrył majątek na żonę&quot; - powiedział Nitras."/>
  </head>
  <body>
    <article>
      <h1>Nitras oczernia premiera. Kuriozalne zarzuty polityka PO: Morawiecki nie różni się pod tym względem od ukraińskiego oligarchy</h1>
      <address><time datetime="2019-11-21T11:21:10+00:00">21 Nov 2019, 11:21</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>„Morawiecki próbował straszyć Polskę zachodem. Mówił, że Zachód przynosi jakieś złe wartości, inne wartości. My musimy bronić Polski jako części Europy, musimy bronić Polski jako części świata zachodniego z wszystkimi zaletami i pewnie z wszystkimi wadami. To jest cywilizacyjny wybór, przed którym Polska stoi” - mówił na antenie portalu gazeta.pl poseł Platformy Obywatelskiej Sławomir Nitras, nawiązując do expose premiera.</b>
      </p>
      <p>Poproszony o ustosunkowanie się do słów premiera Mateusza Morawieckiego, który powiedział o Donaldzie Tusku: „Co tam trzeba strasznie gratulować, jest to jakaś nowa funkcja w tym naszym eurokratycznym grajdołku kochanym”, Nitras powiedział:</p>
      <blockquote>Pan Morawiecki objął jakoś tę funkcję w grajdołku Jarosława Kaczyńskiego. Przecież wszyscy wiemy, że on nie ma żadnej samodzielnej pozycji politycznej. Ja go słucham w parlamencie naprawdę z życzliwością i chcę powiedzieć, że jego brak kompetencji politycznych jest uderzający. On expose mówi do pana Kaczyńskiego, a nie do posłów, on wie, że jego suwerenem jest pan Kaczyński, a nie posłowie.</blockquote>
      <p>CZYTAJ RÓWNIEŻ: <a href="https://wpolityce.pl/polityka/473918-morawiecki-nowa-funkcja-tuska-w-eurokratycznym-grajdolku">Morawiecki komentuje wybór Tuska na szefa EPL: „Jakaś nowa funkcja w tym naszym eurokratycznym grajdołku kochanym”</a></p>
      <blockquote>Na razie wyróżnił się tym, że nie potrafi ujawnić swojego majątku i ukrył majątek na żonę. To jest poważny problem, bo to pokazuje różnicę między standardami zachodnimi, które reprezentuje Donald Tusk, a jakimś takim czymś pomiędzy Europą Zachodnią, gdzie są standardy, a Wschodem, gdzie politycy są bardzo zamożni, a udają biednych. Taki jest niestety Mateusz Morawiecki. Niczym nie różni się pod tym względem od jakiegoś ukraińskiego oligarchy</blockquote>
      <p>— ocenił.</p>
      <p>CZYTAJ TAKŻE: <a href="https://wpolityce.pl/polityka/380372-mateusz-morawiecki-ujawnil-swoje-oswiadczenie-majatkowe-co-kryje-portfel-polskiego-premiera">Mateusz Morawiecki ujawnił swoje oświadczenie majątkowe. Co kryje portfel polskiego premiera?</a></p>
      <p>Odnosząc się do wystosowania przez Patryka Jakiego listów do wszystkich europarlamentarzystów, w których poinformował o taśmach Neumanna, Nitras powiedział:</p>
      <blockquote>Sam wystawia sobie świadectwo. Próbuje na siłę zabłysnąć. […] Tam trzeba realnie pracować, budować swój autorytet, budować swoją pozycję, wyżywać się w legislacji. Natomiast trafiają tam tacy „celebryci”, jak Patryk Jaki, którzy są uzależnieni od mediów i mają poczucie, że wpadli w pewną taką dziurę, z której ciężko wyjść, więc będzie próbował pan Patryk Jaki takich sztuczek<br/><br/>To nie jest zachowanie, którym on zbuduje swoją pozycję. Nie zbuduje tym również pozycji Polski</blockquote>
      <p>— dodał.</p>
      <p>Zapytany o kandydaturę Jacka Jaśkowiaka w prawyborach w PO, stwierdził, że Jacek Jaśkowiak to poważny kandydat i konkurent dla Małgorzaty Kidawy-Błońskiej.</p>
      <blockquote>Nie ma wielkich prawyborów, ponieważ w międzyczasie musimy wybrać szefa partii, natomiast jest poważny wybór</blockquote>
      <p>— doprecyzował.</p>
      <p>CZYTAJ TAKŻE:</p>
      <p>
        <a href="https://wpolityce.pl/polityka/473876-kulisy-organizacji-prawyborow-w-platformie">Czy Jaśkowiak uratuje PO i Schetynę? Kulisy organizacji prawyborów w Platformie: „Historia powtarza się jako farsa”</a>
      </p>
      <p>
        <a href="https://wpolityce.pl/polityka/473912-kandydatura-jaskowiaka-moze-sporo-namieszac">Jeżeli z prawyborami w PO jest tak, jak mówił Sikorski, to zwycięzcę już znamy. W innym przypadku, nic nie jest pewne</a>
      </p>
      <p>Przypominając, iż „to jest człowiek, który w dużym, czwartym polskim mieście zdecydowanie dwukrotnie wygrywa wybory prezydenckie”, Sławomir Nitras stwierdził:</p>
      <blockquote>Na pewno Małgorzata Kidawa-Błońska ma pewną przewagę nad Jackiem Jaśkowiakiem: jest znacznie bardziej rozpoznawalna, ale Jacek Jaśkowiak ma szansę ogólnopolskiej opinii publicznej się przedstawić. Wiele zależy dzisiaj od niego. Nie będzie mu łatwo wygrać z Małgorzatą Kidawą-Błońską, ale nie odbierałbym mu dzisiaj na starcie szans.<br/><br/>Wydawało się niektórym obserwatorom, że proces jest sterowany, a nie jest. Ta kandydatura jest najlepszym dowodem</blockquote>
      <p>— zauważył.</p>
      <blockquote>Jeszcze wczoraj wydawało się, że Małgorzata Kidawa-Błońska jest niezagrożona, dzisiaj widzimy, że ma konkurenta</blockquote>
      <p>— dodał.</p>
      <p>Odnosząc się do przytoczonych nieoficjalnych informacji, jakoby Grzegorz Schetyna zmusił Jaśkowiaka do zgłoszenia swojej kandydatury, aby prawybory się odbyły, Nitras odpowiedział:</p>
      <blockquote>Ja nie znam takich opinii. Trudno mi się do tego odnosić. […] To są pytania do Grzegorza Schetyny.</blockquote>
      <p>Poinformował, że kandydata na prezydenta PO będzie wybierało ok. 1200 spośród ok. 30 tysięcy osób, nie zaś wszyscy członkowie ugrupowania.</p>
      <p>Nitras podkreślał, iż jest ważne, aby kandydujący w prawyborach nie osłabili się nawzajem walką o to, kto ostatecznie ma zostać kandydatem na prezydenta z ramienia Platformy Obywatelskiej.</p>
      <blockquote>Proszę pamiętać, że my mamy wygrać z Andrzejem Dudą. Naszym konkurentem jest Andrzej Duda, a nie Jacek Jaśkowiak czy Małgorzata Kidawa-Błońska</blockquote>
      <p>— powiedział.</p>
      <p>W jego ocenie kluczowa dla zwycięstwa w prawyborach będzie kwestia rozszerzenia elektoratu.</p>
      <p>Odnosząc się do słów Małgorzaty Kidawy-Błońskiej, które tak bardzo oburzyły lewicę, Nitras powiedział:</p>
      <blockquote>Może się okazać, że na Małgorzatę Kidawę-Błońską zagłosuje więcej osób o poglądach lewicowych czy centrolewicowych niż na kandydata Lewicy<br/><br/>Z jednej strony Małgorzata Kidawa-Błońska pomogła im udowodnić, że są wiele warci, a z drugiej sięgnęła po ten lewicowy elektorat, bo lepiej zrozumiała, co sądzi ten lewicowy elektorat w tym momencie niż sam Włodzimierz Czarzasty.</blockquote>
      <p>— oświadczył.</p>
      <p>
        <b>Sławomir Nitras kłamał, twierdząc, że Mateusz Morawiecki nie ujawnił swojego majątku. Najwyraźniej standardy w Platformie Obywatelskiej od czasów przewodniczenia tej formacji przez Donalda Tuska nie uległy zbytniej zmianie. Najwyraźniej mocno wziął sobie do serca filozofię ujawnioną przed eurowyborami przez Marka Belkę, który powiedział: „To jest strasznie gorzkie, co mówię, ale dzisiaj w polityce trzeba po prostu kłamać”.</b>
      </p>
      <p>aw/gazeta.pl</p>
    </article>
  </body>
</html>