<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426252/synelhfthhsan-tria-atoma-gia-lathremporio-kapnikwn-proiontwn-sthn-kalymno"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T11:40:01+00:00"/>
    <meta property="og:title" content="Συνελήφθησαν τρία άτομα για λαθρεμπόριο καπνικών προϊόντων στην Κάλυμνο"/>
    <meta property="og:description" content="Συνελήφθησαν χθες  στην Κάλυμνο, από αστυνομικούς του Αστυνομικού Τμήματος Καλυμνίων, τρεις ημεδαποί (δυο άνδρες και μια γυναίκα) ηλικίας 38, 55 ...- Συνελήφθησαν τρία άτομα για λαθρεμπόριο καπνικών προϊόντων στην Κάλυμνο - Η ΡΟΔΙΑΚΗ"/>
  </head>
  <body>
    <article>
      <h1>Συνελήφθησαν τρία άτομα για λαθρεμπόριο καπνικών προϊόντων στην Κάλυμνο</h1>
      <address>
        <time datetime="2019-11-21T11:40:01+00:00">21 Nov 2019, 11:40</time>
      </address>
      <p>Συνελήφθησαν χθες στην Κάλυμνο, από αστυνομικούς του Αστυνομικού Τμήματος Καλυμνίων, τρεις ημεδαποί (δυο άνδρες και μια γυναίκα) ηλικίας 38, 55 και 57 ετών σε βάρος των οποίων σχηματίστηκαν ξεχωριστές ποινικές δικογραφίες για παραβίαση του Εθνικού Τελωνιακού Κώδικα και του Νόμου που αφορά τη φορολογία καπνού.</p>
      <p>Ειδικότερα, στο πλαίσιο ειδικών επιχειρησιακών δράσεων της Γενικής Περιφερειακής Αστυνομικής Διεύθυνσης Νοτίου Αιγαίου για την καταπολέμηση της λαθρεμπορίας καπνικών προϊόντων, επειτα από αξιολόγηση στοιχείων, χθες το πρωί πραγματοποιήθηκε έλεγχος στην 57χρονη και βρέθηκε στην κατοχή της δέμα που περιείχε αεροστεγής συσκευασίες αφορολόγητου καπνού, συνολικού βάρους -6- κιλών και -110- γραμμάριων.</p>
      <p>Επιπλέον, σε παράλληλη έρευνα που έγινε παρουσία δικαστικού λειτουργού στην κατοικία των δυο ανδρών βρέθηκε ποσότητα λαθραίου καπνού συνολικού βάρους 30 γραμμαρίων.</p>
      <p>Ο λαθραίος καπνός κατασχέθηκε και θα αποσταλεί στην αρμόδια τελωνειακή Αρχή προς υπολογισμό των διαφυγόντων φόρων – δασμών και επιβολή σχετικών προστίμων.</p>
      <p>Η δικογραφία που σχηματίστηκε θα υποβληθεί στον κ. Εισαγγελέα Πρωτοδικών Κω.</p>
    </article>
  </body>
</html>