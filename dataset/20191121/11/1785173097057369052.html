<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/euro-a-depasit-4-85-lei-la-bancile-comerciale-pe-piata-interbancara-euro-a-depasit-4-78-lei-1922403721032019111119176419"/>
    <meta property="og:site_name" content="News.ro"/>
    <meta property="article:published_time" content="2019-11-21T11:37:03+00:00"/>
    <meta property="og:title" content="Euro a depăşit 4,85 lei la băncile comerciale. Pe piaţa interbancară, euro a depăşit 4,78 lei"/>
    <meta property="og:description" content="Euro a depăşit, joi, şi nivelul de 4,85 lei la unele bănci comerciale, după ce, pe piaţa interbancară, euro a trecut de nivelul de 4,78 lei, peste cursul de referinţă anunţat miercuri de Banca Naţională a României (BNR)."/>
  </head>
  <body>
    <article>
      <h1>Euro a depăşit 4,85 lei la băncile comerciale. Pe piaţa interbancară, euro a depăşit 4,78 lei</h1>
      <address><time datetime="2019-11-21T11:37:03+00:00">21 Nov 2019, 11:37</time> by <a rel="author">Dinu Boboc</a></address>
      <p>
        <b>Euro a depăşit, joi, şi nivelul de 4,85 lei la unele bănci comerciale, după ce, pe piaţa interbancară, euro a trecut de nivelul de 4,78 lei, peste cursul de referinţă anunţat miercuri de Banca Naţională a României (BNR).</b>
      </p>
      <p>BNR a anunţat, miercuri, un curs de referinţă de 4,7776 lei/euro, în creştere cu 0,04% faţă de valoarea atinsă marţi. Aceasta a fost a treia zi consecutiv în care euro a atins un nou nivel record în raport cu leul.</p>
      <p>Pe piaţa interbancară, euro a atins un vârf de 4.7860 lei în ultimele 24 de ore.</p>
      <p>Cele mai mari bănci comerciale din România vând euro, joi, şi cu peste 4,85 lei.</p>
      <p>BRD are afişat un curs valutar, la vânzare, la casa de schimb, de 4.8570 lei/euro.</p>
      <p>BCR, parte din grupul austriac Erste, vinde un euro cu 4,8560 lei.</p>
      <p>Banca Transilvania vinde un euro, la casa de schimb, cu 4.8350 lei.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/economic/euro-a-atins-un-nou-nivel-record-pentru-a-treia-oara-consecutiv-4-7776-lei-1922405620002019111219175611"/>
      </related>
    </article>
  </body>
</html>