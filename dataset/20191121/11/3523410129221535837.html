<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641136/%D9%85%D8%B1%D8%AF%D9%85-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%DA%A9%D9%86%D8%A7%D8%B1-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D8%A7%DB%8C%D8%B3%D8%AA%D8%A7%D8%AF%D9%87%E2%80%8C%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T11:18:00+00:00"/>
    <meta property="og:title" content="مردم آمریکا در کنار مردم ایران ایستاده‌اند"/>
    <meta property="og:description" content="معاون رئیس جمهور آمریکا به ناآرامی‌های اخیر درایران واکنش نشان داد."/>
  </head>
  <body>
    <article>
      <h1>
        <a href="https://www.bultannews.com/fa/news/641136/%D9%85%D8%B1%D8%AF%D9%85-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%DA%A9%D9%86%D8%A7%D8%B1-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D8%A7%DB%8C%D8%B3%D8%AA%D8%A7%D8%AF%D9%87%E2%80%8C%D8%A7%D9%86%D8%AF">مردم آمریکا در کنار مردم ایران ایستاده‌اند</a>
      </h1>
      <h2>معاون رئیس جمهور آمریکا به ناآرامی‌های اخیر درایران واکنش نشان داد.</h2>
      <address><time datetime="2019-11-21T11:18:00+00:00">21 Nov 2019, 11:18</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مایک پنس معاون رئیس جمهور آمریکا بامداد پنج‌شنبه (امروز) در پیامی در حساب کاربری خود در توئیتر به طرح ادعاهایی درباره اعتراضات اخیر در برخی شهرهای کشورمان پرداخت و مدعی شد: پیام ایالات متحده روشن است؛ مردم آمریکا در کنار مردم ایران ایستاده‌اند.</p>
      <p>پیشتر مایک پمپئو ویزر امورخارجه آمریکا نیز از این ناآرامی‌ها اعلام حمایت کرده و خواستار ادامه آن شده بود.</p>
      <p>این در حالی است که منتقدان تاکید دارند باتوجه به تاثیر تحریم‌های آمریکا بر وضعیت اقتصادی کنونی ایران، مقامات آمریکایی در اعلام حمایت از ایرانی‌ها صداقت ندارند و مسئول بحران اقتصادی در این کشور هستند.</p>
      <p>سارا لی ویتسون سرپرست بخش خاورمیانه و شمال آفریقا در دیده‌بان حقوق بشر روز چهارشنبه در گفت‌وگو با روزنامه ایندیپندنت خاطر نشان کرد که اگر مایک پمپئو به‌طور واقعی خواهان کمک به مردم ایران است، می‌تواند برای رفع تحریم‌ها قدم بردارد. تحریم‌هایی که بر اقتصاد و سلامت مردم ایران تاثیر گذاشته است.</p>
      <p>به گزارش ایسنا، رهبر انقلاب روز سه‌شنبه در بیانات خود در جمعی از تولیدکنندگان، کارآفرینان و فعالان اقتصادی حوادث اخیر در کشور را کار دشمن دانستند و تاکید کردند که این اتفاقات مردمی نبوده است.</p>
      <p>ایشان خاطر نشان کردند: هم دوستان و هم دشمنان بدانند، ما در عرصه‌ی جنگ نظامی و سیاسی و امنیتی دشمن را عقب زدیم؛ همین کارهای این چند روز کارهای امنیتی بود، مردمی که نبود. در عرصه‌های مختلف دشمن را عقب زدیم و به توفیق الهی در عرصه‌ جنگ اقتصادی هم به‌طور قاطع دشمن را عقب خواهیم زد.</p>
    </article>
  </body>
</html>