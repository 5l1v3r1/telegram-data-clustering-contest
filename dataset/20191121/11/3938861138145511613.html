<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_prezentuvali-proekt-unikalnogo-ukrayinskogo-muzeyu/939172"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T11:27:00+00:00"/>
    <meta property="og:title" content="Презентували проект унікального українського музею"/>
    <meta property="og:description" content="У Мистецькому арсеналі в Києві презентували масштабний проект Музею Голодомору. Центр планують відкрити на Дніпровських схилах до 90-роковин трагедії. Має стати першим новітнім та цілісним Музеєм Голодомору в світі. &quot;Архітектурний проект розроблений групою архітекторів компанії &quot;Проектні ..."/>
  </head>
  <body>
    <article>
      <h1>Презентували проект унікального українського музею</h1>
      <address><time datetime="2019-11-21T11:27:00+00:00">21 Nov 2019, 11:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939172_w_300.jpg?v=0"/>
        <figcaption>У Києві планують відкрити новітній музей Голодомору Фото: facebook.com/volodymyr.v.prokopiv</figcaption>
      </figure>
      <p>У Мистецькому арсеналі в Києві презентували масштабний проект Музею Голодомору. Центр планують відкрити на Дніпровських схилах до 90-роковин трагедії. Має стати першим новітнім та цілісним Музеєм Голодомору в світі.</p>
      <p>"Архітектурний проект розроблений групою архітекторів компанії "Проектні системи" (Київ, Україна, головний архітектор Андрій Миргородський). Також залучені дві всесвітньо відомі дизайнерські компанії - Haley Sharpe Design Ltd (Канада, Великобританія) та Nizio Design International (Польща).</p>
      <p>Розробники обіцяють, що це буде потужний освітньо-науковий центр. Він включатиме тимчасову експозицію, дослідницький центр, головний архів, кінозалу, бібліотеку, освітні аудиторії, дитячий простір. До речі, він має стати найбільшим музеєм в Україні, понад 15 тис м²", - повідомив <a href="https://www.facebook.com/volodymyr.v.prokopiv/photos/pcb.850303745426690/850299545427110/?type=3&amp;theater">у Facebook</a> секретар Київської міської ради <b>Володимир Прокопів.</b></p>
      <p>Нині в Україні діє Національний музей Голодомору-геноциду в Києві.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_golih-zhinok-vivodili-na-moroz-z-chogo-pochinavsya-golodomor/939081"/>
      </related>
      <blockquote>82% громадян України вважають, що <a href="https://gazeta.ua/articles/life/_skilki-ukrayinciv-vvazhayut-golodomor-genocidom-zyavilos-socopituvannya/938919">Голодомор 1932-1933 років був геноцидом українського народу</a>. Про це свідчать результати опитування, проведеного соціологічною групою "Рейтинг" з 29 жовтня по 4 листопада 2019 року.</blockquote>
    </article>
  </body>
</html>