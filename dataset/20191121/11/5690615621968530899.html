<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836998-na-mistsi-zagibeli-geroyiv-nebesnoyi-sotni-zyavitsya-muzey-zelenskiy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T11:05:00+00:00"/>
    <meta property="og:title" content="На місці загибелі Героїв Небесної Сотні з’явиться музей – Зеленський"/>
    <meta property="og:description" content="КИЇВ. 21 листопада. УНН. Президент України Володимир Зеленський повідомив, що на місці загибелі Героїв Небесної Сотні з’явиться музей Революції …"/>
  </head>
  <body>
    <article>
      <h1>На місці загибелі Героїв Небесної Сотні з’явиться музей – Зеленський</h1>
      <address><time datetime="2019-11-21T11:05:00+00:00">21 Nov 2019, 11:05</time> by <a rel="author">Антоніна Карташева</a></address>
      <p><b>КИЇВ. 21 листопада. УНН.</b> Президент України Володимир Зеленський повідомив, що на місці загибелі Героїв Небесної Сотні з’явиться музей Революції Гідності. Про це Президент написав на своїй сторінці Instagram, передає <b>УНН</b>.</p>
      <p>"На місці загибелі Героїв Небесної Сотні з’явиться Музей Революції Гідності. І це дуже важливо. Проте будьмо відверті: для вшанування пам’яті кожного загиблого музею недостатньо. Ми повинні відстоювати та захищати ідеали, за які віддали життя наші громадяни. І, звичайно, нам потрібні результати розслідування справ Майдану. Родини загиблих та все суспільство мають обов’язково отримати відповіді, а винні – покарання", - написав Зеленський.</p>
      <p>Нагадаємо, сьогодні Президент України Володимир Зеленський і його дружина Олена <a href="https://www.unn.com.ua/uk/news/1836980-prezident-z-druzhinoyu-vshanuvali-pamyat-geroyiv-nebesnoyi-sotni?fbclid=IwAR1AqsISdEu-zGreCf4oQnsmLRaP1drbWGF2sFzqBCcEPvrmbOJJH6ZVpL8">вшанували пам'ять</a> Героїв Небесної Сотні. Президентське подружжя встановило лампадки біля пам’ятного Хреста на місці їхньої загибелі.</p>
    </article>
  </body>
</html>