<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/nadira-kadirovanin-agabeyinden-ak-partili-unala-kardesim-sizofrense-neden-evinde-calistirdin/927395"/>
    <meta property="og:site_name" content="medya faresi"/>
    <meta property="article:published_time" content="2019-11-21T11:50:00+00:00"/>
    <meta property="og:title" content="Nadira Kadirova’nın ağabeyinden AK Parti’li Ünal’a: Kardeşim şizofrense neden evinde çalıştırdın?"/>
    <meta property="og:description" content="AK Parti İstanbul Milletvekili Şirin Ünal, evinde şüpheli şekilde hayatını kaybeden çalışan Nadira Kadirova için ‘şizofreni’ iddiasında bulunmuştu. Ünal’ın “Olay tamamen intihar. Şizofrenlik belirtileri vardı” sözlerine Nadira’nın ağabeyi Muhammet Ali Kadirov yanıt verdi."/>
  </head>
  <body>
    <article>
      <h1>Nadira Kadirova’nın ağabeyinden AK Parti’li Ünal’a: Kardeşim şizofrense neden evinde çalıştırdın?</h1>
      <h2>AK Parti İstanbul Milletvekili Şirin Ünal, evinde şüpheli şekilde hayatını kaybeden çalışan Nadira Kadirova için ‘şizofreni’ iddiasında bulunmuştu. Ünal’ın “Olay tamamen intihar. Şizofrenlik belirtileri vardı” sözlerine Nadira’nın ağabeyi Muhammet Ali Kadirov yanıt verdi.</h2>
      <address>
        <time datetime="2019-11-21T11:50:00+00:00">21 Nov 2019, 11:50</time>
      </address>
      <p><b><i><a href="https://www.birgun.net/haber/nadira-kadirova-nin-agabeyi-sizofrense-neden-evinde-calistirdi-277127">BirGün’</a></i></b><b><i><a href="https://www.birgun.net/haber/nadira-kadirova-nin-agabeyi-sizofrense-neden-evinde-calistirdi-277127">e konuşan Kadirov,</a></i></b> “AK Parti’li Ünal’ın ‘Şizofrenlik belirtileri vardı ve Allah bu tür acı duyguları size de yaşatsın’ sözleri bizi daha da üzdü. Mahkemelerde hesaplaşacağız. Kardeşim için Avrupa İnsan Hakları Mahkemesi’ne kadar gideceğim” diye konuştu.</p>
      <p>Kardeşinin hiçbir psikolojik sorunu olmadığının altını çizen Kadirov, “Benim 23 yaşındaki kardeşim şizofrense neden evinde bir buçuk yıl çalıştırdın? Kardeşiminşizofrenolduğuna dair bir rapor ve delil olmadan bir milletvekili nasıl bu kelimeleri kullanabilir? Suçlarını örtmek için kardeşimi karalıyorlar” dedi.</p>
      <p>Kardeşinin ilaç kullanmadığı ve psikolojik destek almaya ihtiyaç duymadığını vurgulayan Kadirov, “Türkiye’de hiç mi adalet yok? Bu katiller cezasız kalmasın” diye konuştu.</p>
      <figure>
        <img src="http://i.medyafaresi.com/uploads/content/kadirovanin-agabeyi-kardesim-sizofrense-neden-evinde-calistirdin-21112019jpg.jpg?v=1574337250"/>
      </figure>
      <h3>BASKI ALTINDA</h3>
      <p>Evdeki Hilal isimli çalışanın da AK Parti’li Ünal tarafından tehdit edildiğini öne süren Kadirov, şunları söyledi: “Hilal’in ifadesini iki gün sonra aldılar. Hilal süresi dolmasına rağmen memleketine gönderilmedi ve tehdit edilmektedir. Ünal tarafından baskı altındadır.</p>
      <p>Bu olay ne zaman kapanırsa Hilal’i o zaman gönderecekler. Ben burada otopsi yaptırmak istiyorum ve yaptıracağım da. Mezarı açtırmak istiyorum ama benim maddi ve manevi durumum kötü olduğundan dolayı yaptıramadım. Türkiye’ye gelirsem, ‘Başıma bir iş gelir mi?’ diye düşünüyorum.”</p>
      <p>
        <i>
          <b>
            <a href="https://www.birgun.net/haber/nadira-kadirova-nin-agabeyi-sizofrense-neden-evinde-calistirdi-277127">(BirGün - İsmail Arı)</a>
          </b>
        </i>
      </p>
    </article>
  </body>
</html>