<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55185/evo-sta-crni-luk-moze-da-ucini-za-vase-zdravlje"/>
    <meta property="og:site_name" content="Svet Plus"/>
    <meta property="article:published_time" content="2019-11-21T11:39:49+00:00"/>
    <meta property="og:title" content="Evo šta crni luk može da učini za vaše zdravlje!"/>
    <meta property="og:description" content="Svi pričaju o belom luku i on jeste zaista zdrav, a evo šta crni luk može da učini za vaše zdravlje! U crnom luku se u visokoj koncentraciji nalazi flavonoid kvercetin, za koji je nauka dokazala da snižava rizik od bolesti srca ali to naravno nije sve."/>
  </head>
  <body>
    <article>
      <h1>Evo šta crni luk može da učini za vaše zdravlje!</h1>
      <h2>Svi pričaju o belom luku i on jeste zaista zdrav, a evo šta crni luk može da učini za vaše zdravlje! U crnom luku se u visokoj koncentraciji nalazi flavonoid kvercetin, za koji je nauka dokazala da snižava rizik od bolesti srca ali to naravno nije sve.</h2>
      <address><time datetime="2019-11-21T11:39:49+00:00">21 Nov 2019, 11:39</time> by <a rel="author">O.J</a></address>
      <p>Iako je sve povrće generalno dobro za zdravlje, određeno ima jedinstvene moći i svojstva koja čak mogu da zamene i lekove.</p>
      <p>Među ovakvim povrćem najpopularniji je beli luk, toliko da je crni gotovo pao u senku, potpuno nezasluženo! Predstavljamo vam 8 činjenica zbog kojih bi trebalo da pojačate unos crnog luka!</p>
      <p>
        <b>1. Riznica najvažnijih materija</b>
      </p>
      <p>Crni luk ima malo kalorija, ali zato ima pregršt vitamina, minerala i vlakana, među kojima su sledeći najvažniji:</p>
      <p>- vitamin C (važan za izgradnju imuniteta, proizvodnju kolagena, apsorpciju gvožđa i obnavljanje tkiva, moćan antioksidans koji štiti ćelije od oštećenja);</p>
      <p>- vitamini B grupe (folat (B9) i piridoksin (B6), koji igraju ključnu ulogu u radu metabolizma, funkciji nerava i proizvodnji crvenih krvnih zrnaca):</p>
      <h3>
        <u>
          <b>
            <a href="http://www.svetplus.com/vesti/55184/sta-vas-ocekuje-posle-40-godine-rak-uziva-u-mudrosti-strelac-zauvek-mlad">Šta vas očekuje posle 40. godine: Rak uživa u mudrosti, Strelac zauvek mlad...</a>
          </b>
        </u>
      </h3>
      <p>- kalijum (važan vitamin koji mnogi ne unose u dovoljnoj količini, a koji je ključan za normalno funkcionisanje ćelija, balans tečnosti u telu, prenos nervnih impulsa, funkcija bubrega i pokretanje mišića).</p>
      <p>
        <b>2. Pomaže zdravlju srca</b>
      </p>
      <p>Crni luk sadrži antioksidase i jedinjenja koja pomažu da se telo izbori sa upalama, snizi nivo triglicerida i holesterola, što sve zajedno snižava rizik od bolesti srca. Njegova jaka antiupalna dejstva pomažu i snižavanju visokog krvnog pritiska i snižavaju rizik od stvaranja ugrušaka.</p>
      <p>U crnom luku se u visokoj koncentraciji nalazi flavonoid kvercetin, za koji je nauka dokazala da snižava rizik od bolesti srca.</p>
      <h3>
        <u>
          <b>
            <a href="http://www.svetplus.com/vesti/55130/govedji-zelatin-kao-lek-za-zdravstvene-tegobe-ali-i-u-svrhu-lepote-i-mrsavljenja">Goveđi želatin kao lek za zdravstvene tegobe ali i u svrhu lepote i mršavljenja!</a>
          </b>
        </u>
      </h3>
      <h4>
        <u>
          <b>
            <a href="http://www.svetplus.com/vesti/55117/beli-luk-neverovatna-moc-kada-ga-i-kako-jesti-a-kada-izbegavati">Beli luk: Neverovatna moć! Kada ga i kako jesti, a kada izbegavati!</a>
          </b>
        </u>
      </h4>
      <figure>
        <img src="http://www.svetplus.com/userfiles/images/luk(3).jpg"/>
      </figure>
      <p>
        <b>3. Prepun je antioksidanasa</b>
      </p>
      <p>Antioksidansi su jedinjenja koja sprečavaju oksidaciju - proces koji vodi do oštećenja ćelija i predstavlja jedan od faktora rizika za razvoj kancera, dijabetesa i bolesti srca. U crnom luku nalazi se više od 25 različitih vrsta flavonoidnih antioksidanasa. </p>
      <p>
        <b>4. Izvor antikancerogenih jedinjenja </b>
      </p>
      <p>Nauka pokazuje da ishrana u kojoj je crni luk dosta zastupljen značajno snižava rizik od određenih vrsta raka, poput kancera stomaka i debelog creva. To je zahvaljujući sumpornim jedinjenjima i flavonoidnim antioksidansima u crnom luku. Sadrži i fisetin, flavonoid koji pomaže sprečavanju rasta tumorskih ćelija.</p>
      <p>
        <b>5. Pomoć kod povišenog šećera</b>
      </p>
      <p>Crni luk u svakodnevnoj ishrani pomaže da kontrolišete nivo šećera u krvi, što je naročito važno ljudima sa dijabetesom ili preddijabetesom, pokazalo je više studija.</p>
      <p>
        <b>6. Veća gustina kostiju</b>
      </p>
      <p>Iako su za zdravlje kostiju mlečni proizvodi najvažniji, crni luk takođe može da odigra važnu ulogu! Naime, dokazano je da crni luk snižava nivo oksidativnog stresa, pojačava nivo antioksidanasa i sprečava gubitak gustine kostiju, što je veoma važno za sprečavanje osteoporoze i jačanje skeleta.</p>
      <p>
        <b>7. Antibakterijska svojstva</b>
      </p>
      <p>Crni luk ima moć da se izbori sa opasnim bakterijama poput ešerihije koli, pseudomone, stafilokoka...</p>
      <p>
        <b>8. Za bolje varenje</b>
      </p>
      <p>Ova namirnica je odličan izvor vlakana i prebiotika, koji su neophodni za dobro varenje i zdravlje creva, ali i izgradnju imuniteta.</p>
      <p><b>Ostale teme vezane za zdravlje, možete pronaći</b> <a href="http://www.svetplus.com/vesti/1/rs/Zdravlje"><b>OVDE</b></a></p>
    </article>
  </body>
</html>