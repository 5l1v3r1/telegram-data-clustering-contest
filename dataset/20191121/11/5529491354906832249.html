<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/barbara-durso-scuse-vladimir-luxuria-3119842/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T11:03:59+00:00"/>
    <meta property="og:title" content="Barbara D’Urso si scusa con Vladimir Luxuria. Ma lei non la prende bene"/>
    <meta property="og:description" content="ROMA – Barbara D’Urso si scusa con Vladimir Luxuria in tv. Ma l’ex parlamentare di Rifondazione Comunista replica dura: “L’omofobia e la transfobia si combattono sempre: quando accade fuori ma anche quando si verifica dentro uno studio televisivo”.  Tutto è nato dal duro scontro avvenuto durante l’ultima puntata di Live – Non è la D’Urso in cui Vittorio Sgarbi ha attaccato con toni violenti Vladimir Luxuria. Dopo la puntata la conduttrice si è scusata via sms con Luxuria, ma evidentemente le scuse erano tardive. Serena Grandi e endorsement per Lucia Borgonzoni: “A Rimini c’è troppa delinquenza”Tina Cipollari e il fidanzato Vincenzo Ferrara: “Così mi sono innamorata di lui” Durante una puntata di Pomeriggio Cinque dedicata all’omofobia, prima di introdurre un giovane vittima di insulti e botte perché gay, D’Urso ha raccontato dello scambio di messaggi con Luxuria: “Vorrei dare un abbraccio pubblico a Vladimir Luxuria. Dopo la diretta, ci siamo scritte e parlate. Vladi ci è rimasta male per il fiume in piena che…"/>
  </head>
  <body>
    <article>
      <h1>Barbara D’Urso si scusa con Vladimir Luxuria. Ma lei non la prende bene</h1>
      <address><time datetime="2019-11-21T11:03:59+00:00">21 Nov 2019, 11:03</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/luxuria-1-1.jpg"/>
        <figcaption>Vladimir Luxuria e Vittorio Sgarbi a Live – Non è la D’Urso</figcaption>
      </figure>
      <p>ROMA – <b>Barbara D’Urso</b> si scusa con <b>Vladimir Luxuria</b> in tv. Ma l’ex parlamentare di Rifondazione Comunista replica dura: “L’omofobia e la transfobia si combattono sempre: quando accade fuori ma anche quando si verifica dentro uno studio televisivo”. </p>
      <p>Tutto è nato dal duro scontro avvenuto durante l’ultima puntata di Live – Non è la D’Urso<a href="https://www.blitzquotidiano.it/tv/live-non-e-la-durso-lite-sgarbi-luxuria-3118749/"> in cui Vittorio Sgarbi</a> ha attaccato con toni violenti Vladimir Luxuria. Dopo la puntata la conduttrice si è scusata via sms con Luxuria, ma evidentemente le scuse erano tardive. </p>
      <figure>
        <a href="https://www.blitzquotidiano.it/tv/serena-grandi-lucia-bogonzoni-3120188/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/serena-grandi-lucia-bogonzoni-3120188/">
          <img src="https://static.blitzquotidiano.it/wp/wp-content/uploads/2019/11/serena_grandi_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/serena-grandi-lucia-bogonzoni-3120188/">Serena Grandi e endorsement per Lucia Borgonzoni: “A Rimini c’è troppa delinquenza”</a>
      </h3>
      <figure>
        <a href="https://www.blitzquotidiano.it/tv/tina-cipollari-vincenzo-ferrara-innamorata-3120169/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/tina-cipollari-vincenzo-ferrara-innamorata-3120169/">
          <img src="https://static.blitzquotidiano.it/wp/wp-content/uploads/2019/11/tina-cipollari-vincenzo-ferrara-instagram-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/tina-cipollari-vincenzo-ferrara-innamorata-3120169/">Tina Cipollari e il fidanzato Vincenzo Ferrara: “Così mi sono innamorata di lui”</a>
      </h3>
      <p>Durante una puntata di Pomeriggio Cinque dedicata all’omofobia, prima di introdurre un giovane vittima di insulti e botte perché gay, D’Urso ha raccontato dello scambio di messaggi con Luxuria: “Vorrei dare un abbraccio pubblico a Vladimir Luxuria. Dopo la diretta, ci siamo scritte e parlate. Vladi ci è rimasta male per il fiume in piena che era Sgarbi. Sapete lui è inarrestabile, nessuno riesce a fermarlo e Vladi è l’unica che sa gestirlo. Probabilmente, l’altra sera Vladi era un pochino più fragile. Mi spiace che sia accaduto questo in una mia trasmissione”, ha spiegato la conduttrice Mediaset.</p>
      <p>Ma quelle parole non devono essere piaciute molto a Luxuria, o quanto meno devono essere parse scuse tardive. E l’opinionista sui social ha così replicato: : “L’omofobia e la transfobia si combattono sempre: quando accade fuori ma anche quando si verifica dentro uno studio televisivo”. Parole condivise anche da moltissimi follower dell’ex concorrente de L’Isola dei Famosi. (Fonte: Pomeriggio Cinque)</p>
    </article>
  </body>
</html>