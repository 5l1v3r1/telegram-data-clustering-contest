<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031261/opeka-oi-imerominies-poy-tha-plirothoyn-ola-ta-epidomata-stoys-dikaioyxoys"/>
    <meta property="og:site_name" content="Newsbomb"/>
    <meta property="article:published_time" content="2019-11-21T11:16:24+00:00"/>
    <meta property="og:title" content="ΟΠΕΚΑ: Οι ημερομηνίες που θα πληρωθούν όλα τα επιδόματα στους δικαιούχους"/>
    <meta property="og:description" content="ΟΠΕΚΑ: Είναι επίσημο - Πότε θα πληρωθούν τα επιδόματα από τον Οργανισμό- Αναλυτικά οι ημερομηνίες."/>
  </head>
  <body>
    <article>
      <h1>ΟΠΕΚΑ: Οι ημερομηνίες που θα πληρωθούν όλα τα επιδόματα στους δικαιούχους</h1>
      <h2>ΟΠΕΚΑ: Είναι επίσημο - Πότε θα πληρωθούν τα επιδόματα από τον Οργανισμό- Αναλυτικά οι ημερομηνίες.</h2>
      <address><time datetime="2019-11-21T11:16:24+00:00">21 Nov 2019, 11:16</time> by <a rel="author">Ευδοκία Μύτιλη</a></address>
      <p>
        <b>Επίσημη ανακοίνωση του <a href="https://www.newsbomb.gr/tags/tag/125776/opeka">ΟΠΕΚΑ</a> για τις ημερομηνίες πληρωμής για το επίδομα παιδιού, το ΚΕΑ, το επίδομα ενοικίου και τα προνοιακά επιδόματα.</b>
      </p>
      <p>
        <b>Αναλυτικά οι ημερομηνίες:</b>
      </p>
      <h3><a href="https://www.newsbomb.gr/tags/tag/15274/kea">ΚΕΑ</a> και <a href="https://www.newsbomb.gr/tags/tag/115035/epidoma-enoikioy">επίδομα ενοικίου</a></h3>
      <p>
        <b>Ο ΟΠΕΚΑ θα πληρώσει το <a href="https://www.newsbomb.gr/tags/tag/15274/kea">ΚΕΑ</a> (Κοινωνικό Εισόδημα Αλληλεγγύης) την Πέμπτη 28 Νοεμβρίου μαζί με το επίδομα ενοικίου.</b>
      </p>
      <p>Υπενθυμίζεται<b> πως το <a href="https://www.newsbomb.gr/tags/tag/15274/kea">ΚΕΑ</a> θα καταβληθεί στους δικαιούχους</b> των οποίων οι <b>αιτήσεις εγκρίθηκαν έως 31 Οκτωβρίου.</b> Αξίζει να σημειωθεί ότι<b> η ηλεκτρονική πλατφόρμα του ΚΕΑ παραμένει ανοιχτή</b> ώστε <b>οι ενδιαφερόμενοι</b> να την επισκέπτονται και <b>να υποβάλλουν τις αιτήσεις τους</b> ανά πάσα στιγμή.</p>
      <p><b>Η πληρωμή του ΚΕΑ πραγματοποιείται με πίστωση εξ’ ημισείας στο λογαριασμό και στην προπληρωμένη κάρτα αγορών,</b> στις περιπτώσεις που το συνολικό<b> καταβαλλόμενο ποσό είναι ίσο με ή υπερβαίνει τα 100 ευρώ ανά μήνα.</b></p>
      <p><b>Η προπληρωμένη τραπεζική κάρτα του δικαιούχου μπορεί να χρησιμοποιηθεί χωρίς κανένα περιορισμό</b> για οποιαδήποτε αγορά, συμπεριλαμβανομένων των ηλεκτρονικών αγορών.</p>
      <p>
        <b>Το ποσό του ΚΕΑ:</b>
      </p>
      <ul>
        <li>200 ευρώ το μήνα για μονοπρόσωπο νοικοκυριό</li>
        <li>100 ευρώ για κάθε επιπλέον ενήλικο μέλος (δηλαδή ένα επιπλέον 50% προστίθεται στο βασικό ποσό)</li>
        <li>50 ευρώ για κάθε ανήλικο μέλος (δηλαδή ένα επιπλέον 25% προστίθεται στο βασικό ποσό).</li>
      </ul>
      <p>
        <b>Την ίδια μέρα (28/11) θα καταβληθούν τα επιδόματα στεγαστικής συνδρομής και ομογενών που χορηγούνταν από τους ΟΤΑ , το Επίδομα Στέγασης (ενοικίου), Στεγαστικής Συνδρομής, Επιδόματος Κοινωνικής Αλληλεγγύης Ανασφαλίστων Υπερηλίκων και σύνταξη υπερηλίκων.</b>
      </p>
      <h3><a href="https://www.newsbomb.gr/tags/tag/93300/epidoma-paidiwn">Επίδομα παιδιών</a> και Προνοιακά Αναπηρικά και Διατροφικά Επιδόματα</h3>
      <p><b>Εγκρίθηκε η δαπάνη καταβολής για το επίδομα παιδιού Α21 από τον ΟΠΕΚΑ για την Ε΄δόση.</b> Η καταβολή της πέμπτης διμηνιαίας δόσης για το 2019 <b>θα γίνει στις 25 Νοεμβρίου ενώ την ίδια μέρα θα πληρωθούν</b> και τα Προνοιακά Αναπηρικά και Διατροφικά Επιδόματα.</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><a href="https://www.newsbomb.gr/"><b>Newsbomb</b><b>.</b><b>gr</b></a></i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1031135/epidoma-thermansis-analytikos-odigos-gia-tin-aitisi-ola-osa-prepei-na-gnorizete">
          <b>Επίδομα θέρμανσης: Αναλυτικός οδηγός για την αίτηση - Όλα όσα πρέπει να γνωρίζετε</b>
        </a>
      </p>
      <p>
        <a href="https://www.newsbomb.gr/oikonomia/story/1030856/teli-kykloforias-2020-gsis-gr-vima-vima-i-ektyposi-apo-to-taxisnet">
          <b>Τέλη κυκλοφορίας 2020 - gsis.gr: Βήμα - βήμα η εκτύπωση από το TAXISnet</b>
        </a>
      </p>
      <related>
        <a href="https://www.newsbomb.gr/oikonomia/story/1031240/enfia-mexri-pote-prepei-na-plirothei-i-triti-dosi"/>
        <a href="https://www.newsbomb.gr/oikonomia/story/1031217/prostasia-a-katoikias-pros-paratasi-to-isxyon-kathestos-teleytaia-eykairia-gia-osoys-xrostoyn"/>
        <a href="https://www.newsbomb.gr/oikonomia/story/1031177/epidoma-paidioy-pistonetai-tis-epomenes-imeres-i-5i-dosi"/>
      </related>
    </article>
  </body>
</html>