<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361905/oglasio-se-kremlj-povodom-spijunske-afere-nista-ne-moze-da-narusi-odnose-sa-srbijom"/>
    <meta property="og:site_name" content="kurir.rs"/>
    <meta property="article:published_time" content="2019-11-21T11:21:00+00:00"/>
    <meta property="og:title" content="OGLASIO SE KREMLJ POVODOM ŠPIJUNSKE AFERE: Ništa ne može da naruši odnose sa Srbijom"/>
    <meta property="og:description" content="Odnosi Rusije i Srbije toliko su posebni da nikakvi skandali sa navodnim vrbovanjem srpskog oficira od strane vojske Rusije ne mogu da utiču na njih, izjavio je portparol Kremlja Dmitrij Peskov.Prvo, ne znamo kakav je to incident i to tek treba da se utvrdi. ..."/>
  </head>
  <body>
    <article>
      <h6 class="kicker">odnosi Rusije i Srbije su posebni</h6>
      <h1>OGLASIO SE KREMLJ POVODOM ŠPIJUNSKE AFERE: Ništa ne može da naruši odnose sa Srbijom</h1>
      <address>
        <time datetime="2019-11-21T11:21:00+00:00">21 Nov 2019, 11:21</time>
      </address>
      <p>Odnosi Rusije i Srbije toliko su posebni da nikakvi skandali sa navodnim vrbovanjem srpskog oficira od strane vojske Rusije ne mogu da utiču na njih, izjavio je portparol Kremlja Dmitrij Peskov.</p>
      <p>"Prvo, ne znamo kakav je to incident i to tek treba da se utvrdi. To nije pitanje predsedničke administracije, ali siguran sam da su odnosi Rusije i Srbije toliko posebni – partnerski, bratski, saveznički da na to ništa ne može da utiče", odgovorio je Peskov na pitanje da li će ovaj incident uticati na dalje odnose dveju zemalja.</p>
      <p>Video-snimak u kome navodno ruski obaveštajac srpskom oficiru predaje novac, a koji je juče objavljen, uzburkao je srpsku javnost.</p>
      <p>Tim povodom danas se predsednik Srbije Aleksandar Vučić sastao sa ruskim ambasadorom Aleksandrom Bocan Harčenkom, a za po podne je zakazana sednica Saveta za nacionalnu bezbednost.</p>
      <p>
        <b>(Kurir.rs/Sputnjik)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3361887/sastanak-u-predsednistvu-vucic-primio-ambasadora-bocan-harcenka-od-rusa-ni-rec-samo-se-nasmesio-i-seo-u-auto"/>
        <a href="https://www.kurir.rs/vesti/politika/3361691/znamo-ko-je-na-snimku-ali-i-mnogo-vise-nacelnik-bia-scene-grljenja-agenta-su-ocekivane-evo-gde-je-ruski-obavestajac"/>
        <a href="https://www.kurir.rs/vesti/politika/3361495/vucic-na-teskim-mukama-spijunska-afera-trese-srbiju-u-najgorem-trenutku-sta-god-predsednik-odluci-nece-biti-lako"/>
        <a href="https://www.kurir.rs/vesti/politika/3361427/bia-potvrdila-na-snimku-jeste-ruski-obavestajac-kleban-davao-novac-srbinu"/>
      </related>
    </article>
  </body>
</html>