<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_2074824872_BDJ_organizira_konkurs_za_patepis_Razhodka_s_vlak"/>
    <meta property="og:site_name" content="webcafé"/>
    <meta property="article:published_time" content="2019-11-21T11:16:00+00:00"/>
    <meta property="og:title" content="БДЖ организира конкурс за пътепис &quot;Разходка с влак&quot;"/>
    <meta property="og:description" content="Пътуването с влак за вас е приятно и романтично преживяване? Тогава вероятно ще се заинтригувате от конкурса на БДЖ за пътепис „Разходка с влак&quot;. Целта му е да популяризира еднодневните разходки сред природните забележителности у нас."/>
  </head>
  <body>
    <article>
      <h1>БДЖ организира конкурс за пътепис "Разходка с влак"</h1>
      <address><time datetime="2019-11-21T11:16:00+00:00">21 Nov 2019, 11:16</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2018/01/20/relsi-2001/1170x789.jpg"/>
        <figcaption>Българските държавни железници популяризират еднодневните разходки сред природните забележителности<cite>Снимка: © Pixabay</cite></figcaption>
      </figure>
      <p>Пътуването с влак за вас е приятно и романтично преживяване? Тогава вероятно ще се заинтригувате от конкурса на БДЖ за пътепис „Разходка с влак". Целта му е да популяризира еднодневните разходки сред природните забележителности у нас.</p>
      <p>За най-добри пътеписи ще бъдат определяни онези, които впечатляват читателите дотолкова, че да нямат търпение да се втурнат в описания от автора маршрут. Те ще бъдат публикувани в специална рубрика както на страницата на БДЖ, така и във фейсбук.</p>
      <p>За да стигнете до там, е нужно да спазите няколко изисквания, като това текстът да бъде авторски и написан от придобити лични впечатления. Също така трябва да е придружен с авторски снимков материал от пътуването с влака и посетените обекти.</p>
      <p>В пътеписа е желателно да бъдат посочени конкретните влакове, с които авторът е пътувал, като маршрут от/до и часове на тръгване и пристигане. Нужно е също текстът да бъде свързан с разходка в рамките на един или два дни, както и дължината му да е между 2 и 5 страници.</p>
      <p>Пътеписите си можете да изпратите на електронната поща на БДЖ bdz@bdz.bg до 1 март 2020 г.</p>
      <p>Отличените ще получат по два билета за организирано от БДЖ атракционно пътуване с парен локомотив или два билета за пътуване с влак на територията на страната по произволно избран маршрут до края на 2020 г.</p>
      <related>
        <h4>Още по темата:</h4>
        <a href="https://www.webcafe.bg/newscafe/obshtestvo/id_1755914927"/>
        <a href="https://www.webcafe.bg/webcafe/caffeine/id_847979525"/>
        <a href="https://www.webcafe.bg/newscafe/bulgaria/id_1581568435"/>
      </related>
    </article>
  </body>
</html>