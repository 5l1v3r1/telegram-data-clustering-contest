<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/macerata-il-cane-abbaia-tutta-la-notte-proprietario-condannato-a-un-mese-di-reclusione/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T11:14:46+00:00"/>
    <meta property="og:title" content="Macerata, il cane abbaia tutta la notte: proprietario condannato a un mese di reclusione"/>
    <meta property="og:description" content="Un uomo di 57 anni di Tolentino, in provincia di Macerata, è stato condannato a un anno di reclusione per disturbo delle occupazioni o del riposo delle persone. La sua vicina di casa, esausta, l'aveva denunciato perché il suo cane abbaiava tutta la notte in modo insopportabile."/>
  </head>
  <body>
    <article>
      <h1>Macerata, il cane abbaia tutta la notte: proprietario condannato a un mese di reclusione</h1>
      <h2>Un uomo di 57 anni di Tolentino, in provincia di Macerata, è stato condannato a un anno di reclusione per disturbo delle occupazioni o del riposo delle persone. La sua vicina di casa, esausta, l’aveva denunciato perché il suo cane abbaiava tutta la notte in modo insopportabile.</h2>
      <address><time datetime="2019-11-21T11:14:46+00:00">21 Nov 2019, 11:14</time> by <a rel="author" href="https://www.fanpage.it/author/d-f/" target="_blank">D. F.</a></address>
      <p>Quel cane, lasciato sul terrazzo dal suo proprietario, era diventato insopportabile perché abbaiava in piena notte e in continuazione. Per questo il padrone è stato denunciato e poi condannato. A deciderlo il giudice Vittoria Lupi che martedì pomeriggio ha emesso la sentenza di condanna nei confronti di un 57enne di Tolentino – in provincia di Macerata – originario di San Ginesio. L'uomo è stato condannato a un mese di reclusione per disturbo delle occupazioni o del riposo delle persone. Era stata una vicina di casa a sporgere denuncia ai carabinieri tre anni fa. La donna sopportava più i latrati e l'abbaiare instancabile di quell’animale.</p>
      <p><b>Inizialmente si era rivolta al suo proprietario con le buone chiedendogli di trovare una soluzione</b>, ma di fronte al persistere del problema non ha potuto fare altro che rivolgersi ai carabinieri e sporgere denuncia. Due mattine fa anche il pubblico ministero Lorenzo Pacini ha chiesto la condanna dell’imputato a un mese di arresto. Il 57enne, difeso dall’avvocato Sergio Ariozzi, ha sempre respinto ogni addebito sostenendo che no, il suo cane non era affatto così molesto.</p>
    </article>
  </body>
</html>