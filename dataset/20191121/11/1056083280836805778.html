<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019615/%D8%AA%D8%A7%D8%B3%DB%8C%D8%B3-%D9%85%D8%B1%D8%A7%DA%A9%D8%B2-%D9%88-%D9%85%D8%AF%D8%A7%D8%B1%D8%B3-%D8%AE%D8%A7%D8%B5-%D8%A8%D8%A7-%D9%86%DB%8C%D8%A7%D8%B2%D9%87%D8%A7%DB%8C-%D9%88%DB%8C%DA%98%D9%87-%D8%AF%D8%B1-%D8%AF%D8%B3%D8%AA%D9%88%D8%B1%DA%A9%D8%A7%D8%B1-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-21T11:31:41+00:00"/>
    <meta property="og:title" content="تاسیس مراکز و مدارس خاص با نیازهای ویژه در دستورکار است"/>
    <meta property="og:description" content="ایسنا/خراسان رضوی مدیرکل آموزش‌وپرورش خراسان رضوی گفت: تاسیس مراکز و مدارس خاص با نیازهای ویژه دردستورکار است و رویکرد کلی، آموزش در مدارس تلفیقی و پذیرا است."/>
  </head>
  <body>
    <article>
      <h6 class="kicker">مدیرکل آموزش‌وپرورش خراسان رضوی:</h6>
      <h1>تاسیس مراکز و مدارس خاص با نیازهای ویژه در دستورکار است</h1>
      <address><time datetime="2019-11-21T11:31:41+00:00">21 Nov 2019, 11:31</time> by <a rel="author">سارا حاتمی</a></address>
      <p>ایسنا/خراسان رضوی مدیرکل آموزش‌وپرورش خراسان رضوی گفت: تاسیس مراکز و مدارس خاص با نیازهای ویژه دردستورکار است و رویکرد کلی، آموزش در مدارس تلفیقی و پذیرا است.</p>
      <p>قاسم‌علی خدابنده، امروز در اولین اجلاس رؤسای ادارات آموزش‌وپرورش استثنایی کشور در سال ۹۸ که در مجتمع آموزشی، فرهنگی و توانبخشی، امام رضا(ع) مشهد برگزار شد، عنوان کرد: تاسیس مراکز و مدارس خاص با نیازهای ویژه دردستورکار است و رویکرد کلی، آموزش در مدارس تلفیقی و پذیرا است. انتظار می‌رود، برنامه‌های عملی و پیش‌بینی اعتبارات لازم در نظر گرفته شود.</p>
      <p>وی افزود: در آموزش‌و پرورش استان خراسان به شناسایی و آموزش دانش‌آموزان با نیازهای ویژه در عمده‌ترین فعالیت‌ها می‌پردازیم و معتقدیم فراهم نمودن امکانات و منابع انسانی چند برابر هزینه دارد.</p>
      <p>خدابنده با اشاره به اینکه «در آموزش‌وپروش استثنایی خراسان‌رضوی، ۱۶هزار دانش‌آموز داریم»، گفت: نیمی از این دانش‌آموزان در آموزشگاه‌های استثنایی هستند و   نیمی دیگر در مراکز پذیرا و طرح فراگیر آموزش می‌بینند.</p>
      <p>مدیرکل آموزش‌وپرورش خراسان رضوی، اظهار کرد: اجرای دقیق طرح سنجش دانش‌آموزان و توسعه پیش‌دبستانی، زمینه‌ای لازم برای جذب و آموزش را فراهم کرده و اقدامات بسیار خوبی در استان صورت گرفته است.<br/> </p>
      <p>وی ادامه داد: مهارت‌آموزی امری است که برای دانش‌آموزان آموزش‌وپرورش استان در نظر گرفته‌ایم  و بعد از فارغ‌التحصیلی جایگاه‌ ویژه‌ای را برای این دانش‌آموزان در نظر می‌گیریم.<br/>آموزش‌های قبل از ازدواج، فرزندآوری و باروری در کاهش تولد برخی کودکان توان‌یاب مؤثر بوده و بیش از پیش، پیش‌بینی خواهد شد.<br/><br/>انتهای پیام</p>
    </article>
  </body>
</html>