<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/galaxy_s11_sertifikovan_sa_5g_i_25w_brzim_punjenjem-82144"/>
    <meta property="og:site_name" content="Benchmark"/>
    <meta property="article:published_time" content="2019-11-21T11:14:00+00:00"/>
    <meta property="og:title" content="Galaxy S11 sertifikovan sa 5G i 25W brzim punjenjem"/>
    <meta property="og:description" content="Sertifikacioni listing novog Samsung telefona otkriva neke nove detalje o uređajima koji nas očekuju za nekoliko meseci"/>
  </head>
  <body>
    <article>
      <h1>Galaxy S11 sertifikovan sa 5G i 25W brzim punjenjem</h1>
      <address>
        <time datetime="2019-11-21T11:14:00+00:00">21 Nov 2019, 11:14</time>
      </address>
      <figure>
        <img src="https://www.benchmark.rs/assets/img/news/main/836c8567ffd0ff0b0de6118f73546616.jpg"/>
      </figure>
      <p>Iako se predstavljanje <a href="https://www.benchmark.rs/tag/galaxy_s11-25162"><b>Galaxy S11</b></a> serije telefona očekuje tek za nekoliko meseci, na internetu se polako pojavljuju procurele informacije u vezi novih Samsungovih perjanica. Početkom meseca je Evan Blass, poznat po pouzdanim procurelim informacijama otkrio ključne detalje u vezi novih telefona. Nakon toga je iz koda <a href="https://www.benchmark.rs/tag/samsung-54"><b>Samsung</b></a> kamera aplikacije otkriveno da će novi modeli posedovati kameru od 108MP i podržavati 8K video snimanje. Poslednja informacija u nizu je bio screenshot beta verzije One UI 2.0 koji je radio na Galaxy Note 9, a koji je sugerisao da bi novi telefoni mogli imati i osvežavanje ekrana od 120Hz. Sada se pojavio i listing sa sertifikacije u Kini, a koji potvrđuje dodatne detalje o S11.</p>
      <figure>
        <img src="https://www.benchmark.rs/assets/img/news/galaxys11sertifikacija123.jpg"/>
      </figure>
      <p>Pomenuti listing je iz kineske sertifikacione agencije i odobrava sertifikaciju za uređaj sa šifrom SM-G9860. Uređaj za koji se veruje da je Galaxy S11 dolazi sa podrškom za <a href="https://www.benchmark.rs/tag/5g-1581"><b>5G</b></a></p>
      <p>, kao i 25W brzo punjenje. 5G podrška se slaže sa onim što je prethodno otkrio Evan Blass, ali ranije nije bilo informacija o 25W brzom punjenju. Galaxy S10 je podržavao brzo punjenje od 15W, mada je njegova 5G varijanta imala podršku za 25W.</p>
      <h3>Povezana vest: <a href="https://www.benchmark.rs/vesti/samsung_galaxy_s11_bi_mogao_snimati_8k_video_i_108mp_fotografije-82123">Samsung Galaxy S11 bi mogao snimati 8K video i 108MP fotografije</a></h3>
      <p>Iako je dobro da novi model dolazi sa unapređenim brzim punjenjem, ono je i dalje relativno sporo u odnosu na 50W, koliko podržava nedavno objavljeni Realme X2 Pro. Za sada nema dodatnih informacija o ostatku hardvera unutar telefona, ali se očekuje da će se one pojaviti narednih nedelja.</p>
      <p>
        <i>Izvor: <a href="https://www.xda-developers.com/">XDA-Developers</a></i>
      </p>
      <figure>
        <iframe src="https://www.youtube.com/embed/dCmpvNN5oNc" width="600" height="450" data-service="Youtube" scrolling="no"/>
      </figure>
    </article>
  </body>
</html>