<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/world/vagdati-dyo-diadilotes-nekroi-apo-kanistra-dakrygonon/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T11:38:48+00:00"/>
    <meta property="og:title" content="Βαγδάτη : Δύο διαδηλωτές νεκροί από κάνιστρα δακρυγόνων"/>
    <meta property="og:description" content="Βαγδάτη : Δύο διαδηλωτές νεκροί από κάνιστρα δακρυγόνων"/>
  </head>
  <body>
    <article>
      <h6 class="kicker">Αντικυβερνητικές διαδηλώσεις</h6>
      <h1>Βαγδάτη : Δύο διαδηλωτές νεκροί από κάνιστρα δακρυγόνων</h1>
      <h2>Δύο άνθρωποι σκοτώθηκαν και 38 τραυματίστηκαν νωρίς σήμερα, όταν οι ιρακινές δυνάμεις της τάξης έκαναν χρήση δακρυγόνων εναντίον των διαδηλωτών που είχαν συγκεντρωθεί κοντά σε δύο γέφυρες στη Βαγδάτη</h2>
      <address><time datetime="2019-11-21T11:38:48+00:00">21 Nov 2019, 11:38</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Δύο άνθρωποι σκοτώθηκαν και 38 τραυματίστηκαν νωρίς σήμερα, όταν οι ιρακινές δυνάμεις της τάξης έκαναν χρήση δακρυγόνων εναντίον των διαδηλωτών που είχαν συγκεντρωθεί κοντά σε δύο γέφυρες στη Βαγδάτη.</p>
      <p>Σύμφωνα με ιατρικές πηγές, και οι δύο διαδηλωτές σκοτώθηκαν επειδή δέχθηκαν κάνιστρα δακρυγόνων κατευθείαν στο κεφάλι.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Ένας από τους διαδηλωτές σκοτώθηκε κοντά στη γέφυρα Σινάκ και ο άλλος στη διπλανή γέφυρα Αχράρ, επισήμανε η αστυνομία.</p>
      <p>Νοσοκομειακές πηγές σημείωσαν ότι οι διαδηλωτές που έχουν διακομιστεί για την παροχή βοήθειας φέρουν τραύματα από πραγματικές σφαίρες, ενώ άλλοι είχαν τραυματιστεί από σφαίρες με πλαστική επικάλυψη και κάνιστρα δακρυγόνων.</p>
      <p>Περισσότεροι από 300 άνθρωποι έχουν σκοτωθεί από την έναρξη του μαζικού κινήματος διαμαρτυρίας στη Βαγδάτη και το σιιτικό νότο στις αρχές Οκτωβρίου.</p>
      <p>Οι διαδηλώσεις αυτές αποτελούν ξέσπασμα οργής των πολιτών εναντίον της κυβέρνησης, την οποία κατηγορούν για διαφθορά και ότι εξυπηρετεί ξένα συμφέροντα.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>