<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641145/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%AE%D9%88%D8%A7%D8%B3%D8%AA%D8%A7%D8%B1-%D9%85%D8%B0%D8%A7%DA%A9%D8%B1%D9%87-%D9%85%D8%B3%D8%AA%D9%82%DB%8C%D9%85-%D8%A8%D8%A7-%DA%AF%D8%A7%D9%86%D8%AA%D8%B2-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T11:54:00+00:00"/>
    <meta property="og:title" content="نتانیاهو خواستار مذاکره مستقیم با گانتز شد"/>
    <meta property="og:description" content="نخست‌وزیر رژیم صهیونیستی از رهبر ائتلاف آبی‌وسفید، که مامور تشکیل کابینه جدید این رژیم است، خواست تا مذاکرات مستقیم و بدون پیش‌شرط انجام دهند."/>
  </head>
  <body>
    <article>
      <h1>
        <a href="https://www.bultannews.com/fa/news/641145/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%AE%D9%88%D8%A7%D8%B3%D8%AA%D8%A7%D8%B1-%D9%85%D8%B0%D8%A7%DA%A9%D8%B1%D9%87-%D9%85%D8%B3%D8%AA%D9%82%DB%8C%D9%85-%D8%A8%D8%A7-%DA%AF%D8%A7%D9%86%D8%AA%D8%B2-%D8%B4%D8%AF">نتانیاهو خواستار مذاکره مستقیم با گانتز شد</a>
      </h1>
      <h2>نخست‌وزیر رژیم صهیونیستی از رهبر ائتلاف آبی‌وسفید، که مامور تشکیل کابینه جدید این رژیم است، خواست تا مذاکرات مستقیم و بدون پیش‌شرط انجام دهند.</h2>
      <address><time datetime="2019-11-21T11:54:00+00:00">21 Nov 2019, 11:54</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بعد از اعلام ناکامی «بنی گانتز» رهبر حزب آبی‌وسفید در تشکیل کابینه، «بنیامین نتانیاهو» نخست‌وزیر فعلی رژیم صهیونیستی امروز (پنجشنبه) خواستار مذاکرات مستقیم با وی شد.</p>
      <p>به نوشته روزنامه «جروزالم پست» نتانیاهو در واکنش به انتقادات گانتز از خود، در صفحه توئیتر نوشت: «من به این اتهامات شخصی بی‌اساس توجهی نمی‌کنم. یک چیز را شفاف می‌گویم، من پا پیش می‌گذارم و پیشنهاد می‌دهم که مذاکرات شخصی [مستقیم] و بدون پیش‌شرط داشته باشیم».</p>
      <p>شامگاه چهارشنبه بود که گانتز - به عنوان رئیس ائتلاف آبی‌وسفید و نخست‌وزیر مکلف به تشکیل کابینه - رسما به ناکامی در این امر اذعان کرد. (جزئیات بیشتر)</p>
      <p>پیش از این «آویگدور لیبرمن» رهبر حزب «اسرائیل بیتُنا» با اعلام نپیوستن به هیچکدام از احزاب وابسته به نتانیاهو یا گانتز آب پاکی را روی دست آنها ریخته بود.</p>
      <p>با اعلام موضع لیبرمن که از سوی تقریبا تمام کارشناسان سیاسی رژیم صهیونیستی به عنوان مهره تعیین‌کننده در تشکیل کابینه ائتلافی لقب گرفته بود، احتمال برگزاری سومین انتخابات این رژیم در یک سال، قوت گرفته است.</p>
      <p>این اتفاق در حالی حادث شده که نتانیاهو هم در تاریخ بیست و نهم مهرماه از تشکیل کابینه فراگیر انصراف داد و مجوز تشکیل کابینه فراگیر را به رئیس این رژیم بازگردانده بود</p>
    </article>
  </body>
</html>