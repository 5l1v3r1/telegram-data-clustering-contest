<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/21/653972/"/>
    <meta property="og:site_name" content="Економічна правда"/>
    <meta property="article:published_time" content="2019-11-21T11:34:00+00:00"/>
    <meta property="og:title" content="Уряд додав Укрзалізницю та ще три компанії до списку стратегічних об’єктів"/>
    <meta property="og:description" content="Уряд додав до переліку об’єктів державної власності, що мають стратегічне значення для економіки і безпеки держави 4 підприємства: Укрзалізницю, Трубний інститут ім. Я. Осади, UA:Суспільне та Центральне підприємство з поводження з радіоактивними відходами."/>
  </head>
  <body>
    <article>
      <h1>Уряд додав Укрзалізницю та ще три компанії до списку стратегічних об’єктів</h1>
      <address>
        <time datetime="2019-11-21T11:34:00+00:00">21 Nov 2019, 11:34</time>
      </address>
      <p>Уряд додав до переліку об’єктів державної власності, що мають стратегічне значення для економіки і безпеки держави 4 підприємства: Укрзалізницю, Трубний інститут ім. Я.Ю.Осади, UA:Суспільне та Центральне підприємство з поводження з радіоактивними відходами.<br/><br/>Про це повідомляє прес-служба <a href="http://www.me.gov.ua/News/Detail?lang=uk-UA&amp;id=0ae8ea35-8ed9-4a4b-a14f-f4a0bc87ad5d&amp;title=-&amp;fbclid=IwAR35plwQ6D3dxLt_G81LB6zWWbBZFCYedmeJDLkczZR6kCwnNDbpyq7iXwk">Мінекономіки</a>.</p>
      <p>Як зазначається, таке рішення покликане актуалізувати діючий перелік стратегічних підприємств та посилити  контроль за ефективним використанням і збереженням їх майна.</p>
      <p>Так, до діючого переліку стратегічних  321 підприємства, урядовим рішення включені об’єкти:</p>
      <ul>
        <li>АТ Укрзалізниця - так як це підприємство входить до реєстру великих платників податків та є природним монополістом.</li>
        <li>ДП Науково-дослідний та конструкторсько-технологічний інститут трубної промисловості ім Я. Осади, - відповідає критеріям стратегічних підприємств, частка продукції яких  на загальнодержавному ринку товарів має важливе соціально економічне значення.</li>
        <li>ПАТ Національна суспільна телерадіокомпанія України - відповідає критерію стратегічного підприємтсва так як кількість працюючих працівників перевищує 5000 осіб, а також є великим платником податків.</li>
        <li>ДСП Центральне підприємство з поводження з радіоактивними відходами - відповідає аж трьом критеріям стратегічних підприємств, зокрема: внесено до категорії цивільної оборони, є підприємством, контроль за діяльністю яких з боку держави  гарантує захист громадян від наслідків впливу неконтрольованого виготовлення, використання або реалізації небезпечної продукції та є виконавцем загальнодержавних цільових науково-технічних програм і державних замовлень.</li>
      </ul>
      <p>Також уряд виключив з наявного переліку 39 об’єктів.<br/><br/>З них: 4 об’єкти Мінекономрозвитку, діяльність яких не відповідає жодному з критеріїв,  4 об'єкти, на базі яких утворено АТ "Українська залізниця", які припинені як юридичні особи та 31 об’єкт Держкомтелерадіо, реорганізовані шляхом приєднання до ПАТ "Національна суспільна телерадіокомпанія України".</p>
      <p>Зазначено, що на сьогодні законодавством не передбачена заборона на приватизацію підприємств, включених до переліку об'єктів державної власності, що мають стратегічне значення для економіки і безпеки держави.</p>
      <p>Економічна правда</p>
    </article>
  </body>
</html>