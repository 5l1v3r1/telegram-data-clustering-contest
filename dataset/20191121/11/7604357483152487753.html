<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/allochtoon-valt-neef-aan-met-machete-na-discussie-over-ramadan/"/>
    <meta property="og:site_name" content="SCEPTR"/>
    <meta property="article:published_time" content="2019-11-21T11:48:45+00:00"/>
    <meta property="og:title" content="Allochtoon valt neef aan met machete na discussie over ramadan"/>
    <meta property="og:description" content="In het Limburgse Kinrooi heeft een 24-jarige allochtoon zijn achterneef aangevallen met een machete bij een discussie over de ramadan."/>
  </head>
  <body>
    <article>
      <h1>Allochtoon valt neef aan met machete na discussie over ramadan</h1>
      <address><time datetime="2019-11-21T11:48:45+00:00">21 Nov 2019, 11:48</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>In het Limburgse Kinrooi heeft een 24-jarige allochtoon zijn achterneef aangevallen met een machete bij een discussie over het roken van joints tijdens de ramadan.<a href="https://www.hln.be/in-de-buurt/kinrooi/twintiger-valt-achterneef-aan-met-machete-drie-jaar-cel~a35ea6f2/"> Dat meldt Het Laatste Nieuws</a>. Op het moment van de feiten verbleef de allochtone jongeman bovendien illegaal in ons land. Hij werd bij verstek veroordeeld. </b>
      </p>
      <p>De feiten dateren van 11 juni 2016, maar raakten nu pas bekend. A.H., een 24-jarige man zonder verblijfspapieren, kreeg die dag een discussie met zijn achterneef A.C. (30) over het gebruik van drugs tijdens de ramadan. Volgens A.C. was het roken van joints tijdens de islamitische vastenmaand verboden, en dus gaf hij zijn jongere achterneef daarover een opmerking. </p>
      <h3>Drugs tijdens ramadan? </h3>
      <p>Maar die laatste pikte het niet dat zijn achterneef hem de les wilde spellen over het gebruik van drugs tijdens de ramadan, en de discussie liep volledig uit de hand. Op een gegeven moment haalde A.H. plots een machete van liefst 50 centimeter lang uit zijn broek en viel hij zijn achterneef aan.</p>
      <p>Een eerste slag met de machete raakte het achterhoofd van het slachtoffer. Vervolgens probeerde hij de slagen af te blokken met zijn armen, maar daarbij liep hij zware verwondingen op aan zijn onderarm, pols en ellepijp. Hij werd met spoed naar het ziekenhuis afgevoerd, maar zal toch een blijvend letsel en gedeelde invaliditeit overhouden aan de aanval. </p>
      <p>Gisteren vond in Tongeren het proces plaats van A.H., maar die daagde daarbij niet op en stuurde ook geen advocaat. Hij werd bij verstek veroordeeld tot een celstraf en een boete van 1.200 euro. Aan het slachtoffer moet hij een schadevergoeding van ruim 100.000 euro betalen<a href="https://sceptr.net/">.</a> </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/andere-toekomstige-asielcentra-extra-bewaakt-na-brandstichting-bilzen/"/>
        <a href="https://sceptr.net/2019/11/ruzie-tussen-nederland-en-belgie-over-wie-clauscentrale-mag-gebruiken/"/>
        <a href="https://sceptr.net/2019/10/tunesier-hakt-met-bijl-zijn-vrouw-in-stukken-op-straat-in-duitsland/"/>
      </related>
    </article>
  </body>
</html>