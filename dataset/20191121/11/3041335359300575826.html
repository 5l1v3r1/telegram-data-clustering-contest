<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/stin-entatiki-o-manolis-glezos-nosileyetai-me-anapneystika-provlimata/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T11:53:09+00:00"/>
    <meta property="og:title" content="Μανώλης Γλέζος : Νοσηλεύεται στην εντατική με οξεία αναπνευστική ανεπάρκεια"/>
    <meta property="og:description" content="Στην εντατική ο Μανώλης Γλέζος – Νοσηλεύεται με αναπνευστικά προβλήματα"/>
  </head>
  <body>
    <article>
      <h6 class="kicker">Επιδεινώθηκε η υγεία του</h6>
      <h1>Μανώλης Γλέζος : Νοσηλεύεται στην εντατική με οξεία αναπνευστική ανεπάρκεια</h1>
      <h2>Ο Μανώλης Γλέζος νοσηλεύεται στην εντατική μονάδα του ΝΙΜΤΣ με οξεία αναπνευστική ανεπάρκεια</h2>
      <address><time datetime="2019-11-21T11:53:09+00:00">21 Nov 2019, 11:53</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Μανώλης Γλέζος νοσηλεύεται στην εντατική μονάδα του ΝΙΜΤΣ με οξεία αναπνευστική ανεπάρκεια.</p>
      <p>Ο κ. Γλέζος νοσηλευόταν με αναπνευστικά προβλήματα στην παθολογική κλινική του νοσοκομείου αλλά λόγω της επιδείνωσης της κατάστασης του οι θεράποντες ιατροί αποφάσισαν σήμερα τη μεταφορά του στην εντατική.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Τον ήρωα της Εθνικής Αντίστασης επισκέφθηκε στην εντατική ο υπουργός Υγεία Βασίλης Κικίλιας, ο οποίος συνομίλησε με τον ίδιο και τους θεράποντες ιατρούς του.</p>
      <p>Ο Μανώλης Γλέζος γεννήθηκε στην Νάξο το 1922. Είναι δημοσιογράφος, συγγραφέας και ηγετικό στέλεχος της Αριστεράς. Μαζί με τον Απόστολο Σάντα υπήρξαν οι πρωταγωνιστές μια ηρωικής πράξης που έμεινε χαραγμένη στην ελληνική ιστορία.</p>
      <p>Οι δύο νεαροί τότε κατέβασαν τη νύχτα της 30ης Μαΐου τη σημαία της ναζιστικής Γερμανίας από τον ιερό βράχο της Ακρόπολης.</p>
      <p>Μετά τον πόλεμο εργάστηκε ως δημοσιογράφος, αναλαμβάνοντας αρχισυντάκτης της εφημερίδας Ριζοσπάστης, ενώ αργότερα υπήρξε διευθυντής και της εφημερίδας Αυγής. Ωστόσο, γρήγορα συνελήφθη για τις πολιτικές τους πεποιθήσεις, φτάνοντας μάλιστα να καταδικαστεί σε θάνατο τρεις φορές. Οι συνεχείς δικαστικές του περιπέτειες μέχρι την οριστική του απαλλαγή με τη γενική αμνηστία του 1971 προκάλεσαν συχνά την αντίδραση της Ελληνικής και της διεθνούς κοινής γνώμης.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/21/greece/manolis-glezos-nosileyetai-stin-entatiki-tou-nimts/"/>
      </related>
    </article>
  </body>
</html>