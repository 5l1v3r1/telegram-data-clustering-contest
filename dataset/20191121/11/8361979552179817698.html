<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/kabmin-maye-pereglyanuti-prozhitkoviy-minimum-rishennya-sudu-novini-ukrajini-50054870.html"/>
    <meta property="og:site_name" content="НВ"/>
    <meta property="article:published_time" content="2019-11-21T11:48:00+00:00"/>
    <meta property="og:title" content="Окружний адмінсуд зобов’язав Кабмін переглянути прожитковий мінімум"/>
    <meta property="og:description" content="Окружний адмінсуд Києва визнав протиправними дії Кабміну, який встановив прожитковий мінімум на 2019 рік без науково-громадської експертизи споживчого кошика."/>
  </head>
  <body>
    <article>
      <h1>Окружний адмінсуд зобов’язав Кабмін переглянути прожитковий мінімум</h1>
      <h2>Окружний адмінсуд Києва визнав протиправними дії Кабміну, який встановив прожитковий мінімум на 2019 рік без науково-громадської експертизи споживчого кошика.</h2>
      <address>
        <time datetime="2019-11-21T11:48:00+00:00">21 Nov 2019, 11:48</time>
      </address>
      <p>Про це <a href="https://adm.ki.court.gov.ua/sud2670/pres-centr/news/830505/">повідомляє</a> прес-служба суду.</p>
      <p>Позов до Кабміну в суд подав правозахисник Станіслав Батрин.</p>
      <p>Суд також визнав протиправними дії Кабміну, який розробив та схвалив проект держбюджету на наступний рік із порушенням порядку встановлення розміру прожиткового мінімуму та інших соціальних стандартів і гарантій.</p>
      <p>«У своєму рішенні Окружний адміністративний суд міста Києва зобов’язав Кабінет Міністрів України встановити прожитковий мінімум відповідно до положень законів України «Про прожитковий мінімум» та «Про державні соціальні стандарти та державні соціальні гарантії», — йдеться в повідомленні.</p>
      <p>Нагадаємо, зараз прожитковий мінімум на одну особу з розрахунку на місяць становить 1936 грн. З 1 грудня він збільшиться до 2027 гривень. Наступне збільшення<a href="https://nv.ua/ukr/biz/finance/rada-priynyala-derzhbyudzhet-2020-novini-ukrajini-50053513.html"> заплановане на 1 липня (2118 гривень)</a>.</p>
    </article>
  </body>
</html>