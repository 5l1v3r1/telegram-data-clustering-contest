<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/lifearts/lifestyle/grigoris-vallianatos-sto-londino-imoun-synodos-kyrion/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T11:27:18+00:00"/>
    <meta property="og:title" content="Γρηγόρης Βαλλιανάτος : Στο Λονδίνο ήμουν συνοδός κυρίων"/>
    <meta property="og:description" content="Γρηγόρης Βαλλιανάτος : Στο Λονδίνο ήμουν συνοδός κυρίων"/>
  </head>
  <body>
    <article>
      <h6 class="kicker">Επί πληρωμή</h6>
      <h1>Γρηγόρης Βαλλιανάτος : Στο Λονδίνο ήμουν συνοδός κυρίων</h1>
      <h2>«Για μια περίοδο ήμουν συνοδός, πληρωνόμουν για να κάνω σεξ» αποκάλυψε σε συνέντευξή του</h2>
      <address><time datetime="2019-11-21T11:27:18+00:00">21 Nov 2019, 11:27</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Για τις δυσκολίες που αντιμετώπισε όταν τη δεκαετία του ’80 διαγνώστηκε οροθετικός και το δήλωσε δημόσια μίλησε μεταξύ άλλων, ο δημοσιογράφος και ακτιβιστής Γρηγόρης Βαλλιανάτος, σε μία εφ΄όλης της ύλης συνέντευξη, στην εκπομπή της Ελεονώρας Μελέτη.</p>
      <p>Ο γνωστός δημοσιογράφος και ακτιβιστής και αντιπρόεδρος της Φιλελεύθερης Συμμαχίας κάθισε στην πολυθρόνα του late night talk show και μίλησε για τον ρατσιμό, το AIDS, για την ηγουμένη αδερφή του, η οποία όπως είπε προσεύχεται για εκείνον και τέλος για τον άδικο χαμό του Ζακ Κωστόπουλου.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p><i>«Ήθελα να είμαι η φωνή των ανθρώπων που δεν έχουν»</i> δήλωσε χαρακτηριστικά αναφορικά με τη δράση και τις ενέργειές του υπέρ των δικαιωμάτων των ομοφυλοφίλων -και όχι μόνο-, ενώ με αφορμή το ότι έχει επανειλημμένως μιλήσει ανοιχτά για το ότι είναι οροθετικός, ο Γρηγόρης Βαλλιανάτος έκανε μια μικρή αναδρομή στα χρόνια που το να έχει κανείς AIDS θεωρούνταν «στίγμα» και ήταν φυσικά δακτυλοδεικτούμενος.</p>
      <p><i>«Όταν έχεις καλή σεξουαλική ζωή, δεν έχεις νεύρα και αρνητική διάθεση. Είμαι ευγενικός άνθρωπος, αλλά εύκολα γίνομαι αλήτης. Η αδερφή μου είναι ηγουμένη και την ευχαριστώ που προσεύχεται για μένα»</i> είπε μεταξύ άλλων ο Γρηγόρης Βαλλιανάτος.</p>
      <h3>Ο Γρηγόρης Βαλλιανάτος μιλώντας στην εκπομπή της Ελεονώρας Μελέτη, αποκάλυψε πως υπήρξε μία περίοδος στη ζωή του, που εργαζόταν ως συνοδός.</h3>
      <p>
        <i>«Ο πατέρας μου έλεγε ότι δεν συμφωνεί με αυτά που κάνω, αλλά μου είπε ότι αν ήταν ομοφυλόφιλος θα έκανε τα ίδια.</i>
      </p>
      <p>
        <i>Στο Λονδίνο για μια περίοδο ήμουν συνοδός, πληρωνόμουν για να κάνω σεξ. Μια μέρα απλά το σταμάτησα. Είχα δηλώσει με χιούμορ ότι έχω πάει με λίγο λιγότερο από 10.000 άντρες.</i>
      </p>
      <p>
        <i>Ήταν σαν σπορ το να κάνεις σεξ. Δεν ερωτευόσουν. Ήταν σαν να παίζεις μια παρτίδα τένις.</i>
      </p>
      <p><i>Δεν ήταν κάτι που το συζητούσαμε και μας απασχολούσε. Σε όλους κοινοποιούσα ότι ήμουν οροθετικός»</i> είπε χαρακτηριστικά ο Γρηγόρης Βαλλιανάτος.</p>
      <h4>Σχετικά με την κοινότητα ΛΟΑΤΚΙ, ο Γρηγόρης Βαλλιανάτος ανέφερε μεταξύ άλλων:</h4>
      <p>
        <i>«Είναι άνθρωποι που έχουν δικαίωμα, που δεν μπορούν να χαρακτηρίζονται από το πώς βλέπουν τον εαυτό τους ή τον άλλον σε σχέση με τον έρωτα.</i>
      </p>
      <p>
        <i>Είναι πολίτες ίδιας κατηγορίας, απαιτούν τα δικαιώματά τους και θα τα βρουν. Στη λίστα των ανθρώπων που υιοθετούν πρέπει να μπουν και τα ομόφυλα ζευγάρια».</i>
      </p>
      <p>Όσο για το αν έχει κάνει σύμφωνο συμβίωσης, ο Γρηγόρης Βαλλιανάτος απάντησε πως δεν έχει κάνει ακόμα, αλλά ότι θα το κάνει.</p>
      <h3>Τέλος, μιλώντας για τον Ζακ Κωστόπουλο, ο Γρηγόρης Βαλλιανάτος τον χαρακτήρισε «μια ηρωική και συγκινητική προσωπικότητα».</h3>
      <p>Ένα από τα θέματα που συζητήθηκε ήταν και ο χαμός του Ζακ Κωστόπουλου τον Σεπτέμβριο του 2018, έπειτα από τον άγριο ξυλοδαρμό του από αστυνομικούς, ένα περιστατικό που συγκλόνισε και πήρε μεγάλες διαστάσεις με μηνύσεις, ιατροδικαστικά πορίσματα αλλά και κωλυσιεργία σε επίπεδο ποινών.</p>
      <p>Όπως ανέφερε ο Γρηγόρης Βαλλιανάτος :</p>
      <p>«<i>δεν έχει οριστεί ακόμη η δίκη. Ντρέπομαι για την προηγούμενη κυβέρνηση που δεν βοήθησε σε αυτό, δεν έχουν κατηγορηθεί άνθρωποι για αυτά που έγιναν.</i></p>
      <p>
        <i>Υπάρχει μια ιατροδικαστική έκθεση που λέει ότι κάποιος σκοτώθηκε από το ξύλο που του έριξαν και οι 6 άνθρωποι που θα πάνε στο δικαστήριο δεν έχουν κατηγορηθεί για φόνο! Αυτό είναι μια γελοιότητα (…)</i>
      </p>
      <p>
        <i>Ο Ζακ γνώρισε τη μεγαλύτερη σκληρότητα που διαθέτει αυτή η χώρα και τη μεγαλύτερη αλητεία στα χέρια των αρχών»</i>
      </p>
      <h3>Δείτε παρακάτω το σχετικό βίντεο με όσα δήλωσε ο Γρηγόρης Βαλλιανάτος:</h3>
      <figure>
        <iframe src="https://www.youtube.com/embed/awiU1C04_Dg" width="640" height="360" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>