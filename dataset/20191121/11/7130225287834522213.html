<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/eve-yaklasmamasi-yonunde-tedbir-karari-alindi-saban-vatan-a-annesinin-sikayeti-uzerine-tehdit-sorusturmasi-890130"/>
    <meta property="og:site_name" content="Onedio"/>
    <meta property="article:published_time" content="2019-11-21T11:55:02+00:00"/>
    <meta property="og:title" content="Eve Yaklaşmaması Yönünde Tedbir Kararı Alındı: Şaban Vatan’a Annesinin Şikayeti Üzerine 'Tehdit' Soruşturması"/>
    <meta property="og:description" content="Rabia Naz Vatan'ın babası Şaban Vatan hakkında, annesi Fikriye Vatan'ı tehdit ettiği iddiasıyla soruşturma başlatıldı. Savcılık, Şaban Vatan'ın annesi..."/>
  </head>
  <body>
    <article>
      <h1>Eve Yaklaşmaması Yönünde Tedbir Kararı Alındı: Şaban Vatan’a Annesinin Şikayeti Üzerine 'Tehdit' Soruşturması</h1>
      <address><time datetime="2019-11-21T11:55:02+00:00">21 Nov 2019, 11:55</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Rabia Naz Vatan'ın babası Şaban Vatan hakkında, annesi Fikriye Vatan'ı tehdit ettiği iddiasıyla soruşturma başlatıldı. Savcılık, Şaban Vatan'ın annesi Fikriye Vatan'ın evine 1 ay süreyle yaklaşmaması yönünde tedbir kararı aldı.</h4>
      <figure>
        <img src="https://img-s1.onedio.com/id-5dd679b075678b1b3bd8579a/rev-0/w-500/s-6676eb02cc7808066321f9e339214514f96c0103.jpg"/>
      </figure>
      <p>DHA'da yer alan habere göre, Rabia Naz'ın ölümüyle ilgili soruşturma sürerken, Şaban Vatan'ın annesi Fikriye Vatan, dün jandarmaya giderek oğlu tarafından tehdit edildiğini öne sürüp, şikâyetçi oldu.</p>
      <h3>"Psikolojisi bozuldu, bizi tehdit ediyordu"</h3>
      <figure>
        <img src="https://img-s2.onedio.com/id-5dd677dc37ba9f3e3a18989b/rev-0/w-500/s-109334e7299326afa0d7f5018615a727e4827827.jpg"/>
        <figcaption>Fikriye Vatan, jandarmaya verdiği ifadesinde, torunu Rabia Naz'ın hayatını kaybetmesinin ardından oğlunun psikolojisinin bozulduğunu, kendisi ve diğer oğlu Muhammet Vatan'ı, kızının ölümünden sorumlu tuttuğunu, bu nedenle de sıkça eve gelip kendilerini tehdit ettiğini belirtti.</figcaption>
      </figure>
      <h3>Anne Fikriye Vatan, oğlunun evine gelmesini istemediğini söyledi</h3>
      <figure>
        <img src="https://img-s2.onedio.com/id-5dd6781d53b04acb39e4ad49/rev-0/w-500/s-5d4f07cd87bd70e9fa8376943ce5eee60cdb31df.jpg"/>
        <figcaption>Fikriye Vatan, oğlu Şaban Vatan'ın Eynesil ilçesindeki evine ara ara geldiğini, "Kızımı siz öldürdünüz, nasıl can vereceksin, öleceğini mi zannediyorsun, diğer oğluna sahip çıkıyorsun ama bana sahip çıkmıyorsun, oğlun Muhammet'i öldüreceğim" diyerek hakaret ve tehditlerde bulunduğunu öne sürdü. İlçede yaklaşık 1 ay önce de evde bulunan ruhsatsız av tüfeğini gizlice aldığını ileri sürdüğü Şaban Vatan'ın davranışları ile tehditlerinden rahatsız olduğunu anlatan <a href="https://onedio.com/etiket/anne/5a27dd7fae4a8535128011c9">anne</a> Fikriye Vatan, oğlunun evine gelmesini istemediğini söyledi.</figcaption>
      </figure>
      <h3>Görele Cumhuriyet Savcılığı, Şaban Vatan hakkında tehdit suçlamasıyla soruşturma başlattı.</h3>
      <figure>
        <img src="https://img-s1.onedio.com/id-5dc840d9c77c45c329cce198/rev-0/w-500/s-89c02dc08655b3e421afa4a561234f54fd1e4d0a.jpg"/>
        <figcaption>Savcılık, Şaban Vatan'ın annesi Fikriye Vatan'ın evine 1 ay süreyle yaklaşmaması yönünde tedbir kararı aldı.</figcaption>
      </figure>
      <h3>Gözaltına alınmıştı</h3>
      <figure>
        <img src="https://img-s2.onedio.com/id-5dd678942d490e5c3ac96d93/rev-0/w-500/s-839980c306ec287c908804ba6bac0f05a724693b.jpg"/>
        <figcaption>Şaban Vatan, soruşturmanın tanığı Mürsel Küçükal'ı "ifadesini değiştirmeye zorladığı" suçlamasıyla gözaltına alınmış ve adli kontrol şartıyla serbest bırakılmıştı.</figcaption>
      </figure>
    </article>
  </body>
</html>