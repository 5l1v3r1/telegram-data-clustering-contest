<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/zlatans-agent-i-mote-med-milan-om-kontrakt/"/>
    <meta property="og:site_name" content="DN.SE"/>
    <meta property="article:published_time" content="2019-11-21T11:20:20+00:00"/>
    <meta property="og:title" content="Zlatans agent i möte med Milan om kontrakt"/>
    <meta property="og:description" content="Zlatan Ibrahimovics agent i möte med Milan om kontrakt"/>
  </head>
  <body>
    <article>
      <h1>Zlatans agent i möte med Milan om kontrakt</h1>
      <address><time datetime="2019-11-21T11:20:20+00:00">21 Nov 2019, 11:20</time> by <a rel="author" href="https://www.dn.se/av/jesper-thedeen/" target="_blank">Jesper Thedéen</a></address>
      <p>
        <b>Kan Zlatan Ibrahimovic vara på väg tillbaka till italienska Milan? <br/>Enligt samstämmiga uppgifter i italiensk press ska svensken ha fått ett kontraktsförslag från klubben. </b>
      </p>
      <p>”Zlatan kommer hem”. </p>
      <p>Det är rubriken som pryder den italienska tidningen Gazetta dello Sports förstasida under torsdagen. Tidigare i november gav Zlatan Ibrahimovic beskedet att han lämnar Los Angeles Galaxy och sedan dess har det spekulerats kring en framtid i de italienska klubbarna Milan, Napoli och Bologna. </p>
      <p><b>Nu ska Zlatans agent, Mino Raiola,</b> ha träffat Milans Zvonimir Boban för att diskutera svenskens eventuella framtid i klubben. Enligt uppgifter till <a href="https://www.gazzetta.it/Calcio/Serie-A/Milan/20-11-2019/ibra-offerta-milan-6-mesi-possono-diventare-18-3501253964628.shtml">Gazetta dello Sport </a>och <a href="https://www.corriere.it/sport/19_novembre_20/ibrahimovic-milan-segreti-dell-incontro-raiola-boban-07803a4a-0bd4-11ea-a21c-9507e0a03cd5.shtml">Corriere della Sera</a> ska Milan ha erbjudit Zlatan ett kontrakt över sex månader som kan förlängas till 18 månader, vilket i så fall skulle betala svensken sex miljoner euro, omkring 60 miljoner kronor. </p>
      <p>Enligt den förstnämnda tidningen ska dessutom Boban ringt Zlatan för att diskutera svenskens eventuella framtid i klubben. <a href="https://gianlucadimarzio.com/it/calciomercato-milan-ibrahimovic-news-20-novembre-2019">Sky Sport Italias Gianluca Di Marzio</a>, som brukar vara trovärdig med sina uppgifter, skriver å sin sida att Zlatan vill ha mycket pengar för att komma till Milan vilket ska göra affären svårare att genomföra.  </p>
      <p>Zlatan har spelat för Milan tidigare i sin karriär, från 2010-2012, och var då med och vann Serie A-titeln med klubben. </p>
      <p>
        <a href="https://www.dn.se/sport/fotboll/zlatan-saknar-knappast-alternativ-milan-hetaste-tipset/">Läs mer: Zlatan saknar knappast alternativ – Milan hetaste tipset</a>
      </p>
    </article>
  </body>
</html>