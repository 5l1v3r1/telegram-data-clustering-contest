<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/zvezdini-problemi-bez-dvojice-u-kaunasu-moramo-da-pronadjemo-rezerve-393332.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T11:04:00+00:00"/>
    <meta property="og:title" content="Zvezdini problemi, bez dvojice u Kaunasu: &quot;Moramo da pronađemo rezerve&quot;"/>
    <meta property="og:description" content="Gavrilović očekuje težak meč."/>
  </head>
  <body>
    <article>
      <h1>Zvezdini problemi, bez dvojice u Kaunasu: "Moramo da pronađemo rezerve"</h1>
      <h2>Gavrilović očekuje težak meč.</h2>
      <address><time datetime="2019-11-21T11:04:00+00:00">21 Nov 2019, 11:04</time> by <a rel="author">Aleksandar Obrenović</a></address>
      <p>Crvena zvezda večeras gostuje Žalgirisu, ekipi koja je uvek neugodna na svom terenu i koja je favorit u večerašjem meču.<br/><br/>Svoje viđenje pred ovaj meč dao je Andrija Gavrilović, trener Crvene zvezde mts.<br/><i><br/>"Naredna utakmica još jedna teška, dolazi nam ponovo u vrlo kratkom roku, nakon novog putovanja, i to protiv ekipe koja takođe ulazi u ovaj meč nakon uzastopna poraza u Evroligi. To znači samo jedno, moramo da budemo spremni i da odgovorimo na terenu na njihovu reakciju, jer će Žalgiris izaći sa ogromnim motivom i energijom na teren. Mi sa naše strane moramo da pronađemo rezerve i da odigramo dobru utakmicu odgovorimo našom energijom. U protokolu nam je 14 igrača, očekuje nas trening večeras nakon još jednog dugog puta, i nakon njega ćemo da odredimo sa kojim snagama ćemo izaći na teren u Kaunasu</i>", rekao je trener Gavrilović juče.<br/><br/>Svoje mišljenje pred ovaj meč dao je i Branko Lazić.<br/><i><br/>"Sledeći protivnik je ekipa Žalgirisa, ekipa koja je zamalo napravila veliki preokret protiv Panatianikosa u utorak uveče. Sigurno da imaju veliki motiv i veliku energiju i želju da prekinu niz od tri poraza, uz to igraju na svom terenu, i u ovako kratkom roku to je prednost koja nije mala. Znamo odakle nam preti opasnost, ekipa ima dosta igrača iz prethodne sezone, imaju odličnu atmosferu u hali, ali sve će biti mnogo lakše ako budemo čvrsti i bez padova u igri"</i>, rekao je kapiten.<br/><br/>Džejms Gist ni ovoga puta nije u sastavu, a nema ni Stratosa Perperoglua.</p>
      <p>Izvor: Sportske.net</p>
    </article>
  </body>
</html>