<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/veronika-arichteva-z-3v1-se-vraci-do-stardance-na-parketu-zatanci-pro-dobrou-vec"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="Veronika Arichteva z 3v1 se vrací do StarDance: Na parketu zatančí pro dobrou věc"/>
    <meta property="og:description" content="Veronika Arichteva (33) z tria 3v1 se po roce vrací na parket. Herečce v soutěži StarDance roku 2018 uteklo finále jen o vlásek a nyní přichází společně s Veronikou Khek Kubařovou (32) a Dominikem Vodičkou (23) zatančit pro dobrou věc. prozradila, jaké pocity ze svého návratu má."/>
  </head>
  <body>
    <article>
      <h6 class="kicker">stardance 2019</h6>
      <h1>Veronika Arichteva z 3v1 se vrací do StarDance: Na parketu zatančí pro dobrou věc</h1>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/2e/dc/2edc279-247371-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Veronika Arichteva se vrací do StarDance.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/67/36/6736916-199315-img-1284-2560x0-shrink.jpg"/>
          <figcaption>Veronice v loňském roce uteklo finále jen o vlásek.<cite>extra.cz/ Fričová Nikola</cite></figcaption>
        </figure>
        <figure>
          <img src="https://www.extra.cz/images/thumbs/04/5d/045d1bb-247373-c-2560x0-shrink.png"/>
          <figcaption>Letos se vrací na místo činu.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/50/a6/50a62ca-247372-b-2560x0-shrink.png"/>
          <figcaption>Veronika Arichteva znovu v tanečních střevících.<cite>Instagram</cite></figcaption>
        </figure>
        <figcaption>
          <a href="https://www.extra.cz/veronika-arichteva-z-3v1-se-vraci-do-stardance-na-parketu-zatanci-pro-dobrou-vec/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Veronika Arichteva (33) z tria 3v1 se po roce vrací na parket. Herečce v soutěži StarDance roku 2018 uteklo finále jen o vlásek a nyní přichází společně s Veronikou Khek Kubařovou (32) a Dominikem Vodičkou (23) zatančit pro dobrou věc. prozradila, jaké pocity ze svého návratu má.</b>
      </p>
      <p>Sobotní díl <a href="https://www.extra.cz/tema/stardance">StarDance</a> bude velmi výjimečný. Tanečníci budou na parketu podávat ty nejlepší výkony pro <a href="https://www.extra.cz/tema/centrum-paraple">Centrum Paraple</a>, které pomáhá lidem ochrnutým po poškození míchy následkem úrazu nebo onemocnění v průběhu života a jejich rodinám. I proto se páry před porotu nepostaví samy, každý z nich si mohl přizvat někoho na pomoc.</p>
      <p>Dominik Vodička a <a href="https://www.extra.cz/tema/veronika-kubarova">Veronika Kubařová</a> se rozhodli obrátit na <a href="https://www.extra.cz/tema/veronika-arichteva">Veroniku Arichtevu</a>, která stejný kolotoč tréninků a vyřazovacích večerů absolvovala v loňském roce. Finále jí tehdy uteklo jen o vlásek a herečka se svěřila s pocity, jaké z návratu na taneční parket má.</p>
      <related>
        <a href="https://www.extra.cz/ucastnici-stardance-padaji-jako-svestky-tentokrat-skoncil-v-nemocnici-dominik-vodicka"/>
      </related>
      <p>Pro Arichtevu jsou tréninky sice náročné, na charitativní večer se ale těší. <b>„Já se po roce vracím na místo činu. Právě teď stojím před Českou televizí, mám trénink a v sobotu se uvidíme ve StarDance, kde společně s Verunkou, s Dominikem a s Péťou budeme tančit pro Centrum Paraple,“</b> řekla herečka ve videu na Instagramu.</p>
      <p><b>„Mně samozřejmě velmi lichotí, že Verča s Dominikem mají ke mně takovou důvěru, když v sobotu budu tančit ča-ča. Ale musím se přiznat, že dneska ráno, poté, co jsem asi 10 minut velmi pomalým krokem scházela schody, tak se mi hodně intenzivně vrátil pocit toho mého působení tady ve StarDance,“</b> dodala s úsměvem herečka, kterou tréninky po tak dlouhé době od soutěže fyzicky zmáhají.</p>
    </article>
  </body>
</html>