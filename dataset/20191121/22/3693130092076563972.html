<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/teror-orgutu-pkk-kck-hukumlulerine-not-kagitlariyla-bilgi-aktaran-avukat-tutuklandi-1210227.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T22:07:00+00:00"/>
    <meta property="og:title" content="Terör örgütü PKK/KCK hükümlülerine not kağıtlarıyla bilgi aktaran avukat tutuklandı"/>
    <meta property="og:description" content="Balıkesir'de cezaevinde tutuklu ve hükümlü bulunan terör örgütü PKK/KCK mensuplarına not kağıtlarıyla bilgi aktarımı yaptığı öne sürülen avukat tutuklandı."/>
  </head>
  <body>
    <article>
      <h1>Terör örgütü PKK/KCK hükümlülerine not kağıtlarıyla bilgi aktaran avukat tutuklandı</h1>
      <h2>Balıkesir'de cezaevinde tutuklu ve hükümlü bulunan terör örgütü PKK/KCK mensuplarına not kağıtlarıyla bilgi aktarımı yaptığı öne sürülen avukat tutuklandı.</h2>
      <address>
        <time datetime="2019-11-21T22:07:00+00:00">21 Nov 2019, 22:07</time>
      </address>
      <p><b>Balıkesir Cumhuriyet Başsavcılığınca </b>örgütün cezaevi yapılanmasına yönelik soruşturma kapsamında, PKK/KCK'nın iç ve dış koordinasyonunda faaliyet gösterdiği şüphesiyle İzmir Barosuna kayıtlı avukat F.Ş. hakkında yakalama kararı çıkarıldı.</p>
      <p><b>İl Emniyet Müdürlüğü Terörle Mücadele Şubesi </b>ekiplerince bu kişinin İzmir'deki evi ve iş yerinde yapılan aramalarda örgüte ait çeşitli dijital materyaller, 10'u hakkında toplatma kararı bulunan 13 örgütsel içerikli kitap ele geçirildi.</p>
      <p>Balıkesir'deki cezaevinde bulunan<b> PKK/KCK'lı </b>tutuklu ve hükümlülere küçük not kağıtları ile bilgi aktarımı yaptığı iddiasıyla gözaltına alınan F.Ş, işlemlerinin ardından sevk edildiği adliyede nöbetçi hakimlikçe tutuklandı.</p>
      <p>Ayrıca, cezaevinde bulunan bir hükümlü hakkında da aynı suçtan işlem yapıldığı öğrenildi.</p>
    </article>
  </body>
</html>