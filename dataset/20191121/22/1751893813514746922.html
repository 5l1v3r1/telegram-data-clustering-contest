<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/notizie/cronaca/19_novembre_22/incendio-navigli-due-persone-morte-le-fiamme-villetta-fbc3d84c-0cf5-11ea-a4ca-70fa95996bd0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="Milano, incendio sui Navigli: morti tra le fiamme due giovani fidanzati"/>
    <meta property="og:description" content="Ancora da chiarire le cause del rogo. Quando i i vigili del fuoco hanno spento il rogo hanno trovato i corpi di una coppia di giovani fidanzati. L’incendiop è partito dal tetto dell’edificio"/>
  </head>
  <body>
    <article>
      <h1>Milano, incendio sui Navigli: morti tra le fiamme due giovani fidanzati</h1>
      <h2>La coppia, di 29 e 27 anni, è stata sorpresa nel sonno dalle fiamme all’interno della villetta di due piani che stava ristrutturando. Salva una terza persona. Il rogo è divampato alle 3.30 nel sottotetto dell’abitazione forse per un corto circuito</h2>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author">Marco Persico</a></address>
      <p>Due giovani di 29 e 27 anni sono morti nell’incendio del sottotetto di una villetta di due piani divampato, nel cuore della notte tra giovedì e venerdì, nella zona dei Navigli, al civico 156 di Alzaia Naviglio Grande, proprio accanto alla Canottieri Milano. Quando i vigili del fuoco hanno spento il rogo, hanno trovato i corpi di un uomo e di una donna. Gli operatori del 118 hanno tentato di rianimarli, ma inutilmente: erano già morti, uccisi dalle fiamme e dal fumo che aveva ormai invaso l’intera casa. Una terza persona, invece, si è salvata e non ha avuto bisogno di cure mediche.</p>
      <slideshow>
        <figure>
          <img src="https://images2-milano.corriereobjects.it/methode_image/2019/11/22/Milano/Foto%20Gallery/14160463_MGTHUMB-INTERNA.jpg"/>
          <figcaption>Milano, l?incendio sui Navigli: le foto</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/22/Milano/Foto%20Gallery/14160459_MGTHUMB-INTERNA.jpg"/>
          <figcaption>Milano, l?incendio sui Navigli: le foto</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/22/Milano/Foto%20Gallery/14160445_MGTHUMB-INTERNA.jpg"/>
          <figcaption>Milano, l?incendio sui Navigli: le foto</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/22/Milano/Foto%20Gallery/14160449_MGTHUMB-INTERNA.jpg"/>
          <figcaption>Milano, l?incendio sui Navigli: le foto</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/22/Milano/Foto%20Gallery/14160451_MGTHUMB-INTERNA.jpg"/>
          <figcaption>Milano, l?incendio sui Navigli: le foto</figcaption>
        </figure>
        <figcaption>Milano, l?incendio sui Navigli: le foto</figcaption>
      </slideshow>
      <h4>La prima ipotesi</h4>
      <p>L’allarme è stato lanciato da una vicina di casa. ha visto le fiamme e il fumo salire dal tetto della villetta e ha chiamato i vigili del fuoco. Il tragico incendio sarebbe partito, intorno alle tre e mezza, dal secondo piano dell’abitazione che si affaccia sul Naviglio Grande mentre le due giovani vittime stavano dormendo profondamente al piano terra. Le fiamme potrebbero essere state innescate da un corto circuito, avvenuto nel sottotetto, perché sembra che nell’abitazione fossero in corso dei lavori di ristrutturazione.</p>
      <h4>Chi sono le vittime</h4>
      <p>I due giovani uccisi nel sonno dall’incendio divampato nel cuore della notte nella loro abitazione erano un 29enne originario di La Spezia e una ragazza di 27 di Milano. I vigili del fuoco sono riusciti a salvare una terza persona, parente della giovane, di 59 anni, che non ha avuto bisogno di cure mediche. L’autorità giudiziaria ha affidato gli accertamenti tecnici al Comando provinciale dei vigili del fuoco, mentre le indagini sono a cura dei carabinieri.</p>
    </article>
  </body>
</html>