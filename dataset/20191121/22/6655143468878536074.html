<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/cronaca/pezzi-di-intonaco-gi%C3%B9-dal-ponte-ferroviario-strada-chiusa-1.4899611"/>
    <meta property="og:site_name" content="La Nazione"/>
    <meta property="article:published_time" content="2019-11-21T22:56:00+00:00"/>
    <meta property="og:title" content="Pezzi di intonaco giù dal ponte ferroviario, strada chiusa"/>
    <meta property="og:description" content="Chiuso il tratto di strada sottostante. Circolazione in direzione di Pisa e Collesalvetti deviata"/>
  </head>
  <body>
    <article>
      <h1>Pezzi di intonaco giù dal ponte ferroviario, strada chiusa</h1>
      <h2>Chiuso il tratto di strada sottostante. Circolazione in direzione di Pisa e Collesalvetti deviata</h2>
      <address>
        <time datetime="2019-11-21T22:56:00+00:00">21 Nov 2019, 22:56</time>
      </address>
      <p>Livorno 21 novembre 2019 - Per la <b>caduta di pezzi di intonaco</b> e pezzi di calcestruzzo dal <b>ponte ferroviario </b>di via Firenze direzione nord a Livorno, è stato <b>chiuso questa </b>sera, giovedì 21 novembre, il <b>tratto di strada </b>che va dallo svincolo del ponte Genova a dopo il sottopasso. La decisione è stata presa dopo il sopralluogo dei vigili del fuoco e dei tecnici della protezione civile del Comune.</p>
      <p>Non è ancora possibile sapere quanto durerà la chiusura del tratto di strada che va dallo svincolo del ponte Genova a dopo il sottopasso. La polizia municipale, che presidierà il posto e devierà il traffico, invita i cittadini a non cercare di andare verso Pisa o verso Collesalvetti da questo tratto stradale.<br/>Venerdì i tecnici delle Ferrovie dello Stato faranno una serie di verifiche per capire il tipo di intervento necessario a mettere in sicurezza il ponte e la sua durata dei lavori .<br/><i><b>M.D.</b></i><br/><br/> </p>
      <p>© Riproduzione riservata</p>
    </article>
  </body>
</html>