<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960929"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T22:47:04+00:00"/>
    <meta property="og:title" content="ఏబీఎన్ ఆంధ్రజ్యోతిపై మంత్రి నారాయణస్వామి విమర్శలు"/>
    <meta property="og:description" content="ADVT"/>
  </head>
  <body>
    <article>
      <h1>ఏబీఎన్ ఆంధ్రజ్యోతిపై మంత్రి నారాయణస్వామి విమర్శలు</h1>
      <address>
        <time datetime="2019-11-21T22:47:04+00:00">21 Nov 2019, 22:47</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఏలూరు:</b> ఏబీఎన్ ఆంధ్రజ్యోతిపై మంత్రి నారాయణస్వామి పరోక్షంగా విమర్శలు చేశారు. కలెక్టర్లు, ప్రజాప్రతినిధుల పిల్లలే ఇంగ్లిష్‌ మీడియంలో చదవాలా?, సామాన్యుల పిల్లలు తెలుగు మీడియంలో చదవాలా? అంటూ ఆయన వ్యంగ్యంగా వ్యాఖ్యానించారు. కులాలు, మతాలు, ఘర్షణల గురించి ఓ పత్రికలో రాస్తున్నారని, ఆయన కొడుకు అమెరికాలో ఇంగ్లీష్‌ మీడియం చదువుకున్నాడు, ఆయన ఏమైనా మతం మార్చుకున్నాడా అని నారాయణస్వామి ప్రశ్నించారు.</p>
      <p> నారా లోకేష్‌ లండన్‌లో ఇంగ్లీష్ మీడియం చదువుకున్నాడని, ఆయన క్రిస్టియన్ మతం తీసుకున్నాడా? అని, క్రైస్తవులు వర్సెస్ హిందువులు అని వ్యాసాలు రాస్తున్నారని మంత్రి ఆరోపించారు. చంద్రబాబు హయాంలో ఎమ్మెల్యేలు, మంత్రులు, టీడీపీ నేతల్లో 80 శాతం మంది మద్యం వ్యాపారాలు చేసినవారేనన్నారు. బాబు తీరు చూస్తుంటే ఆయన మనుషులతో నాటుసారా చేయించి దానిని అమాయక ప్రజలతో తాగించి, జనం చనిపోతే వైసీపీ ప్రభుత్వం వల్లే అని ప్రచారం చేస్తారేమోనని నారాయణస్వామి చెప్పారు.</p>
    </article>
  </body>
</html>