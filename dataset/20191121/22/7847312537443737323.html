<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/historia/474032-wyjatkowy-wywiad-z-edwardem-mosbergiem-w-sieci"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T22:24:51+00:00"/>
    <meta property="og:title" content="Wyjątkowy wywiad z Edwardem Mosbergiem w &quot;Sieci&quot;: Spotykam ludzi, którzy o Holokauście dowiadują się dopiero ode mnie"/>
    <meta property="og:description" content="&quot;Proszę pana, przed wojną nie wiedziałem, co to jest antysemityzm. Do 1939 r. nie znałem tego pojęcia, nie doświadczyłem żadnej nienawiści ze strony Polaków&quot;."/>
  </head>
  <body>
    <article>
      <h1>Wyjątkowy wywiad z Edwardem Mosbergiem w "Sieci": Spotykam ludzi, którzy o Holokauście dowiadują się dopiero ode mnie</h1>
      <address><time datetime="2019-11-21T22:24:51+00:00">21 Nov 2019, 22:24</time> by <a rel="author" href="https://wpolityce.pl/autorzy/493-wsieci-tygodnik-mlodej-polski-2" target="_blank">"Sieci" - Największy konserwatywny tygodnik w Polsce</a></address>
      <p>
        <b>Proszę pana, przed wojną nie wiedziałem, co to jest antysemityzm. Do 1939 r. nie znałem tego pojęcia, nie doświadczyłem żadnej nienawiści ze strony Polaków. Mieszkaliśmy w Krakowie przy ulicy Saarego. (…) Spotykam ludzi, którzy o Holokauście dowiadują się dopiero ode mnie – zapewnia na łamach tygodnika „Sieci”, ocalały z Holokaustu Edward Mosberg.</b>
      </p>
      <p>CZYTAJ WIĘCEJ: <a href="https://wpolityce.pl/polityka/473334-w-najnowszym-numerze-sieci-wszyscy-chca-dopasc-dude">W najnowszym numerze tygodnika „Sieci”: Wszyscy chcą dopaść Dudę! Partie doskonale wiedzą, że stawka jest większa niż prezydentura</a></p>
      <p>Doświadczony przez nazistowskie zbrodnie Mosberg w rozmowie z redaktorem Jakubem Maciejewskim jasno odnosi się do polityki historycznej związanej z obozami koncentracyjnymi.</p>
      <blockquote>Nie było żadnych „polskich obozów”. Gdyby nie Niemcy, to nie byłoby partii nazistowskiej, którą oni wybierali w wolnych demokratycznych wyborach</blockquote>
      <p>—mówi Mosberg, który w wyniku wojny stracił całą rodzinę.</p>
      <blockquote>Nikt nie przeżył. Siostry zostały zabite w obozie koncentracyjnym w Stutthofie. Ojca zastrzelono w Czortkowie w 1941., matka zginęła w komorze gazowej – widziałem jak ją zabierali na śmierć</blockquote>
      <p>—wspomina.</p>
      <p>Mosberg to osoba znana z głoszenia światu prawdy o niemieckich obozach koncentracyjnych. Obecnie zaangażował się również, jak sam mówi w zwalczanie „komunizmu w USA”.</p>
      <blockquote>Bernie Sanders z Partii Demokratycznej obiecuje Amerykanom takie głupoty, jakie słyszałem w Polsce zaraz po II wojnie światowej. Młodzież wierzy, że będzie sobie szczęśliwie żyła, nie płacąc za nic, a nie wie, że za darmo to można dostać jedynie bólu głowy</blockquote>
      <p>—zaznacza.</p>
      <p>Współpracownik fundacji From the Depths zapewnia, że Niemcy nie zmienili się tuż po przegranej wojnie.</p>
      <blockquote>Zaraz po wyzwoleniu obozu w Linzu zakwaterowano mnie i mojego kolegę w jednym niemieckim domu. Tak się akurat złożyło, że był to dom, w którym kiedyś żyli rodzice Adolfa Hitlera – Klara i Alois. (…) Chcieliśmy zobaczyć, dlaczego gospodyni zasłoniła drzwi szafą i co ukrywa w pokoju. Weszliśmy na zewnątrz, kolega mnie podsadził przy oknie i omal mu z ramion nie spadłem. (…) Zajrzałem do pokoju i pierwsze, co zobaczyłem, to popiersie Adolfa Hitlera. Ale tam było więcej rzeczy, tam było właściwie całe muzeum wodza III Rzeszy i jego rodziców</blockquote>
      <p>—mówi.</p>
      <p>Mosberg dostrzega zmianę u młodszych Niemców. Uważa, że część z nich brzydzi się zbrodni swoich przodków.</p>
      <blockquote>Nie wolno karać dzieci za winy rodziców. Ale ważny jest stosunek do ich zbrodni</blockquote>
      <p>—zaznacza.</p>
      <p>Jako dobry przykład podaje tu syna Hansa Franka.</p>
      <blockquote>Jako dziecko mieszkał w okupowanym Krakowie, ale gdy dorósł zrozumiał, czego był świadkiem, to wyrzekł się swojego ojca</blockquote>
      <p>—przypomniał Mosberg.</p>
      <p>Edward Mosberg uważa, że ciągle należy przypominać o heroicznej postawie Polaków ratujących Żydów.</p>
      <blockquote>Po takich wypowiedziach, jakie miał Israel Katz, który stwierdził, że Polacy wyssali antysemityzm z mlekiem matki, historię trzeba przypominać jeszcze mocniej. Należy przypominać o takich ludziach jak rodzina Ulmów z Markowej, która przechowywała Żydów, za co została przez Niemców zabita, włącznie z dziećmi. Tłumaczę ludziom, jak wielkie to było bohaterstwo</blockquote>
      <p>—mówi.</p>
      <figure>
        <iframe src="https://www.youtube.com/embed/r4g6IWMyN7o" width="650" height="350" data-service="Youtube" scrolling="no"/>
      </figure>
      <p>
        <b>Więcej o historii Edwarda Mosberga w „Sieci”, dostępnym w sprzedaży od 18 listopada, także w <a href="https://www.wsieciprawdy.pl/aktualne-wydanie-sieci.html">formie e-wydania.</a></b>
      </p>
      <p>
        <b>Zapraszamy też do subskrypcji tygodnika w <a href="https://wpolityce.pl/historia/www.siecprzyjaciol.pl">Sieci Przyjaciół</a> i oglądania ciekawych <a href="https://wpolityce.pl/historia/www.wpolsce.pl">audycji telewizji wPolsce.pl.</a></b>
      </p>
      <figure>
        <img src="https://wpolityce.pl/p/635002"/>
      </figure>
      <p>kk</p>
    </article>
  </body>
</html>