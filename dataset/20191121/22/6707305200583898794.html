<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/adrian-celentano-conquista-pubblico-con-musica/658341/"/>
    <meta property="og:site_name" content="DiLei"/>
    <meta property="article:published_time" content="2019-11-21T22:23:10+00:00"/>
    <meta property="og:title" content="Adrian, Celentano punta tutto sulla musica. E conquista il pubblico"/>
    <meta property="og:description" content="Adriano Celentano ci riprova e punta tutto sulla musica facendo centro. Nella terza puntata di Adrian, le persone in studio applaudo e il pubblico a casa apprezza."/>
  </head>
  <body>
    <article>
      <h1>Adrian, Celentano punta tutto sulla musica. E conquista il pubblico</h1>
      <h2>Standing ovation per la terza puntata di Adrian. Celentano omaggia il pubblico con le sue canzoni</h2>
      <address>
        <time datetime="2019-11-21T22:23:10+00:00">21 Nov 2019, 22:23</time>
      </address>
      <p>Aveva promesso una terza puntata ricca di emozioni, e così è stato. Questa sera Adriano Celentano, protagonista assoluto del suo omonimo show <i>Adrian</i>, <b>ha puntato tutto sulla sua musica</b> e ha vinto.</p>
      <p>Il programma televisivo si apre con l’ingresso dello showman che saluta tutti a suon di canzoni. Il pubblico in studio sembra gradire quell’omaggio e non mancano applausi e apprezzamenti. Poi entra in studio lui, l’attesissimo <b>Biagio Antonacci</b>, uno degli ospiti della serata chiamato dopo il <a href="https://dilei.it/vip/adrian-celentano-chiama-altro-cantante-dopo-rifiuto-al-bano-carrisi/658084/">rifiuto di Al Bano</a>. È proprio insieme al cantautore e chitarrista italiano che Celentano manda<b> in visibilio il pubblico</b>, cantando sulle note delle loro canzoni più famose.</p>
      <p>Un duetto che <b>ha messo d’accordo tutti</b>, anche il pubblico a casa che attendeva con scetticismo, visti <a href="https://dilei.it/vip/adrian-celentano-flop-si-dichiara-claudia-mori-lei-tace/656486/">i flop delle precedenti puntate</a>, la registrazione di questa sera.</p>
      <p>Una puntata questa, in cui la musica è stata assoluta protagonista. Non sono mancati, certo, i soliti temi di attualità anche se questa sera Celentano si è spinto oltre, parlando anche di religione e di fatti di cronaca, seppur con discrezione e spontaneità.</p>
      <p>Dopo<b> l’atteso monologo</b>, Adriano ha accolto in studio i giornalisti<b> Scanzi, Riotta e Pigi</b> e insieme a loro, con una certa commozione ha ripercorso i primi anni della sua carriera.<br/><i>“Ma come fai, a parlare di tutto. Dove lo trovi il coraggio”,</i> ha chiesto Pigi allo showman durante la conversazione al centro dello studio. Il cantautore italiano, rivolgendosi alle persone presenti ha ammesso <i>“non avrei il coraggio di parlare di tante cose se non avessi voi”.</i> E il pubblico in delirio.</p>
      <p>Non sono mancati poi momenti di leggerezza, complice la <b>presenza del duo comico Gigi e Ross</b> e dell’attrice italiana Ilenia Pastorelli, seduti al tavolo del bar messo in scena negli studi di Mediaset.</p>
      <p>Sembra proprio che la promessa, di una puntata straordinaria, sia stata mantenuta dallo stesso Celentano, come dimostrano anche i commenti di apprezzamento sui social network. Del resto il “molleggiato”, dall’inizio del programma si è sempre impegnato affinché questa volta, nella <b>sua versione 2.0,</b> lo show fosse un successo.</p>
      <p>A partire dalla scelta degli ospiti, tra i quali si annoverano i <b>grandi nomi della televisione italiana</b> come Gerry Scotti, <a href="https://dilei.it/vip/paolo-bonolis-si-arrabbia-insulta-ex-tronista-uomini-e-donne-marco-cartasegna/658148/">Paolo Bonolis</a>, <a href="https://dilei.it/vip/video/adrian-maria-de-filippi-prende-redini-ruba-scena-adriano-celentano/655945/">Maria De Filippi</a> e Carlo Conti.</p>
      <p>Immancabile poi la presenza dell<a href="https://dilei.it/vip/nina-verdelli-compagna-alessio-boni/651365/">‘attore Alessio Boni,</a> ritornato in studio questa sera con il compito di lanciare la serie animata ideata e scritta da Celentano.</p>
      <p>Adriano questa volta ha ceduto la maschera di personaggio a favore della sua versione cantante, ed è stato <b>standing ovation.</b></p>
      <p>Che il pubblico abbia davvero dimenticato il fallimento della precedente edizione di<i> Adrian</i>? A giudicare dalle reazioni, sembrerebbe proprio di sì.</p>
      <related>
        <h4>Leggi anche</h4>
        <a href="https://dilei.it/vip/adrian-celentano-chiama-altro-cantante-dopo-rifiuto-al-bano-carrisi/658084/"/>
        <a href="https://dilei.it/vip/adrian-celentano-non-molla-dopo-flop-chiama-maria-de-filippi/654426/"/>
        <a href="https://dilei.it/vip/adrian-gerry-scotti-svela-retroscena-celentano/656589/"/>
        <a href="https://dilei.it/vip/video/adrian-maria-de-filippi-prende-redini-ruba-scena-adriano-celentano/655945/"/>
        <a href="https://dilei.it/vip/adrian-torna-tv-celentano-ci-riprova-con-due-super-ospiti/644914/"/>
      </related>
    </article>
  </body>
</html>