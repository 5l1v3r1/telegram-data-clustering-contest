<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-zdrowia/gdansk-oglosil-konkursy-na-realizacje-zadan-z-profilaktyki-zdrowia,135388.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T22:23:00+00:00"/>
    <meta property="og:title" content="Gdańsk ogłosił konkursy na realizację zadań z profilaktyki zdrowia"/>
    <meta property="og:description" content="Prezydent Gdańska ogłosiła cztery konkursy na realizację zadań z profilaktyki zdrowia. Wszystkie mają charakter otwarty. Termin składania ofert upływa 6 grudnia o godz. 15.00."/>
  </head>
  <body>
    <article>
      <h1>Gdańsk ogłosił konkursy na realizację zadań z profilaktyki zdrowia</h1>
      <address><time datetime="2019-11-21T22:23:00+00:00">21 Nov 2019, 22:23</time> by <a rel="author">PAP/JS  </a></address>
      <h4>Prezydent Gdańska ogłosiła cztery konkursy na realizację zadań z profilaktyki zdrowia. Wszystkie mają charakter otwarty. Termin składania ofert upływa 6 grudnia o godz. 15.00.</h4>
      <hr/>
      <p>Pierwszy z konkursów dotyczy m.in. skutecznej promocji szczepień obowiązkowych i zalecanych oraz badań przesiewowych, organizacji konferencji, seminariów, szkoleń z dziedziny zdrowia publicznego i szeroko rozumianej profilaktyki z zakresu HIV/AIDS. Zaplanowana kwota pieniędzy na realizację tych zadań wynosi: w 2020 r - 270 tys. zł; w 2021 r. - 70 tys. zł; w 2022 r. - 70 tys. zł.</p>
      <p>Drugi konkurs ogłoszono na realizację m.in. prowadzenia działań edukacyjnych i szkoleniowych w ramach przeciwdziałania narkomanii. Na realizację zadań objętych konkursem w 2020 r. zaplanowano 769 tys. zł.</p>
      <p>Konkurs trzeci obejmuje przeprowadzenie badań socjologicznych oceniających występowanie problemu związanego z nadużywaniem alkoholu i narkotyków w poszczególnych dzielnicach Gdańska. Miasto przeznaczy na to w 2020 r. 155 tys. zł.</p>
      <p>Czwarty konkurs dotyczy m.in. działań wieloletnich, takich jak promocja zdrowego środowiska życia i pracy czy też promocja zdrowia psychicznego. Przeznaczono na niego ponad 2,47 mln zł.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>