<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/volei/1560958/lig-kap-volei-vima-prokrisis-gia-panathinaiko-kai-olubiako/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T22:30:00+00:00"/>
    <meta property="og:title" content="Λίγκ Καπ Βόλεϊ: Βήμα πρόκρισης για Παναθηναϊκό και Ολυμπιακό"/>
    <meta property="og:description" content="Οι πράσινοι νίκησαν τον Φοίνικα Σύρου με 3-1 σετ και οι ερυθρόλευκοι 3-0 τον ΠΑΟΚ…"/>
  </head>
  <body>
    <article>
      <h1>Λίγκ Καπ Βόλεϊ: Βήμα πρόκρισης για Παναθηναϊκό και Ολυμπιακό</h1>
      <address><time datetime="2019-11-21T22:30:00+00:00">21 Nov 2019, 22:30</time> by <a rel="author">Πετρούτσου Μαρία</a></address>
      <p>
        <b>Οι πράσινοι νίκησαν τον Φοίνικα Σύρου με 3-1 σετ και οι ερυθρόλευκοι 3-0 τον ΠΑΟΚ…</b>
      </p>
      <p>Ο Παναθηναϊκός νίκησε τον Φοίνικα Σύρου με 3-1 σετ στην πρώτη τους μονομαχία στην ιστορία του Λιγκ Καπ Νίκος Σαμαράς και έκανε το πρώτο βήμα για την πρόκριση στους διπλούς τελικούς για πρώτη φορά στην ιστορία του.</p>
      <p>Λίγες ημέρες μετά την ήττα από τον Φοίνικα στο πρωτάθλημα ο Παναθηναϊκός βελτίωσε την υποδοχή, ήταν αποτελεσματικός στο σερβίς του, έκανε λιγότερα λάθη και με όπλο το μπλοκ που του απέφερε 17 πόντους πήρε τη νίκη με 3-1 σετ σε έναν αγώνα που σημαδεύτηκε από τρεις διακοπές λόγω νερών που έπεφταν από την οροφή του γυμναστηρίου του Αγίου Θωμά στο Μαρούσι.</p>
      <p>Το δεύτερο ραντεβού των δύο ομάδων θα γίνει στις 4 Δεκεμβρίου στη Σύρο όπου ο Παναθηναϊκός θα χρεαστεί δύο σετ για την πρόκριση, ενώ για να οδηγηθούμε σε χρυσό σετ 15 πόντων θα πρέπει ο Φοίνικας να νικήσει με 3-0 ή 3-1 σετ.</p>
      <figure>
        <img src="https://www.neakriti.gr/files/2019-11-21/PAO2.jpg"/>
      </figure>
      <p>Ο Παναθηναϊκός μπήκε δυνατά και με πιο αποτελεσματική επίθεση προηγήθηκε 11-7. Με τους Ανδρεόπουλο και Παβλίσεβιτς να διαφωνούν έντονα για τη φάση που έγινε το 16-12 για τον Παναθηναϊκό δέχτηκαν από μία κόκκινη κάρτα (17-13). Οι πράσινοι κατάφεραν να κάνουν το 20-15 με το χαμένο σερβίς του Μήλη. Ο νεαρός διαγώνιος του Φοίνικα μείωσε σε 20-16 και με τον Στερν στο σερβίς χάλασε την υποδοχή του Παναθηναϊκού και με συνολικό σερί 5-0 έγινε το 20-20. Ο Στάροβιτς ξεκόλησε τον Παναθηναϊκός, ενώ η είσοδος του Πανταλέοντα δυσκόλεψε το σερβίς του Παναθηναϊκού και με λάθος του Μπουτσούγιεβιτς έγινε το 23-20. Ο Μήλης με δύο πόντους μείωσε 23-22 και ο Ρανγκέλ με πρώτο χρόνο και ο Στάροβιτς με κόντρα έκανε το 25-22 και το 1-0 σετ.</p>
      <p>Οι πράσινοι είχαν τον έλεγχο και μικρό προβάδισμα δύο πόντων και στο δεύτερο σετ. μέχρι το 17-15, αλλά ο Φοίνικας με καλές άμυνες κατάφεραν να ισοφαρίσουν 18-18. Ο Παναθηναϊκός με τον Στάροβιτς έκανε το 19-18 αλλά ο Στερν ισοφάρισε 19-19. Ο Σλοβένος πήγε και στη θέση του σερβίς και χάλασε την υποδοχή των γηπεδούχων. Ο Φοίνικας με κόντρα επίθεση Στοΐλοβιτς προσπέρασε 20-19 και με μπλοκ του Χριστόφα έγινε το 21-19. Με την άουτ επίθεση του Ανδρεόπουλου ο Φοίνικας προηγήθηκαν 24-21 και με μπλοκ στον Στάροβιτς τελείωσε το σετ 25-21 για το 1-1.</p>
      <p>Μεγάλη μάχη έγινε στο 3ο σετ με τον Φοίνικα να έχει μικρό προβάδισμα 1-2 πόντων μέχρι και το 18-16. Ακολούθησαν μεγάλες μάχες στο φιλέ, ο Παναθηναϊκός με τον Ρανγκέλ και τον Στάροβιτς προσπέρασε 19-18, ενώ στο 20-19 είχαμε 20λεπτη διακοπή επειδή λόγω της νεροποντής πέρασε νερό από την οροφή του γυμναστηρίου στον Αγιο Θωμά και η αναμέτρηση διακόπηκε. Με το καθοριστικό μπλοκ του Πλεκούδα στο Μήλη ο Παναθηναϊκός ξέφυγε 21-19. Το σερβίς του Ρανγκέλ έδωσε άσσο και τη χαριστική βολή στην υποδοχή του Φοίνικα εκτοξεύοντας τη διαφορά στο 23-19. Το σετ τελείωσε με το μπλοκ του Στάροβιτς για ο 25-21 και το 2-1 σετ.</p>
      <p>Στο 4ο σετ ο Παναθηναϊκός πήρε από την αρχή μεγάλο προβάδισμα 8-1 και 12-3 καθώς η υποδοχή του Φοινικα έμπαιζε... νερά. Στο 16-8 και στο 18-8 για τον Παναθηναϊκό είχαμε και νέες διακοπές στον αγώνα λόγω βροχής και μετά από 156 συνολική διάρκεια αγώνα ο Παναθηναϊκός πήρε τη νίκη.</p>
      <p>Τα σετ: 3-1 (25-22, 21-25, 25-21, 25-13) σε 156΄.</p>
      <p><b>ΠΑΝΑΘΗΝΑΪΚΟΣ (Δημήτρης Ανδρεόπουλος):</b> Γιάκομπσεν 3 (2 μπλοκ, 1/3επ.), Στάροβιτς 16 (11/31επ., 1 άσσος, 4 μπλοκ), Ρανγκέλ 14 (7/9επ., 5 μπλοκ, 2 άσσοι), Ανδρεόπουλος Χ. 8 (7/16επ., 1 μπλοκ, 75%υπ., 44%αρ.), Ράπτης 20 (18/26επ., 2 μπλοκ, 31%υπ., 10%αρ.), Πελεκούδας 8 (5/8επ.. 3 μπλοκ) / Ζήσης (λ. - 65%υπ., 35%αρ.), Πανταλέων, Μούχλιας (67%υπ.,).</p>
      <p><b>Α.Ο.ΦΟΙΝΙΚΑΣ ΣΥΡΟΥ (Ράτκο Παβλίσεβιτς):</b> Τσβετιτσιάνιν 7 (6/10επ., 1 μπλοκ), Στοΐλοβιτς 11 (9/22επ., 2 μπλοκ, 67%υπ., 22%αρ.), Λινάρδος 7 (4/5επ., 3 μπλοκ), Στερν 9 (6/18επ., 1 μπλοκ, 25%υπ., 25%αρ.), Μπουτσούγιεβιτς 2 (1/3επ., 1 μπλοκ), Μήλης 22 (22/36επ.) / Βελούδης (λ. - 58%υπ., 37%αρ.), Καρασαβίδης (λ. - 38%υπ., 25%αρ.), Κωστόπουλος (0/2επ.), Αδάμ (0/1επ.), Χριστόφας 3 (2/2επ., 1 μπλοκ).</p>
      <figure>
        <img src="https://www.neakriti.gr/files/2019-11-21/oly.jpg"/>
      </figure>
      <p>
        <b>Κυριαρχία Ολυμπιακού</b>
      </p>
      <p>Ολυμπιακός επικράτησε του ΠΑΟΚ με 3-0 σετ στο ντέρμπι κορυφής της ημιτελικής φάσης που έγινε στο Μελίνα Μερκούρη και απέκτησε μεγάλο πλεονέκτημα για πρόκριση στους διπλούς τελικούς του Λιγκ Καπ Νίκος Σαμαράς. Ο δικέφαλος αγωνίστηκε αποδεκατισμένος, χωρίς του Κουβανούς Αλμπο και Σαντοβάλ που απομακρύνθηκαν αλλά και τραυματία τον Αλέξανδρο Μπούτο και διαγώνιος αγωνίστηκε ο Σωτηρίου.<br/>Ο Ολυμπιακός εκμεταλεύτηκε τα προβλήματα του ΠΑΟΚ και παίζοντας σοβαρά και με σταθερό ρυθμό σε υποδοχή και σερβίς πήρε δίκαια τη νίκη. Η ομάδα του Μουνιόθ είχε συνέχεια τον έλεγχο στο σκορ. Μεγάλη εμφάνιση και σήμερα έκανε ο Ούγγρο Ρόλαντ Γκέργκι που ήταν κορυφαίος του Ολυμπιακού ενώ λίγο νωρίτερα είχε αναδειχτεί MVP Βίκος Cola της 3ης αγωνιστικής του πρωταθλήματος.</p>
      <p>O Oλυμπιακός μπήκε εντυπωσιακά και με πρωταγωνιστή τον Γκέργκι που πήρε 5 συνεχόμενους πόντους προηγήθηκε 8-2. Ο ΠΑΟΚ δεν αντέδρασε, οι γηπεδούχοι συντήρησαν τη διαφορά και την αύξησσαν όταν με δύο άσσους του Ούγγρου άσσου έκαναν σερί 3-0 για το 25-16.<br/>Ο ΠΑΟΚ προσπάθησε να αντιδράσει και να βρει ρυθμό στο 2ο σετ και το κατάφερε μέχρι το 11-11 του 2ου σετ. Πάλι ο Γκέργκι με επίθεση έκανε το 12-11 και με τα σερβίς του Χουσάι αποδιοργανώθηκε η υποδοχή του δικεφάλου. Με συνολικό σερί 5-0 ο Ολυμπιακός ξέφυγε 16-11.Μέχρι το τέλος του σετ κράτησε τη διαφορά και ο Ασπιώτης έκλεισε το σετ 25-21 για το 2-0.<br/>Ιδια εικόνα και στο 3ο σετ όπου ο ΠΑΟΚ ήταν ανταγωνιστικός και πάλι μέχρι το 11-11. Δύο επιθέσεις του Γκέργκι έκαναν το 13-11 και η διαφορά άνοιξε με το πολύ καλό σερβίς του Ούγγρου ακραίου για το 18-13. Ο ΠΑΟΚ μείωσε τη διαφορά στο -2 (22-20) με τον Σωτηρίου και έφτασε το ματς στον πόντο (23-22) με την επίθεση ου Ιλίνκχ. Ο Ασπιώτης έκανε το 24-22, μείωσε ο Τακουρίδης 24-23 και ο Βουλκίδης έκλεισε τον αγώνα 25-23 με 3-0 σετ.</p>
      <p>Τα σετ: 3-0 (25-16, 25-21, 25-23) σε 96΄.</p>
      <p><b>ΟΛΥΜΠΙΑΚΟΣ (Φερνάντο Μουνιόθ):</b> Φίνγκερ 16π. (14/26επ., 1 μπλοκ, 1 άσσος), Πετρέας 7 (6/8επ., 1 άσσος), Χουσάι 12 (8/19επ., 4 μπλοκ), Βουλκίδης 7 (5/9επ., 2 μπλοκ), Τερβαπόρτι 1 (1/1επ.), Γκέργκι 16 (10/21επ., 3 μπλοκ, 3 άσσοι, 57%υπ., 36%αρ.) / Κοκκινάκης (λ. - 54%υπ., 31%αρ.), Στιβαχτής, Ασπιώτης, Τζιάβρας (λ), Ριζόπουλος.</p>
      <p><b>Π.Α.Ο.Κ. (Κώστας Δεληκώστας):</b> Μάρσαλ 10π., (9/22επ., 1 μπλοκ, 42%υπ., 33%αρ.), Φιλίποβ, Γάτσης, Σωτηρίου 6 (6/22επ.,), Τακουρίδης 3 (2/8επ., 1 μπλοκ), Ιλίνκχ 10 (9/21επ., 1 μπλοκ) / Στεφάνου (λ. - 50%υπ., 27%αρ.), Χαραλαμπίδης 5 (1/3επ., 4 μπλοκ), Κωνσταντινίδης (λ).</p>
      <figure>
        <img src="https://www.neakriti.gr/files/2019-11-21/oly2.jpg"/>
      </figure>
    </article>
  </body>
</html>