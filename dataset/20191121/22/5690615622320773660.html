<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837138-ukrayinskiy-golkiper-vibuv-z-borotbi-za-nagorodu-golden-boy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T22:48:00+00:00"/>
    <meta property="og:title" content="Український голкіпер вибув з боротьби за нагороду Golden Boy"/>
    <meta property="og:description" content="КИЇВ. 21 листопада. УНН. Страж воріт збірної України та &quot;Вальядоліду&quot; Андрій Лунін не зумів виграти приз найкращому молодому футболістові світу до 21-го року …"/>
  </head>
  <body>
    <article>
      <h1>Український голкіпер вибув з боротьби за нагороду Golden Boy</h1>
      <address><time datetime="2019-11-21T22:48:00+00:00">21 Nov 2019, 22:48</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> Страж воріт збірної України та "Вальядоліду" Андрій Лунін не зумів виграти приз найкращому молодому футболістові світу до 21-го року (Golden Boy), повідомляє <b>УНН</b> з посиланням на Tuttosport.</p>
      <p>Лунін зумів дійти до числа топ-20 претендентів на нагороду, але далі вибув з неї. До фінальної трійки номінантів потрапив форвард "Атлетіко" Жоау Феліш, вінгер дортмундської "Боруссії" Джейдон Санчо і хавбек "Байєра" Кай Хавертц.</p>
      <p>Переможець Golden Boy-2019, якого визначало авторитетне журі, буде названий 27 листопада в Римі.</p>
      <p>Зауважимо, що минулого року володарем нагороди став нідерландський захисник Маттейс Де Лігт.</p>
      <p>Нагадаємо, що Лунін також потрапив до числа претендентів на <a href="https://www.unn.com.ua/uk/news/1831281-vorotar-lunin-stav-pretendentom-na-zvannya-kraschogo-molodogo-gravtsya-france-football">звання кращого молодого футболіста</a> від видання France Football.</p>
    </article>
  </body>
</html>