<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/sasht/337/a/maikyl-blumbyrg-napravi-oshte-edna-krachka-kym-nadprevarata-za-beliia-dom-293667/"/>
    <meta property="og:site_name" content="Investor.bg"/>
    <meta property="article:published_time" content="2019-11-21T22:16:00+00:00"/>
    <meta property="og:title" content="Майкъл Блумбърг направи още една крачка към надпреварата за Белия дом"/>
    <meta property="og:description" content="Милиардерът все още не е взел окончателно решение дали да участва на изборите догодина"/>
  </head>
  <body>
    <article>
      <h1>Майкъл Блумбърг направи още една крачка към надпреварата за Белия дом</h1>
      <h2>Милиардерът все още не е взел окончателно решение дали да участва на изборите догодина</h2>
      <address><time datetime="2019-11-21T22:16:00+00:00">21 Nov 2019, 22:16</time> by <a rel="author">Божидарка Чобалигова</a></address>
      <p>Милиардерът Майкъл Блумбърг подаде документи във Федералната избирателна комисия на САЩ за участие в президентските избори от името на Демократическата партия. Това е пореден знак, че бившият кмет на Ню Йорк ще се присъедини към оживеното състезание за номинация на партията, предава Ройтерс.</p>
      <p>Подаването на документите дава законова възможност на Блумбърг да набира средства за предизборна кампания за Белия дом, но негов съветник заяви, че все още не е взето окончателно решение дали ще участва в надпреварата.</p>
      <p>77-годишният Блумбърг даде знак, че планира включване на късен етап в първичните избори на Демократическата партия, което показва, че според него останалите близо 20 кандидати са уязвими, отбелязва Ройтерс. Ако влезе в предизборната надпревара, той вероятно ще се откаже от някои щати, които потенциалните му опоненти посещават от месеци.</p>
      <p>Блумбърг вече се регистрира за участие на изборите в Алабама, Арканзас и Тексас. Друг негов съветник съобщи днес, че той е подал документи за участие и на изборите в Джорджия и Мичиган.</p>
      <p>
        <i>По статията работи: <a href="https://www.investor.bg/sasht/337/a/maikyl-blumbyrg-napravi-oshte-edna-krachka-kym-nadprevarata-za-beliia-dom-293667/znvygb:pubonyvtbin@vairfgbe.ot">Божидарка Чобалигова</a></i>
      </p>
      <related>
        <a href="https://www.investor.bg/sasht/337/a/maikyl-blumbyrg-obmislia-da-se-izpravi-sreshtu-donald-trymp-na-izborite-dogodina-292871/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/kakvo-predpriema-facebook-predi-izborite-v-sasht-291695/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/prognoza-pazarite-shte-ostanat-volatilni-do-izborite-v-sasht-prez-2020-g-291215/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/trymp-e-tyrsil-informaciia-za-eventualna-namesa-na-ukraina-v-izborite-v-sasht-prez-2016-g-290237/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/tehnologichnite-giganti-i-vlastite-v-sasht-zapochvat-podgotovkata-si-za-izborite-288811/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/robyrt-mylyr-se-pokaza-kato-lakonichen-svidetel-pred-kongresa-286336/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/kmetyt-na-niu-iork-znam-kak-da-svalia-donald-trymp-282374/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/maikyl-blumbyrg-izbra-borbata-s-klimatichnite-promeni-pred-prezidentstvoto-278399/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/maikyl-blumbyrg--pohodyt-kym-beliia-dom-i-zashtitata-na-lichnite-danni-276451/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>