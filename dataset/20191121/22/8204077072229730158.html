<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/444/a/daimler-shte-prodava-nov-luksozen-suv-avtomobil-s-marka-maybach-293640/"/>
    <meta property="og:site_name" content="Investor.bg"/>
    <meta property="article:published_time" content="2019-11-21T22:35:00+00:00"/>
    <meta property="og:title" content="Daimler ще продава нов луксозен SUV автомобил с марка Maybach"/>
    <meta property="og:description" content="Автомобилът ще носи името Mercedes-Maybach GLS и ще излезе на пазара през втората половина на 2020 г."/>
  </head>
  <body>
    <article>
      <h1>Daimler ще продава нов луксозен SUV автомобил с марка Maybach</h1>
      <h2>Автомобилът ще носи името Mercedes-Maybach GLS и ще излезе на пазара през втората половина на 2020 г.</h2>
      <address><time datetime="2019-11-21T22:35:00+00:00">21 Nov 2019, 22:35</time> by <a rel="author">Радостина Ивчева</a></address>
      <p><b>Daimler </b>планира да продава първото си спортно превозно средство с марката Maybach в опит да привлече нови клиенти от Китай и САЩ. Това заяви в четвъртък главният изпълнителен директор на клона на компанията в Китай Хубертус Троска, цитиран от Ройтерс.</p>
      <p>Daimler планира да въведе модела <b>Mercedes-Maybach GLS</b>, който е базиран на SUV автомобила Mercedes GLS-Class, през втората половина на 2020 г., заяви Троска и добави, че Китай е най-големият пазар на Mercedes-Maybach.</p>
      <p>Само ден по-рано, създателя на колите от последните филми от поредицата за Джеимс Бонд, <b>Aston Martin</b> представи първия си SUV модел - <b>DBX</b>. Производителите на луксозни автомобили като<b> Rolls-Royce </b>и <b>Lamborghini</b> представиха своите ултралуксозни SUV модели през изминалата година, за да повишат общата рентабилност на марките си.</p>
      <p>През 2012 г. Daimler, който е собственик на марката Mercedes-Benz, спря да произвежда емблематичните си дълги лимузини на Maybach, след като превозните средства, с уникален дизайн, които струваха около 380 000 долара, не успяха да отчетат достатъчно продажби.</p>
      <p>По това време превозните средства на Maybach се продават като отделна марка от Mercedes-Benz. През 2014 г., когато беше създадена съвместната марка Mercedes-Maybach, Ола Каелениус, тогавашният изпълнителен директор на Mercedes-Benz, заяви, че се очаква марката да се продава добре в Китай, САЩ, Русия и Япония.</p>
      <p>По време на автомобилното изложение в Шанхай тази година Хубертус Троска заяви, че търсенето на Maybach в Китай достига над 600 автомобила месечно.</p>
      <p>
        <i>По статията работиха: <a href="https://www.investor.bg/novini/444/a/daimler-shte-prodava-nov-luksozen-suv-avtomobil-s-marka-maybach-293640/znvygb:enqbfgvan.vipurin@Vairfgbe.ot">Радостина Ивчева</a>, редактор <a href="https://www.investor.bg/novini/444/a/daimler-shte-prodava-nov-luksozen-suv-avtomobil-s-marka-maybach-293640/znvygb:pubonyvtbin@vairfgbe.ot">Божидарка Чобалигова</a></i>
      </p>
      <related>
        <h4>Още по темата</h4>
        <a href="https://www.investor.bg/novini/444/a/-aston-martin-se-prisyediniava-kym-luksoznite-suv-ta-s-dbx-za-189-000-dolara-293537/"/>
        <a href="https://www.investor.bg/novini/444/a/ford-moje-da-proizvejda-noviia-si-elektricheski-mustang-mach-e-v-kitai-293398/"/>
      </related>
      <related>
        <a href="https://www.investor.bg/novini/444/a/koi-sa-nai-skypite-novi-koli-za-tazi-godina--290218/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/aston-martin-nabira-150-mln-dolara-za-da-podpomogne-proizvodstvoto-na-suv-modeli-290007/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/daimler-triabva-da-plati-globa-ot-870-mln-evro-zaradi-dizelgeit-289944/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/daimler-stava-oshte-malko-po-kitaiska-286212/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/bmw-i-daimler-obediniavat-sili-za-razrabotvaneto-na-samoupravliavashti-se-koli-285152/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/daimler-shte-proizvejda-koli-s-branda-mercedes-i-v-egipet-284525/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/daimler-izteglia-60-hil-dizelovi-avtomobila-ot-germaniia-284439/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/amerikancite-se-radvat-na-drastichen-spad-na-cenite-na-maybach-259124/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/v-zavodite-na-lamborghini-mejdu-syvremennite-tehnologii-i-zanaiatchiistvoto-254135/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>