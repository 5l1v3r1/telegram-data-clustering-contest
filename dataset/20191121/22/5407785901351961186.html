<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/irak-ta-duzenlenen-deas-saldirisinda-iki-polis-12642818-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-21T22:28:02+00:00"/>
    <meta property="og:title" content="Irak'ta düzenlenen DEAŞ saldırısında iki polis öldürüldü"/>
    <meta property="og:description" content="Irak'ta düzenlenen DEAŞ saldırısında iki polis öldürüldü Kerkük vilayetinde DEAŞ terör örgütü tarafından düzenlenen saldırıda iki polisin öldüğü bildirildi."/>
  </head>
  <body>
    <article>
      <h1>Irak'ta düzenlenen DEAŞ saldırısında iki polis öldürüldü</h1>
      <address>
        <time datetime="2019-11-21T22:28:02+00:00">21 Nov 2019, 22:28</time>
      </address>
      <p><a href="https://www.haberler.com/kerkuk/"><b>Kerkük</b></a> vilayetinde DEAŞ terör örgütü tarafından düzenlenen saldırıda iki polisin öldüğü bildirildi.</p>
      <p>Kerkük Emniyetinden bir polis subayının AA muhabirine verdiği bilgiye göre Reşad Nahiyesi'nde bir güvenlik noktasına düzenlenen saldırıda iki polis memuru hayatını kaybetti.</p>
      <p>Bir kişinin de yaralandığı saldırının ardından teröristler olay yerinden kaçmayı başardı.</p>
      <p>Irak yönetimi Aralık 2017'de DEAŞ'a karşı mücadelede başarıya ulaştığını, teröristlerce ele geçirilen toprakların tamamının geri alındığını duyurmuştu.</p>
      <p>Zaman zaman uyuyan hücrelerini harekete geçiren terör örgütü DEAŞ, özellikle Kerkük, Selahaddin ve Diyala vilayetleri arasındaki bölgede saldırılarda bulunuyor.</p>
      <p>Kaynak: AA</p>
    </article>
  </body>
</html>