<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/vrouwenvoetbal/vivianne-miedema-en-jill-roord-trefzeker-dikke-league-cup-zege-arsenal/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T22:14:41+00:00"/>
    <meta property="og:title" content="Vivianne Miedema en Jill Roord trefzeker in dikke League Cup-zege Arsenal"/>
    <meta property="og:description" content="De dames van Arsenal hebben, mede door 2 treffers van superster Vivianne Miedema en 1 goal van Jill Roord, met 7-0 gewonnen van Bristol City in de Women’s League Cup. Roord maakte op slag van rust de 2-0, nadat aanvoerder Kim Little na een half uur de score had geopend. In de 2e helft trof…"/>
  </head>
  <body>
    <article>
      <h1>Vivianne Miedema en Jill Roord trefzeker in dikke League Cup-zege Arsenal</h1>
      <address>
        <time datetime="2019-11-21T22:14:41+00:00">21 Nov 2019, 22:14</time>
      </address>
      <p>
        <b>De dames van Arsenal hebben, mede door 2 treffers van superster Vivianne Miedema en 1 goal van Jill Roord, met 7-0 gewonnen van Bristol City in de Women's League Cup.</b>
      </p>
      <p>Roord maakte op slag van rust de 2-0, nadat aanvoerder Kim Little na een half uur de score had geopend. In de 2e helft trof Little nogmaals doel, dit keer vanaf de stip. Vervolgens kwam Miedema op gang: met 2 doelpunten nam de score nog verder toe. In de slotfase bepaalden Jordan Nobbs en Jen Beattie de eindstand op 7-0.<br/><br/><b>Supertrio</b><br/>Naast Miedema en Roord stond er uiteraard met Daniëlle van de Donk nog een 3e Oranje-international in de basis bij Arsenal. Roord en Van de Donk speelden het hele duel, Miedema werd 10 minuten voor tijd gewisseld. Door de ruime overwinning nam Arsenal de leiding in groep B over van Brighton. <br/><br/>Het toernooi om de League Cup bestaat uit 4 kleinere competities, die op basis van geografie zijn ingedeeld. De bovenste 2 ploegen van elke competitie gaan door naar de knock-outfase. Arsenal is met 5 zeges recordhouder in het bekertoernooi. Vorig seizoen werd in de finale na strafschoppen verloren van Manchester City.</p>
    </article>
  </body>
</html>