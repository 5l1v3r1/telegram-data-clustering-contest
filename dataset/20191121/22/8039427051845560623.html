<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960926"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T22:36:31+00:00"/>
    <meta property="og:title" content="ఆర్టీసీ సమ్మెపై ముగిసిన సీఎం కేసీఆర్ సమీక్ష"/>
    <meta property="og:description" content="ADVT"/>
  </head>
  <body>
    <article>
      <h1>ఆర్టీసీ సమ్మెపై ముగిసిన సీఎం కేసీఆర్ సమీక్ష</h1>
      <address>
        <time datetime="2019-11-21T22:36:31+00:00">21 Nov 2019, 22:36</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌</b>: ఆర్టీసీ సమ్మెపై సీఎం కేసీఆర్‌ సమీక్ష ముగిసింది. ఈ సమీక్షకు మంత్రి పువ్వాడ అజయ్ కుమార్, ప్రభుత్వ ముఖ్య సలహాదారు రాజీవ్ శర్మ, ప్రభుత్వ ప్రధాన కార్యదర్శి ఎస్.కె.జోషి, పలువురు సీనియర్ అధికారులతో పాటు ఆర్టీసీ ఈడీలు కూడా హాజరయ్యారు. ‘‘ఆర్టీసీకి ఇప్పటికే రూ. 5 వేల కోట్లకు పైగా అప్పులున్నాయి. తక్షణం చెల్లించాల్సిన అప్పులు, బకాయిలే 2 వేల కోట్ల వరకు ఉన్నాయి. పీఎఫ్‌ అధికారుల ఆదేశం మేరకు ఉద్యోగుల సెప్టెంబర్ మాసానికే రూ. 240 కోట్లు, సీసీఎస్‌కు 500 కోట్లు ఇవ్వాలి. డీజిల్ బకాయిలు చెల్లించాలి. రెండేళ్లుగా రవాణా పన్ను బకాయి ఉంది. 2,600 కాలం చెల్లిన బస్సుల స్థానంలో కొత్త బస్సులు తీసుకోవాలి. పీఎఫ్ బకాయిల కింద నెలకు దాదాపు 65-70 కోట్ల వరకు చెల్లించాల్సి ఉంది. ఆర్టీసీని ఇప్పుడున్నట్లు నడపాలంటే నెలకు రూ.640 కోట్లు కావాలి. ఈ భారమంతా ఎవరు భరించాలి?. ఆర్టీసీకి ఇప్పుడంత శక్తి లేదు. ఆర్థిక మాంద్యం కారణంగా ప్రభుత్వం కూడా భరించే పరిస్థితి లేదు. కొంత ప్రభుత్వం సహాయం చేసినా.. అది ఎంత వరకు కొనసాగించగలుతుంది?’’. వంటి అంశాలపై అటు ప్రభుత్వం, ఇటు అధికారులు ఏకాభిప్రాయానికి వచ్చినట్లు తెలుస్తోంది.</p>
      <p> </p>
      <p>అటు బస్సు ఛార్జీల పెంపుపై కూడా చర్చించినట్లు సమాచారం. బస్సు చార్జీలు ఎక్కువైతే ప్రజలు బస్సులు ఎక్కని పరిస్థితి నెలకొంటుందని, ఈ పరిస్థితులన్నీ పరిగణలోకి తీసుకుంటే ఆర్టీసీని యధావిధిగా నడపడం సాధ్యం కాదనే అభిప్రాయం కూడా వ్యక్తం చేసినట్లు తెలుస్తోంది. రూట్ల ప్రైవేటీకరణపై శుక్రవారం హైకోర్టు తీర్పు వెలువరించనున్న నేపథ్యంలో అన్ని అంశాలను పరిగణలోకి తీసుకుని తుది నిర్ణయం ప్రకటించాలని ప్రభుత్వం నిర్ణయించినట్లు తెలుస్తోంది.</p>
    </article>
  </body>
</html>