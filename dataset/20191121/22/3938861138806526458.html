<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_cinovnikiv-dfs-vikrili-na-miljonnij-aferi/939335"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T22:27:00+00:00"/>
    <meta property="og:title" content="Чиновників ДФС викрили на мільйонній афері"/>
    <meta property="og:description" content="В Житомирській області чиновники Державної фіскальної служби провернули афери на мільйон гривень. Як зазначається, начальник одного зі структурних управлінь спільно з чиновником ДФС незаконно видавали місцевим підприємцям ліцензії на реалізацію палива. Про це повідомляє прес-служба ..."/>
  </head>
  <body>
    <article>
      <h1>Чиновників ДФС викрили на мільйонній афері</h1>
      <address><time datetime="2019-11-21T22:27:00+00:00">21 Nov 2019, 22:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939335_w_300.jpg?v=0"/>
        <figcaption>Чиновники відмивали гроші на ліцензіях на реалізацію палива. Фото: СБУ</figcaption>
      </figure>
      <p>В Житомирській області чиновники Державної фіскальної служби провернули афери на мільйон гривень.</p>
      <p>Як зазначається, начальник одного зі структурних управлінь спільно з чиновником ДФС незаконно видавали місцевим підприємцям ліцензії на реалізацію палива. Про це повідомляє прес-служба СБУ.</p>
      <p>"Чиновники давали вказівку своїм підлеглим приймати до розгляду неповні пакети документів для отримання ліцензій підконтрольними бізнес-структурами. Комерсанти, отримавши "дозволи", реалізовували продукцію без сплати податків і акцизів до державного бюджету", - йдеться в повідомленні.<br/><br/>Під час перевірки всього за один місяць було виявлено видачі ліцензій 48 суб'єктам, що завдало збитків державі на близько 1 млн гривень. Правоохоронці відкрили кримінальне провадження за статтею про зловживання владою або службовим становищем.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_skandalnogo-prokurora-kulika-spijmali-na-novij-aferi/936629"/>
      </related>
      <blockquote>Правоохоронці викрили схему <a href="https://gazeta.ua/articles/np/_ponad-7-mln-grn-likari-ta-banditi-krali-groshi-vijskovih-iz-invalidnistyu/934698">привласнення мільйонів гривень</a>, призначених для учасників бойових дій і військових. До афери можуть бути причетні лікарі.</blockquote>
    </article>
  </body>
</html>