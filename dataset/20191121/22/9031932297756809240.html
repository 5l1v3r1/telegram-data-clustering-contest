<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/zespol-zawiesza-trase-koncertowa-by-chronic-srodowisko/"/>
    <meta property="og:site_name" content="Polsat News"/>
    <meta property="article:published_time" content="2019-11-21T22:51:00+00:00"/>
    <meta property="og:title" content="Legenda rocka zawiesza trasę koncertową. Woli chronić środowisko"/>
    <meta property="og:description" content="Brytyjska grupa Coldplay zdecydowała się zawiesić trasę koncertową promującą najnowszy album &quot;Everyday Life&quot;. Powodem jest troska o środowisko. - Nasza następna trasa będzie możliwie najbardziej przyjazna dla planety - zapowiedział Chris Martin, frontman zespołu."/>
  </head>
  <body>
    <article>
      <h1>Legenda rocka zawiesza trasę koncertową. Woli chronić środowisko</h1>
      <address>
        <time datetime="2019-11-21T22:51:00+00:00">21 Nov 2019, 22:51</time>
      </address>
      <p>
        <b>Brytyjska grupa Coldplay zdecydowała się zawiesić trasę koncertową promującą najnowszy album "Everyday Life". Powodem jest troska o środowisko. - Nasza następna trasa będzie możliwie najbardziej przyjazna dla planety - zapowiedział Chris Martin, frontman zespołu.</b>
      </p>
      <related>
        <a href="https://www.polsatnews.pl/wiadomosc/2019-07-06/metalowe-zespoly-wspieraja-aborcje-skladanka-finansuje-promocje-usuwania-ciazy/"/>
      </related>
      <p>W rozmowie z BBC News zaznaczył, że jego kapela chce, by trasa koncertowa była neutralna pod względem emisji dwutlenku węgla.</p>
      <p>- Bylibyśmy zawiedzeni, gdyby nasze podróże promujące płytę nie były neutralne jeśli chodzi o emisję CO2. Odbyliśmy wiele dużych tras. Jak to wszystko zmienić, by więcej dawać, niż zabierać? - pytał.</p>
      <figure>
        <embed-post data-src="https://www.instagram.com/p/B5IlTetlWWs" data-service="Instagram"/>
      </figure>
      <p>
        <a href="https://www.polsatnews.pl/wiadomosc/2019-10-25/ogloszenia-w-gazetach-i-listy-do-fanow-coldplay-powraca-w-zaskakujacy-sposob/">
          <b>ZOBACZ: Ogłoszenia w gazetach i listy do fanów. Coldplay powraca w zaskakujący sposób</b>
        </a>
      </p>
      <p>
        <b>Eko trendy w muzyce</b>
      </p>
      <p>Coldplay nie jest jedynym zespołem chcącym postępować bardziej ekologicznie. Billie Eilish, nastoletnia amerykańska piosenkarka, ogłosiła, że chce, by jej trasa koncertowa była "tak zielona, jak tylko możliwe". Mają się do tego przyczynić m.in. eliminacja plastikowych słomek czy zachęcanie fanów do korzystania z butelek na wodę wielokrotnego użytku.</p>
      <p>Ponadto, w każdym miejscu na trasie, która rozpocznie się w marcu przyszłego roku, znajdzie się "Billie Eilish Eco-Village", gdzie fani będą mogli dowiedzieć się o tym, co mogą zrobić, by powstrzymać ocieplenie klimatu.</p>
      <figure>
        <iframe data-src="https://twitter.com/REVERB_org/status/1181657730630766592?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Festiwale włączają się do walki o lepszy los Ziemi</b>
      </p>
      <p>Festiwale muzyczne również coraz chętniej włączają się w ochronę środowiska. W bieżącym roku Glastonbury zakazał sprzedaży plastikowych butelek, oferując na swoim terenie 850 kranów i dziesiątki kiosków z wodą. Ponad 60 znaczących festiwali, m.in. Leeds i Download zobowiązało się do bycia wolnym od plastiku do 2021 roku.</p>
      <p>
        <a href="https://www.polsatnews.pl/wiadomosc/2019-10-26/pislam-pislam-ber-alles-tymon-tymanski-z-nowa-kontrowersyjna-plyta/">
          <b>ZOBACZ: "Pislam, pislam über alles". Tymon Tymański z nową, kontrowersyjną płytą</b>
        </a>
      </p>
      <p>
        <b>Jedynie trzy koncerty</b>
      </p>
      <p>Coldplay w piątek, 22 listopada, zagra dwa koncerty w Jordanii. Oba będą transmitowane na YouTube. Wtedy też na sklepowych półkach ukaże się najnowsza płyta zespołu. 25 listopada brytyjska kapela wystąpi w Muzeum Historii Naturalnej w Londynie. Cały dochód z tego występu przeznaczony zostanie na organizację ClientEarth zajmującą się działaniami na rzecz środowiska.</p>
      <figure>
        <iframe data-src="https://twitter.com/coldplay/status/1197537673751216129?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.polsatnews.pl/wideo/wlacz-emocje-od-srody-telewizja-polsat-w-nowej-oprawie_6737298/">WIDEO - "Włącz emocje". Od środy Telewizja Polsat w nowej oprawie</a>
      </p>
      <figure>
        <img src="https://s.redefine.pl/file/o2/redefine/cp/3j/3j7abc34t78tsmb6dwhcsry42yuihz2t.jpg"/>
      </figure>
    </article>
  </body>
</html>