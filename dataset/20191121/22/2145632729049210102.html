<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18602889-aplicatiile-de-camera-de-la-samsung-si-google-vulnerabile-la-atacuri-informatice"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="Aplicaţiile de cameră de la Samsung şi Google, vulnerabile la atacuri informatice"/>
    <meta property="og:description" content="Vulnerabilităţi descoperite în aplicaţiile de cameră dezvoltate de Google şi Samsung le permit hackerilor să îi spioneze pe utilizatorii de dispozitive mobile fără ca aceştia să ştie, potrivit firmei de securitate Checkmarx."/>
  </head>
  <body>
    <article>
      <h1>Aplicaţiile de cameră de la Samsung şi Google, vulnerabile la atacuri informatice</h1>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18602889/1/samsung-galaxy-s10-primele-impresii-s10e-s10-si-s10-limba-romana.png"/>
      </figure>
      <p>Vulnerabilităţi descoperite în aplicaţiile de cameră dezvoltate de Google şi Samsung le permit hackerilor să îi spioneze pe utilizatorii de dispozitive mobile fără ca aceştia să ştie, potrivit firmei de securitate Checkmarx.</p>
      <p>Cele două companii au anunţat că au cunoştinţă de această vulnerabilitate şi că o vor rezolva printr-o actualizare software care va fi disponibilă în perioada următoare, potrivit Mediafax.</p>
      <p>Vulnerabilitatea afectează utilizatorii care au descărcat o aplicaţie periculoasă din magazinul virtual Google Play. Aceasta este deghizată în altceva, precum o aplicaţie meteo sau pentru selfie-uri. După ce este instalată, aceasta îi permite atacatorului să controleze camera dispozitivului mobil, pentru a fotografia, filma sau înregistra audio. Mai mult, atacatorii pot obţine coordonatele geografice exacte ale victimelor.</p>
      <p>Pe unele telefoane produse de Google, problema a fost deja rezolvată încă din luna iulie a acestui an, când compania a actualizat aplicaţia Google Camera. Gigantul software susţine că o actualizare a fost trimisă şi către partenerii care produc smartphone-uri cu sistem de operare Android.</p>
      <p>Sunt, însă, foarte mulţi utilizatori care nu îşi actualizează aplicaţiile din telefon sau sistemul de operare, lucru nerecomandat de experţi.</p>
      <p>Recent, Google a anunţat că a încheiat un parteneriat cu mai mulţi producători de soluţii de securitate informatică pentru a elimina aplicaţiile periculoase din magazinul virtual Google Play. Numită „App Defense Alliance”, iniţiativa include companiile Google, ESET, Lookout şi Zimperium.</p>
      <related>
        <h4>Citeşte şi</h4>
        <a href="https://www.descopera.ro/lumea-digitala/18599680-google-lanseaza-stadia-serviciul-de-jocuri-bazat-pe-cloud"/>
        <a href="https://www.descopera.ro/lumea-digitala/18598640-ultimul-update-aduce-noua-modalitate-pentru-deschiderea-si-inchiderea-tab-urilor-in-browserul-chrome"/>
        <a href="https://www.descopera.ro/lumea-digitala/18592423-huawei-a-primit-o-extensie-de-14-zile-din-partea-autoritatilor-americane"/>
        <a href="https://www.descopera.ro/lumea-digitala/18592239-aplicatiile-preinstalate-de-pe-telefoanele-android-ieftine-sunt-pline-de-vulnerabilitati"/>
      </related>
    </article>
  </body>
</html>