<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_22/prove-forza-stati-uniti-iran-navi-usa-golfo-teheran-testa-radar-sistemi-missilistici-04829568-0d14-11ea-a4ca-70fa95996bd0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="Prove di forza tra Stati Uniti e Iran Navi Usa nel Golfo, Teheran testa radar e sistemi missilistici"/>
    <meta property="og:description" content="Gli ayatollah mobilitano l’aviazione per una grande esercitazione mentre il Pentagono fa sfilare una task force aeronavale guidata dalla portaerei Lincoln"/>
  </head>
  <body>
    <article>
      <h1>Prove di forza tra Stati Uniti e Iran Navi Usa nel Golfo, Teheran testa radar e sistemi missilistici</h1>
      <h2>Gli ayatollah mobilitano l’aviazione per una grande esercitazione mentre il Pentagono fa sfilare una task force aeronavale guidata dalla portaerei Lincoln</h2>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author">Guido Olimpio</a></address>
      <p>Messaggi nel Golfo tra l’Iran e gli Stati Uniti. Gli ayatollah mobilitano l’aviazione per una grande esercitazione mentre il Pentagono fa sfilare una task force aeronavale.</p>
      <h4>L’annuncio</h4>
      <p>Con un comunicato ufficiale l’aeronautica militare di Teheran ha annunciato manovre su grande scala nella regione centrale di Semnan. Saranno testati radar e sistemi missilistici mentre verranno simulati scenari bellici di operazioni nello Stretto di Hormuz. Le fonti citate dall’agenzia Mehr sottolineano anche l’impego di mezzi di produzione locale.</p>
      <h4>La missione</h4>
      <p>I movimenti iraniani coincidono con il passaggio nel Golfo di una formazione statunitense guidata dalla portaerei Lincoln. Missione con la quale il Pentagono vuole ribadire la sua tutela per la strategica via d’acqua, un messaggio replicato anche a Oriente nei confronti della Cina con l’invio di un paio di unità in acque contese. L’altro aspetto è più interno. L’Iran è stato teatro di grandi manifestazioni di protesta contrastate con repressione dura: si parla di 200 vittime. Dimostrazioni bollate dal regime come “complotti” organizzati dai nemici esterni. E dunque i mullah vogliono mostrare i muscoli anche per offuscare una contestazione nata da una situazione sociale ed economica precaria.</p>
    </article>
  </body>
</html>