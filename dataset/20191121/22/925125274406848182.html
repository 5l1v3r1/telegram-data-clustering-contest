<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/e-hazardas-atsisakiau-galimybes-keltis-i-psg/73328"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-21T22:36:24+00:00"/>
    <meta property="og:title" content="E. Hazardas: &quot;Atsisakiau galimybės keltis į PSG&quot;"/>
    <meta property="og:description" content="Edenas Hazardas atskleidė, kad turėjo galimybę grįžti į Prancūziją ir apsivilkti Paryžiaus &quot;Saint-Germain&quot; marškinėlius."/>
  </head>
  <body>
    <article>
      <h1>E. Hazardas: "Atsisakiau galimybės keltis į PSG"</h1>
      <address>
        <time datetime="2019-11-21T22:36:24+00:00">21 Nov 2019, 22:36</time>
      </address>
      <p>Edenas Hazardas atskleidė, kad turėjo galimybę grįžti į Prancūziją ir apsivilkti Paryžiaus "Saint-Germain" marškinėlius.</p>
      <p>Šią vasarą Londono "Chelsea" palikęs ir į Madrido "Real" komandą sparnus pakėlęs belgas karjerą pradėjo Prancūzijos pirmenybėse, todėl puikiai žino, ką reiškia žaisti prieš PSG.</p>
      <p>Visgi kaip atskleidė pats futbolininkas, jis nepriėmė PSG pasiūlymo dėl nenoro grįžti į "Ligue 1" pirmenybės.</p>
      <p>"PSG norėjo įsigyti mane", – "L'Equipe" dienraščiui atskleidė E. Hazardas.</p>
      <p>"Nenorėjau grįžti į "Ligue 1" pirmenybes, o ir prieš tai žaidžiau "Lille" klube. Taigi, visais atvejais jiems atsakydavau "ne".</p>
      <p>Žinojau, kad su šiuo klubu turėčiau gerus šansus laimėti Čempionų lygą, tačiau tai nebuvo mano pagrindinis planas. Jeigu ir nuspręsiu grįžti į Prancūziją, tai bus tik "Lille" klubas", – ištikimybę savo buvusiai komandai pažadėjo belgas.</p>
    </article>
  </body>
</html>