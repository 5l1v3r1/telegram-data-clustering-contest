<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549067.html/%D8%AA%D8%AD%D9%84%DB%8C%D9%84-%D9%88%D8%B2%DB%8C%D8%B1-%D8%B3%D8%A7%D8%A8%D9%82-%D8%AD%D9%82%D9%88%D9%82-%D8%A8%D8%B4%D8%B1-%D8%B9%D8%B1%D8%A7%D9%82-%D8%A7%D8%B2-%D9%BE%D8%B4%D8%AA-%D9%BE%D8%B1%D8%AF%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D9%85%D8%B1%D8%AF%D9%85---%D8%A7%D8%B2-%D8%B1%D9%88%D8%B2-%D8%A7%D9%88%D9%84-%D8%AA%D8%B8%D8%A7%D9%87%D8%B1%D8%A7%D8%AA----%D8%B9%D8%B1%D8%A7%D9%82-%D9%81%D8%AA%D9%86%D9%87--%D9%85%D8%B4%D8%AE%D8%B5-%D8%A8%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T22:05:00+00:00"/>
    <meta property="og:title" content="تحلیل وزیر سابق حقوق بشر عراق از پشت پرده اعتراضات مردم / از روز اول تظاهرات‌ ‌‌عراق فتنه ‌مشخص بود"/>
    <meta property="og:description" content="وزیر سابق حقوق بشر عراق گفت: تظاهراتی که در عراق شکل گرفت، از روز اول فتنه در آن مشخص بود ولی با تدبیر آیت‌الله سیستانی از طریق خطبه‌های نماز جمعه کربلا بساط را از زیر پای معترضان که به تخریب می‌پرداختند بیرون کشیدند."/>
  </head>
  <body>
    <article>
      <h1>تحلیل وزیر سابق حقوق بشر عراق از پشت پرده اعتراضات مردم / از روز اول تظاهرات‌ ‌‌عراق فتنه ‌مشخص بود</h1>
      <h2>وزیر سابق حقوق بشر عراق:</h2>
      <address>
        <time datetime="2019-11-21T22:05:00+00:00">21 Nov 2019, 22:05</time>
      </address>
      <p>وزیر سابق حقوق بشر عراق گفت: تظاهراتی که در عراق شکل گرفت، از روز اول فتنه در آن مشخص بود ولی با تدبیر آیت‌الله سیستانی از طریق خطبه‌های نماز جمعه کربلا بساط را از زیر پای معترضان که به تخریب می‌پرداختند بیرون کشیدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  ‌محمدمهدی البیاتی در نشست تحولات اخیر در عراق که در پژوهشگاه بین‌المللی المصطفی برگزار شد اظهار داشت: این روزها در عراق و لبنان ‌روزهای سختی است و رهبر ایران مدت‌ها قبل به این مسئله اشاره داشتند که روزهای سختی در پیش است.</p>
      <p>وزیر سابق حقوق بشر عراق با بیان اینکه تحلیل‌های رهبر ایران بسیار دقیق است، افزود: ‌معظم‌ له ‌فرمودند انقلابیون باید در عراق مسئولیت به دست بگیرند و عراق را خوب اداره کنند.</p>
      <p>وی تصریح کرد:اخیراً نیز آیت‌الله سیستانی نظری واحد درباره حوادث عراق و لبنان داشتند و به پشت پرده ماجراها اشاره کردند؛ ما می‌دانیم دشمن در این شرایط خبیثانه عمل می‌کند لذا  همه ما باید هوشیار باشیم، زیرا دشمن درصدد سوار شدن بر موج اعتراضات در کشورهای منطقه است.</p>
      <p>وی ‌منظور از دشمن را وابستگان آمریکا در منطقه دانست و ادامه داد: آنها نقشه را از سال‌های قبل اجرایی کرده‌اند البته نقشه به این معنا نیست که مشکلات اقتصادی و زیرساختی در عراق وجود ندارد بلکه مسئله این است نسل متدین و انقلابی که در صحنه‌اند باید بدانند که آمریکایی‌ها درصدد به هم ریختن شرایط هستند.</p>
      <p>وزیر سابق حقوق بشر عراق عنوان کرد: حرکت برخی از معترضان، نسبت به مطالبات اصلی فاصله دارد، از طرفی رسانه‌ها و شبکه‌های اجتماعی نیز گاهی تبلیغ می‌کنند که همه وزرا و مدیران و همه دولت دچار فساد‌ند و این دولت فاسد باید از بین برود.</p>
      <p>وی بیان کرد: تظاهراتی که در عراق شکل گرفت، از روز اول فتنه در آن مشخص بود ولی با تدبیر آیت‌الله سیستانی از طریق خطبه‌های نماز جمعه کربلا بساط را از زیر پای معترضان که به تخریب می‌پرداختند بیرون کشیدند.</p>
      <p>به گزارش تسنیم، البیاتی تصریح کرد: در روزهای اخیر اصلاحات در عراق کلید خورد و در سطح وزارتخانه‌ها رسید تا جایی که قرار شد نخست‌وزیر از هرکجا صلاح می‌داند اقدام به پذیرش وزیر کند و تنها در آن اسلوب و چارچوب قبلی منحصر باقی نماند در این حین اصلاحات خوبی از سوی مجلس عراق موردتوجه قرار گرفت و تصویب شد.</p>
      <p>وی گفت:یکی از مطالبات مربوط به مرجعیت ایجاد اصلاحات در چارچوب هیات عالی انتخابات عراق بود، هرچند این هیئت تحت عنوان مستقل فعالیت می‌کرد اما دیرزمانی بود که مورد نفوذ احزاب و گروه‌های مختلف قرار داشت و مرجعیت مطالبه داشتند در مورد این هیئت نیز اصلاحاتی صورت بگیرد.</p>
      <p>وزیر سابق حقوق بشر عراق عنوان کرد: به نظر می‌رسد محدود کردن اینترنت در عراق و ایران کار حکیمانه‌ای بود وقتی اعتراضات از خارج از کشور هدایت می‌شود.</p>
      <p>وی بیان کرد: محدود کردن جلوی هدایت را می‌گیرد برای نمونه با چند تن از جوانان که علیه ایران شعار می‌دادند سؤال کردم به چه دلیلی است اعتراض می‌کنید مشکلات را می‌گفتند اما خودشان نمی‌دانستند ارتباط ایران با مشکلات عراق چیست و اصلاً جوابی نداشتند.</p>
      <p>وی گفت: در ایران صف اغتشاش‌گران از مردم و مطالبه گرام جداست و این جدایی مدبرانه و از روی جکت است.</p>
      <p>انتهای پیام/</p>
    </article>
  </body>
</html>