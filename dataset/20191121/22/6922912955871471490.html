<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/i-feromenes-energies-tou-tramp-ine-poli-pio-sovares-apo-aftes-pou-dieprakse-o-ritsarnt-nikson"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-21T22:29:00+00:00"/>
    <meta property="og:title" content="«Οι φερόμενες ενέργειες του Τραμπ είναι πολύ πιο σοβαρές από αυτές που διέπραξε ο Ρίτσαρντ Νίξον»"/>
    <meta property="og:description" content="Ο Άνταμ Σιφ, ο Δημοκρατικός πρόεδρος της Επιτροπής Πληροφοριών της Βουλής που διεξάγει την έρευνα για την παραπομπή του Αμερικανού προέδρου δήλωσε την Πέμπτη πως οι φερόμενες ενέργειες του Ντόναλντ Τραμπ είναι «πολύ πιο σοβαρές» από εκείνες που διέπραξε ο πρώην πρόεδρος Ρίτσαρντ Νίξον."/>
  </head>
  <body>
    <article>
      <h1>«Οι φερόμενες ενέργειες του Τραμπ είναι πολύ πιο σοβαρές από αυτές που διέπραξε ο Ρίτσαρντ Νίξον»</h1>
      <address>
        <time datetime="2019-11-21T22:29:00+00:00">21 Nov 2019, 22:29</time>
      </address>
      <p>Ο Άνταμ Σιφ, ο Δημοκρατικός πρόεδρος της Επιτροπής Πληροφοριών της Βουλής που διεξάγει την έρευνα για την παραπομπή του Αμερικανού προέδρου δήλωσε την Πέμπτη πως οι φερόμενες ενέργειες του Ντόναλντ Τραμπ είναι «πολύ πιο σοβαρές» από εκείνες που διέπραξε ο πρώην πρόεδρος Ρίτσαρντ Νίξον.</p>
      <p>Ο Νίξον παραιτήθηκε το 1974 για να αποφύγει τη σίγουρη καθαίρεσή του λόγω του σκανδάλου Watergate περί πολιτικής κατασκοπείας.</p>
      <p>«Αυτό που έχουμε δει μέχρι τώρα εδώ είναι πολύ πιο σοβαρό από μια διάρρηξη στα κεντρικά γραφεία του Δημοκρατικού κόμματος, μιλάμε για (...) το πάγωμα μιας στρατιωτικής βοήθειας σε έναν πολεμικό σύμμαχο: Αυτό ξεπερνά ό,τι έκανε ο Νίξον», δήλωσε ο Σιφ στο τέλος ενός μαραθώνιου ακροάσεων στο Κογκρέσο.</p>
    </article>
  </body>
</html>