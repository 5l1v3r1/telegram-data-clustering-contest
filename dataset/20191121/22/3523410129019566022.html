<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641267/%DB%8C%D9%85%D9%86-%DB%8C%DA%A9-%D9%BE%D9%87%D9%BE%D8%A7%D8%AF-%D8%AC%D8%A7%D8%B3%D9%88%D8%B3%DB%8C-%D8%B9%D8%B1%D8%A8%D8%B3%D8%AA%D8%A7%D9%86-%D8%B1%D8%A7-%D8%B3%D8%B1%D9%86%DA%AF%D9%88%D9%86-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T22:09:00+00:00"/>
    <meta property="og:title" content="یمن یک پهپاد جاسوسی عربستان را سرنگون شد"/>
    <meta property="og:description" content="پدافند هوایی یمن یک فروند هواپیمایی جاسوسی بدون سرنشین متعلق به ائتلاف سعودی را در جنوب عربستان سرنگون کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641267/%DB%8C%D9%85%D9%86-%DB%8C%DA%A9-%D9%BE%D9%87%D9%BE%D8%A7%D8%AF-%D8%AC%D8%A7%D8%B3%D9%88%D8%B3%DB%8C-%D8%B9%D8%B1%D8%A8%D8%B3%D8%AA%D8%A7%D9%86-%D8%B1%D8%A7-%D8%B3%D8%B1%D9%86%DA%AF%D9%88%D9%86-%D8%B4%D8%AF">یمن یک پهپاد جاسوسی عربستان را سرنگون شد</a>
      </h1>
      <h2>پدافند هوایی یمن یک فروند هواپیمایی جاسوسی بدون سرنشین متعلق به ائتلاف سعودی را در جنوب عربستان سرنگون کرد.</h2>
      <address><time datetime="2019-11-21T22:09:00+00:00">21 Nov 2019, 22:09</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، یحیی سریع سخنگوی نیروهای مسلح یمن روز پنجشنبه اعلام کرد که این پهپاد در حال انجام عملیات خصمانه در مناطق مرزی، با «سلاحی مناسب» در منطقه الصوح رو به روی منطقه نجران هدف قرار گرفت و سرنگون شد.</p>
      <p>وی روز گذشته اعلام کرده بود که پدافند هوایی یمن موفق شد یک فروند جنگنده «اف 15» وابسته به ائتلاف متجاوزان را در استان صعده در محور جیزان با موشک زمین به هوا از نوع «ثاقب» رهگیری و آن را مجبور به ترک منطقه کند.</p>
      <p>نظامی ارشد یمنی همچنین گفت که نیروهای مسلح به تلاش برای حفاظت از حریم هوایی یمن ادامه خواهند داد.</p>
      <p>یحیی سریع 24 اوت سال 2019 از دو سامانه پدافند هوایی به نام «فاطر1» و «ثاقب 1» نام برد و گفت که به زودی از سه سامانه جدید رونمایی خواهد شد.</p>
      <p>عربستان و امارات از فروردین سال ۹۴ در قالب ائتلافی از چند کشور غربی و عربی و با کمک آمریکا به بهانه بازگرداندن «عبدربه منصور هادی» رئیس جمهوری مستعفی و فراری این کشور به قدرت، حملات گسترده‌ای را علیه یمن فقیرترین کشور عربی آغاز کردند.</p>
      <p>براثر این تجاوز تاکنون هزاران یمنی کشته شده و براساس گزارش سازمان ملل متحد، قحطی در این کشور به بزرگ ترین فاجعه انسانی در جهان تبدیل شده است.</p>
    </article>
  </body>
</html>