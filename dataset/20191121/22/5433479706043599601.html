<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/551998/"/>
    <meta property="og:site_name" content="חרדים10"/>
    <meta property="article:published_time" content="2019-11-21T22:54:00+00:00"/>
    <meta property="og:title" content="הימין הוא הרוב, תרימו את הראש, אנחנו ננצח: סמוטריץ’ על האישום"/>
    <meta property="og:description" content="שר התחבורה לאחר הגשת כתב האישום נגד ראש הממשלה: &quot;אזרחי ישראל חבים לנתניהו הכרת הטוב על עשרות שנים של הקרבה ומסירות, בכישרון אדיר ובהישגים כבירים&quot; • &quot;המחשבה שהמערכת שהחליטה על הגשת האישום היא גם זו שתחליט האם הוא יכול להמשיך לכהן - היא מפחידה&quot;"/>
  </head>
  <body>
    <article>
      <h1>הימין הוא הרוב, תרימו את הראש, אנחנו ננצח: סמוטריץ’ על האישום</h1>
      <address><time datetime="2019-11-21T22:54:00+00:00">21 Nov 2019, 22:54</time> by <a rel="author">בצלאל סמוטריץ'</a></address>
      <p>
        <b>שר התחבורה לאחר הגשת כתב האישום נגד ראש הממשלה: "אזרחי ישראל חבים לנתניהו הכרת הטוב על עשרות שנים של הקרבה ומסירות, בכישרון אדיר ובהישגים כבירים" • "המחשבה שהמערכת שהחליטה על הגשת האישום היא גם זו שתחליט האם הוא יכול להמשיך לכהן - היא מפחידה"</b>
      </p>
      <p>יש הרבה מה לחשוב, לנתח, להיערך, ולעשות.</p>
      <p>אבל יש כמה דברים שחייבים להיות ברורים בערב המטלטל הזה: מדינת ישראל ואזרחי ישראל חבים לראש הממשלה בנימין נתניהו הכרת הטוב עצומה על עשרות שנים של הקרבה ומסירות, בכישרון אדיר ובהישגים כבירים, למען מדינת ישראל.</p>
      <p>אני מבקש לחזק אותו ואת משפחתו ברגעים הקשים האלה. יריביו ששמחים לאידו ומתכחשים לתרומתו ולזכויותיו הרבות צריכים להתבייש.</p>
      <p>נתניהו הוא רק התירוץ עבורם במאבקם להפלת שלטון הימין.</p>
      <p>המחשבה שמערכת המשפט שהחליטה על הגשת כתב האישום היא גם זו שתחליט האם נתניהו יכול להמשיך לכהן כראש ממשלה (היועץ ייצג את ‘המדינה’ מול בג”ץ שיישר קו עם עמדתו), בלי שלמערכת הדמוקרטית תהיה יכולת השפעה על כך היא מפחידה, לא דמוקרטית, וסותרת את עקרון הפרדת הרשויות במובן הכי בסיסי שלו.</p>
      <p>הוראות חוק היסוד בעניין הזה הן ברורות, וקביעה “משפטית” הפוכה תהיה סיכול ממוקד של הדמוקרטיה הישראלית ואסור יהיה לאפשר אותה.</p>
      <p>הימין הוא הרוב הגדול בעם והוא יצלח בעזרת השם גם את המשבר הזה וייצא ממנו מחוזק. תרימו את הראש חברים. גם אם הדרך תהיה ארוכה וקשה – בסופה אנחנו ננצח!</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552042/"/>
        <a href="http://www.ch10.co.il/news/552020/"/>
        <a href="http://www.ch10.co.il/news/551981/"/>
        <a href="http://www.ch10.co.il/news/551955/"/>
        <a href="http://www.ch10.co.il/news/551930/"/>
        <a href="http://www.ch10.co.il/news/551487/"/>
      </related>
    </article>
  </body>
</html>