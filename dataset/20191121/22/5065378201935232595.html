<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/story/1031394/nea-dimoskopisi-deite-ti-diafora-nd-syriza-poia-i-gnomi-ton-politon-gia-to-ergo-tis-kyvernisis"/>
    <meta property="og:site_name" content="Newsbomb"/>
    <meta property="article:published_time" content="2019-11-21T22:00:43+00:00"/>
    <meta property="og:title" content="Νέα Δημοσκόπηση: Δείτε τη διαφορά ΝΔ - ΣΥΡΙΖΑ - Ποια η γνώμη των πολιτών για το έργο της κυβέρνησης"/>
    <meta property="og:description" content="Μεγάλο προβάδισμα καταγράφει η Νέα Δημοκρατία έναντι του ΣΥΡΙΖΑ σε νέα δημοσκόπηση της PULSE για λογαριασμό του τηλεοπτικού σταθμού ΣΚΑΪ, ενώ μεγάλο ποσοστό του κόσμου φαίνεται πως συμφωνεί με την κυβέρνηση για μείζονα ζητήματα όπως το πανεπιστημιακό άσυλο και τον αντικαπνιστικό νόμο."/>
  </head>
  <body>
    <article>
      <h1>Νέα Δημοσκόπηση: Δείτε τη διαφορά ΝΔ - ΣΥΡΙΖΑ - Ποια η γνώμη των πολιτών για το έργο της κυβέρνησης</h1>
      <h2>Μεγάλο προβάδισμα καταγράφει η Νέα Δημοκρατία έναντι του ΣΥΡΙΖΑ σε νέα δημοσκόπηση της PULSE για λογαριασμό του τηλεοπτικού σταθμού ΣΚΑΪ, ενώ μεγάλο ποσοστό του κόσμου φαίνεται πως συμφωνεί με την κυβέρνηση για μείζονα ζητήματα όπως το πανεπιστημιακό άσυλο και τον αντικαπνιστικό νόμο.</h2>
      <address><time datetime="2019-11-21T22:00:43+00:00">21 Nov 2019, 22:00</time> by <a rel="author">Newsroom</a></address>
      <p>Σύμφωνα με τα αποτελέσματα της δημοσκόπησης, <b>6 στους 10 πολίτες (συνολικά το 66%) τάσσονται υπέρ του νόμου για το πανεπιστημιακό άσυλο</b>, ενώ είναι χαρακτηριστικό ότι και 4 στους 10 (40% συνολικά) ψηφοφόροι της μείζονος αντιπολίτευσης συμφωνούν με το μέτρο.</p>
      <p>«Ναι» στη θεσμοθέτηση <b>κάρτας εισόδου στα πανεπιστήμια</b> λένε 7 στους 10 πολίτες (το 71% συνολικά), ενώ υπέρ του μέτρου τάσσονται και 5 στους δέκα ψηφοφόρους του ΣΥΡΙΖΑ (51% συνολικά).</p>
      <p><b>Στην πρόθεση ψήφου</b> η διαφορά μεταξύ Νέας Δημοκρατίας διευρύνεται στο 14% συγκριτικά με την προηγούμενη σφυγμομέτρηση της PULSE, καθώς το κυβερνών κόμμα υποχωρεί στο 38% από 38,5% αλλά ο ΣΥΡΙΖΑ υποχωρεί στο 24% από το 25%.</p>
      <p><b>Σε ό,τι αφορά την παράσταση νίκης</b> η «ψαλίδα» διευρύνεται ελαφρώς κατά μια ποσοστιαία μονάδα συγκριτικά με την προηγούμενη σφυγμομέτρηση, ανερχόμενη στο 53%.</p>
      <p><b>Το 70% των ερωτώμενων πιστεύει ότι θα κερδίσει η ΝΔ στις εκλογές</b>, όποτε κι αν γίνουν (σταθερό συγκριτικά με την προηγούμενη έρευνα), ενώ το 17% εκτιμούν ότι θα κερδίσει ο ΣΥΡΙΖΑ (έναντι 18% της προηγούμενης έρευνας).</p>
      <p><b>Στην ερώτηση για το ποιος είναι καταλληλότερος πρωθυπουργός</b>, το 45% των ερωτώμενων απαντά πως είναι ο Κυριάκος Μητσοτάκης ενώ το 26% στηρίζει τον Αλέξη Τσίπρα, με τα ποσοστά να παραμένουν τα ίδια συγκριτικά με την προηγούμενη δημοσκόπηση. Το 23% εκτιμά κανείς από τους δυο (έναντι 24% στην προηγούμενη έρευνα), ενώ 6% δηλώνει δεν ξέρω / δεν απαντώ (5% συγκριτικά με την προηγούμενη).</p>
      <p><b>Παράλληλα, το 63% συνολικά πιστεύει ότι τα πράγματα στην Ελλάδα τους τελευταίους έξι μήνες πηγαίνουν σε σωστή κατεύθυνση</b>, με το 28% να εκτιμά ότι πηγαίνουν σίγουρα σε σωστή, ενώ το 35% ότι πηγαίνουν μάλλον σε σωστή. Το 31% συνολικά πιστεύει ότι τα πράγματα στην Ελλάδα τους τελευταίους έξι μήνες πηγαίνουν σε λάθος κατεύθυνση, με το 16% να εκτιμούν μάλλον σε λάθος και το 15% σίγουρα σε λάθος. Δεν ξέρω δεν απαντώ δηλώνει το 6%.</p>
      <p>
        <b>ΔΕΙΤΕ ΤΙΣ ΕΙΚΟΝΕΣ ΜΕ ΤΑ ΑΠΟΤΕΛΕΣΜΑΤΑ ΤΗΣ ΔΗΜΟΣΚΟΠΗΣΗΣ:</b>
      </p>
      <slideshow>
        <figure>
          <img src="https://nb.bbend.net/media/news/2019/11/21/1031394/photos/full/51.jpg"/>
        </figure>
        <figure>
          <img src="https://nb.bbend.net/media/news/2019/11/21/1031394/photos/full/52.jpg"/>
        </figure>
        <figure>
          <img src="https://nb.bbend.net/media/news/2019/11/21/1031394/photos/full/53.jpg"/>
        </figure>
        <figcaption>
          <b>GALLERY</b>
        </figcaption>
      </slideshow>
    </article>
  </body>
</html>