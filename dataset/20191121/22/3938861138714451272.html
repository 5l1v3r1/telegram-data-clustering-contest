<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_arahamiya-pro-nardepa-ivanisova-vin-povinen-zdati-mandat/939337"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T22:44:00+00:00"/>
    <meta property="og:title" content="Арахамія про нардепа Іванісова: він повинен здати мандат"/>
    <meta property="og:description" content="Нардеп Роман Іванісов, якого звинуватили в наявності судимості за зґвалтування неповнолітньої, повинен добровільно скласти мандат. Про це заявив голова парламентської фракції &quot;Слуги народу&quot; Давид Арахамія, передає РБК-Україна. &quot;Зараз немає сумнівів, що ця інформація вірна. Тому що ..."/>
  </head>
  <body>
    <article>
      <h1>Арахамія про нардепа Іванісова: він повинен здати мандат</h1>
      <address><time datetime="2019-11-21T22:44:00+00:00">21 Nov 2019, 22:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939337_w_300.jpg?v=0"/>
        <figcaption>Арахамія заявив, що Іванісов повинен здати мандат. Фото: Уніан</figcaption>
      </figure>
      <p>Нардеп <b>Роман Іванісов</b>, якого звинуватили в наявності судимості за зґвалтування неповнолітньої, повинен добровільно скласти мандат.</p>
      <p>Про це заявив голова парламентської фракції "Слуги народу" <b>Давид Арахамія</b>, передає <a href="https://www.rbc.ua/">РБК-Україна</a>.</p>
      <p>"Зараз немає сумнівів, що ця інформація вірна. Тому що вона йде з кількох ЗМІ. Якщо вона вірна, то будемо наполягати, будемо на нього чинити якийсь громадський тиск. Законного механізму немає, щоб він склав мандат. Але думка всіх однопартійців - він повинен здати мандат", - сказав голова фракції.</p>
      <p>Арахамія додав, що документ про судимість Іванісова за зґвалтування, оприлюднений екс-заступником голови президентської адміністрації часів Віктора Януковича Андрієм Портновим, виглядає справжніми.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_skandal-u-sluzi-narodu-nardep-ivanisov-prizupiniv-chlenstvo-u-frakciyi/939134"/>
      </related>
      <p>"Той факт, що в 1996 році президент України Леонід Кучма вже за кілька місяців після вироку помилував Іванісова не вплине на рішення фракції про виключення його", - наголосив Арахамія.</p>
      <blockquote>У ЗМІ з'явилася інформація, що народний депутат України з фракції "Слуга народу" Роман Іванісов <a href="https://gazeta.ua/articles/life/_sluga-narodu-potrapiv-u-skandal-cherez-sudimist-za-zgvaltuvannya-scho-vidomo/939121">був засуджений</a> до позбавлення волі за зґвалтування неповнолітньої. Генеральний прокурор Руслан Рябошапка підтвердив, що Іванісов знаходився в місцях позбавлення волі.</blockquote>
    </article>
  </body>
</html>