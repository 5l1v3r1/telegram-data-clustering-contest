<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/aston-martin-dbx-il-super-tecnologico-suv-da-550-cv-627206"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T22:30:43+00:00"/>
    <meta property="og:title" content="Aston Martin DBX: il super tecnologico SUV da 550 CV si candida a re"/>
    <meta property="og:description" content="Aston Martin DBX è un SUV sportivo ma comodo, pensato per chi ama le prestazioni senza rinunciare a un abitacolo che offra sedute generose per tutta la famiglia."/>
  </head>
  <body>
    <article>
      <h1>Aston Martin DBX: il super tecnologico SUV da 550 CV si candida a re</h1>
      <h2>Aston Martin DBX è un SUV sportivo ma comodo, pensato per chi ama le prestazioni senza rinunciare a un abitacolo che offra sedute generose per tutta la famiglia.</h2>
      <address><time datetime="2019-11-21T22:30:43+00:00">21 Nov 2019, 22:30</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/aston-martin-dbx.jpg"/>
      </figure>
      <p>La storica casa automobilistica inglese entra di diritto nel mercato dei SUV con l’<b>Aston Martin DBX</b>, un veicolo che si candida a diventare il Re del settore. <b>La vettura è sportiva ma comoda,</b> pensata per chi ama le prestazioni senza rinunciare a un abitacolo che offra sedute generose per tutta la famiglia.</p>
      <p><b>Adatto a tutti i terreni grazie alle sospensioni ad aria con altezza variabile</b> da terra, la dotazione dei dischi da 410 mm con pinze a sei pistoncini e i cerchi da 22″ completano un ricco quadro di sicurezza e versatilità. <b>Il bagagliaio della DBX è da 632 litri</b> con un divanetto posteriore che offre il passaggio per il carico degli oggetti più lunghi.</p>
      <p>Dalla Aston Martin DB11 e dalla Vantage la DBX eredita un <b>motore V8 4.0 litri biturbo da 550 CV e 700 Nm di coppia</b>, che va da 0 a 100 km/h in 4,5 secondi per 291 km/h di velocità massima. Le sensazioni sportive vengono alimentate dallo scarico sonorizzato all’inglese, ma si butta un occhio ai consumi con la<b> tecnologia di disattivazione dinamica dei cilindri.</b></p>
      <h3>Aston Martin DBX: il super tecnologico SUV da 550 CV si candida a re</h3>
      <p><b>I sistemi di guida autonoma sono ben presenti sulla DBX</b> con: la frenata automatica d’emergenza, il Cruise Control Adattivo, l’avviso anti-collisione, il monitoraggio e mantenimento corsia, monitoraggio del traffico in retromarcia, monitoraggio angolo cieco e infine il riconoscimento dei segnali stradali.</p>
      <p><a href="https://www.tecnoandroid.it/2019/11/21/pirelli-cyber-tyre-pneumatico-5g-comunichera-con-gli-altri-veicoli-627830"><b>Nell’abitacolo possiamo gestire tutto l’infotainment</b></a> con uno schermo in plancia da 12,3″ e un display centrale da 10,25″ dove visualizzare le immagini della videocamera a 360° o per collegare gli smartphone.</p>
      <p><b>Aston Martin riserva per i primi 500 acquirenti un pacchetto chiamato “1913”</b>, il quale per la nascita del marchio offre badge, placche con il numero progressivo e un libro firmato dal CEO Marek Reichman. In più nel pacchetto è compreso l’invito al party per la celebrazione in uno degli hotel Waldorf Astoria.</p>
      <p><b>Per chi volesse approfittare di questo gioiello</b>, Aston Martin DBX dovrebbe costare 193.500 euro, un prezzo ancora indicativo, mentre le consegne partiranno dal secondo trimestre del 2020.</p>
    </article>
  </body>
</html>