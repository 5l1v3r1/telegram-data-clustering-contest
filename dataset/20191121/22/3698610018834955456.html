<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinska-prem-yer-liga-provede-akciyu-proti-rasizmu-330479_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="Українська Прем'єр-ліга проведе акцію проти расизму"/>
    <meta property="og:description" content="Участь в акції будуть брати всі клуби чемпіонату."/>
  </head>
  <body>
    <article>
      <h1>Українська Прем'єр-ліга проведе акцію проти расизму</h1>
      <h2>Участь в акції будуть брати всі клуби чемпіонату.</h2>
      <address>
        <time datetime="2019-11-21T22:00:00+00:00">21 Nov 2019, 22:00</time>
      </address>
      <p>Перед матчами 15-го туру <b><a href="https://dt.ua/SPORT/dinamo-oskarzhit-rishennya-uaf-pro-pokarannya-za-rasizm-330472_.html">української Прем'єр-ліги</a> </b>пройде акція "Ні расизму!", повідомляє прес-служба організації.</p>
      <p>Команди у всіх матчах туру вийдуть на поле з антирасистськими банерами "Ні расизму". Акція організована з метою підвищити обізнаність громадськості про прояви дискримінації у футболі та подальшого розвитку ідей і стратегій по боротьбі з цим явищем.</p>
      <p>Нагадаємо, в кінцівці матчу в Харкові "Шахтар" - "Динамо" (1:0) бразилець Тайсон почув щось образливе у свою адресу з сектора ультрас "Динамо" та вибив у їх бік м'яч, показавши середній палець.</p>
      <p>КДК УАФ покарав "Динамо" штрафом у 500 000 грн, одним матчем УПЛ без глядачів, ще одним - умовно, а Тайсон дискваліфікований на один матч УПЛ, ще два - умовно.</p>
      <p>Раніше повідомлялося про те, що <b><a href="https://dt.ua/SPORT/shahtar-oshtrafovaniy-za-rosiyskomovni-ogoloshennya-na-stadioni-330468_.html">"Шахтар" оштрафований за російськомовні оголошення на стадіоні</a></b>.</p>
      <footer>За матеріалами: <a href="https://dt.ua/go/aHR0cHM6Ly91cGwudWE=">upl.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>