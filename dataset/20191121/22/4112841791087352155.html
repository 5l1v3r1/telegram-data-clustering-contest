<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77558-Harrison-Ford-sa-vrha-do-divociny-Na-dobrodruznej-novinke-pracovala-aj-Slovenka-Jana-Kondelova"/>
    <meta property="og:site_name" content="REFRESHER"/>
    <meta property="article:published_time" content="2019-11-21T22:14:00+00:00"/>
    <meta property="og:title" content="Harrison Ford sa vrhá do divočiny. Na dobrodružnej novinke pracovala aj Slovenka Jana Kondelová"/>
    <meta property="og:description" content="Spoločnosť bude Fordovi robiť CGI pes."/>
  </head>
  <body>
    <article>
      <h1>Harrison Ford sa vrhá do divočiny. Na dobrodružnej novinke pracovala aj Slovenka Jana Kondelová</h1>
      <address><time datetime="2019-11-21T22:14:00+00:00">21 Nov 2019, 22:14</time> by <a rel="author">Jakub Paulík</a></address>
      <p>
        <b>Spoločnosť bude Fordovi robiť CGI pes.</b>
      </p>
      <p>V pripravovanej snímke<b> The Call of the Wild,</b> alebo Volanie divočiny, stvárni Harrison Ford postavu dobrodruha Johna Thorntona. A treba povedať, že to charizmatickému Fordovi s dlhou bradou na staré kolená naozaj sekne. Thornton sa počas svojich výprav do prírody zoznámi so psom menom Buck, a ako už naznačuje trailer, stanú sa z nich priateľa na život a na smrť.</p>
      <p>Príbehovo sa presunieme na koniec 19. storočia, keď v USA vládla takzvaná zlatá horúčka. Námet snímky vychádza z knižnej predlohy slávneho autora<b> Jacka Londona</b>. Postava 77-ročného veterána Forda si už prvým trailerom získala naše sympatie, no treba povedať, že na jeho parťáka CGI psa si možno budú musieť niektorí diváci ešte zvykať.</p>
      <figure>
        <iframe src="https://www.youtube.com/embed/5P8R2zAhEwg" width="700" height="370" data-service="Youtube" scrolling="no"/>
      </figure>
      <p>Na filme z pozície produkčnej pracovala taktiež<b> slovenská rodáčka zo Serede Jana Kondelová</b>. <b><a href="https://refresher.sk/69771-Slovenka-Jana-pracuje-pre-FOX-Vo-filmovom-biznise-v-Los-Angeles-su-platy-vacsie-nez-kdekolvek-na-svete-Rozhovor">V rozhovore</a> pre Refresher</b> sa vyjadrila k skvelej spolupráci so skúseným Fordom a mimo iného pochválila aj jeho fyzickú zdatnosť.</p>
      <p>„<i><b>Pán Ford je i napriek svojim rokom vo vynikajúcej forme a neustále sa veľmi rád zapája a skúša si niektoré kaskadérske scény.</b> Bližšie detaily nesmiem prezradiť, no jednou veľmi zaujímavou kaskadérskou scénou, ktorú si pán Ford naozaj užil, bola tá, keď bojoval v dyme vedľa horiacej chatrče,</i>“ povedala.</p>
      <related>
        <a href="https://refresher.sk/69771-Slovenka-Jana-pracuje-pre-FOX-Vo-filmovom-biznise-v-Los-Angeles-su-platy-vacsie-nez-kdekolvek-na-svete-Rozhovor"/>
      </related>
      <p>O réžiu filmu sa postaral <b>Chris Sanders</b> (How to Train Your Dragon, Lilo &amp; Stitch) a scenár k snímke napísal <b>Michael Green</b> (Logan: Wolverine, Blade Runner 2049). Okrem Harrisona Forda si v The Call of the Wild zahrali herci, ako <i>Karen Gillan, Dan Stevens, Colin Woodell, Omar Sy, Terry Notary</i> či<i> Micah Fitzgerald</i>. Premiéra v slovenských a českých kinách je plánovaná na <b>27. februára 2020</b>.</p>
      <figure>
        <img src="https://i.refresher.sk/public/jakub-p/b2509ee9ab515ad0b95ed90fb23b0a49.jpeg"/>
        <figcaption>
          <cite>20th Century Fox</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77568-Jennifer-Lopez-hrala-zlatokopku-okradajucu-milionarov-uplne-zadarmo-za-film-Hustlers-si-nezobrala-ani-cent"/>
        <a href="https://refresher.sk/77564-India-nataca-vlastnu-verziu-Forresta-Gumpa-Takto-bude-vyzerat-bollywoodsky-Tom-Hanks"/>
        <a href="https://refresher.sk/76764-Zo-SpiderMana-Toma-Hollanda-sa-stava-agent-ktory-spolocne-s-Willom-Smithom-obranuje-ludstvo-pred-skazou"/>
        <a href="https://refresher.sk/77551-V-Star-Treku-4-si-zrejme-znova-zahraju-Chris-Pine-a-Zachary-Quinto-ako-kapitan-Kirk-a-Spock"/>
        <a href="https://refresher.sk/76714-Frozen-2-ta-zoberie-na-pozoruhodnu-cestu-V-novom-diele-sa-mozes-tesit-na-znamych-hrdinov"/>
        <a href="https://refresher.sk/76763-Ked-je-na-scene-De-Niro-a-Pesci-veris-v-silu-umenia-Finalny-trailer-pre-Irishmana-ta-donuti-odratuvat-dni-do-premiery"/>
        <a href="https://refresher.sk/76767-Taylor-Swift-Idris-Elba-a-ine-hollywoodske-hviezdy-su-CGI-macky-Muzikal-s-divnymi-kostymami-je-kontroverzny-aj-v-novom-traileri"/>
        <a href="https://refresher.sk/76748-V-Perinbabe-2-sa-Lukas-Frlajs-vydava-na-dobrodruzstvo-Juraj-Jakubisko-laka-na-pokracovanie-znamej-rozpravky"/>
      </related>
    </article>
  </body>
</html>