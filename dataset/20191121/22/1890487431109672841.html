<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520897-obchodni-valka-nebere-konce/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T22:03:42+00:00"/>
    <meta property="og:title" content="Obchodní válka nebere konce"/>
    <meta property="og:description" content="Hlavní americké indexy dnes drobně poklesly na bázi již poměrně do extrému zahnaných zpráv z obchodního konfliktu mezi USA a Čínou, který je v současnosti opravdu těžké si přebrat evidentně už i pro samotné účastníky."/>
  </head>
  <body>
    <article>
      <h1>Obchodní válka nebere konce</h1>
      <address><time datetime="2019-11-21T22:03:42+00:00">21 Nov 2019, 22:03</time> by <a rel="author">Patria</a></address>
      <p>Hlavní americké indexy dnes drobně poklesly na bázi již poměrně do extrému zahnaných zpráv z obchodního konfliktu mezi USA a Čínou, který je v současnosti opravdu těžké si přebrat evidentně už i pro samotné účastníky. Každopádně dosažení dohody do 15.12., kdy by měly vejít v platnost pozdržená cla na importy z Číny, se dnes jeví velice nepravděpodobně. Delikátní záležitostí se stávají nepokoje v Hong Kongu, které nutí <a href="https://www.kurzy.cz/tema/donald-trump/">Donalda Trumpa</a> stavět se za lidská práva a nepřispívají tak vůbec ke smírnému řešení problému, jelikož jeho vyjádření se samozřejmě nelíbí zástupcům Číny. Investoři tak hledí do budoucnosti s lehkou skepsí, ale hlavně v nejistotě. <br/><br/><a href="https://www.kurzy.cz/akcie-usa/s-and-p-500-7/">Index S&amp;P</a> 500 dnes nejvíce zatěžovaly informační technologie s poklesem o 0,5 %. Naopak, tažen rostoucí cenou <a href="https://www.kurzy.cz/komodity/ropa/">ropy</a>, zlepšoval konečný výsledek sektor energetický, který zpevnil o 1,6 %. Tento nárůst je dán nadějí, že OPEC a další státy rozšíří škrty v těžbě, k čemuž by mělo dojít v polovině příštího roku.<br/><br/>Z korporátní sféry dnes také nemáme příliš zásadních zpráv, výsledková sezona nám pomalu dozněla, pozornost ale můžeme věnovat úctyhodnému nárůstu ceny <a href="https://akcie-cz.kurzy.cz/">akcií</a> společnosti TD Ameritrade. Ta dnes posílila o 16,9 % po oznámení, že by se mohla stát předmětem převzetí od svého většího konkurenta Charles Schwab. Ani ten nezůstal bez reakce a posílil o více než 7 %. O 2,6 % narostl i výrobce šperků Tiffany, kde se hovoří o možné fúzi s luxusní značkou Louis Vuitton.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/481475-obchodni-valky-mohou-byt-vystridany-valkami-danovymi/"/>
        <a href="https://www.kurzy.cz/zpravy/508055-propad-cen-benzinu-a-nafty-nebere-konce/"/>
        <a href="https://www.kurzy.cz/tema/5042283.html"/>
        <a href="https://www.kurzy.cz/tema/5029207.html"/>
        <a href="https://www.kurzy.cz/tema/5033347.html"/>
        <a href="https://www.kurzy.cz/zpravy/247231-menova-valka-v-obchodni-valku/"/>
        <a href="https://www.kurzy.cz/zpravy/nazory/A-V-T-33573/"/>
        <a href="https://www.kurzy.cz/nazory/A-T-O-0-T-33515/"/>
        <a href="https://www.kurzy.cz/zpravy/502026-horska-draha-turecke-menove-politiky-nebere-konce/"/>
        <a href="https://www.kurzy.cz/zpravy/164806-optimismus-nebere-konce-byci-opet-vladnou-trhu/"/>
        <a href="https://zpravy.kurzy.cz/323538-eroze-cilu-kitd-nebere-konce-patria-skrta-o-75---prehled-doporuceni/"/>
        <a href="https://www.kurzy.cz/zpravy/323538-eroze-cilu-kitd-nebere-konce-patria-skrta-o-75---prehled-doporuceni/"/>
      </related>
    </article>
  </body>
</html>