<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831638-Heroj-Doktor-spasao-zivot-putniku-u-avionu-tako-sto-mu-je-ISISAO-skoro-litar-mokrace-iz-besike-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T22:21:00+00:00"/>
    <meta property="og:title" content="Heroj: Doktor spasao život putniku u avionu tako što mu je ISISAO skoro litar mokraće iz bešike (VIDEO)"/>
    <meta property="og:description" content="Šest sati pre sletanja jedan od putnika je rekao da se oseća loše. Oblivao ga je hladan znoj i žalio se da ne može da mokri"/>
  </head>
  <body>
    <article>
      <h1>Heroj: Doktor spasao život putniku u avionu tako što mu je ISISAO skoro litar mokraće iz bešike (VIDEO)</h1>
      <address><time datetime="2019-11-21T22:21:00+00:00">21 Nov 2019, 22:21</time> by <a rel="author">Novosti Online</a></address>
      <p>
        <b>Šest sati pre sletanja jedan od putnika je rekao da se oseća loše. Oblivao ga je hladan znoj i žalio se da ne može da mokri</b>
      </p>
      <p>Hrabri kineski doktor pokazao je šta znači poštovanje Hipokratove zakletve kada je spasio život starijeg putnika tako što je isisao 800 mililitara urina iz čovekove bešike kako bi sprečio da taj organ pukne.</p>
      <p>Kako prenosi ladbible.com, sve se desilo u toku leta Guangdžou-Njujork u avionu kompanije "Čajna Sadern Ervejs".</p>
      <p>Šest sati pre sletanja jedan od putnika je rekao da se oseća loše. Oblivao ga je hladan znoj i žalio se da ne može da mokri.</p>
      <related>
        <a href="http://www.novosti.rs/vesti/naslovna/zanimljivosti/aktuelno.288.html:752450-KREATIVNOST-LEKARA-HEROJA-Spasava-zivote-sa-autodelovima-i-udicama"/>
      </related>
      <p>- Stomak mu je bio naduven, nije mogao da miruje i puno se znoijo. Njegova porodica mi je rekla da ima povećanu prostatu, pa sam odmah posumnjao da to uzrokuje zadržavanje mokraće - rekao je doktor Žang.</p>
      <p>On je tada shvatio da pacijent mora da se oslobodi mokraće ili će njegova bešika da pukne.</p>
      <p>S obzirom da nije imao potrebne instrumente, Dr Žang je napravio improvizovani kateter od komada plastične cevi i isisao mokraću. Time je spasio život nesrećnom muškarcu, ali i zaslužio da bude nazvan herojem.</p>
      <figure>
        <iframe src="https://www.youtube.com/embed/W8iAJ4blu-0" width="620" height="430" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:826401-HEROINA-OSVETLALA-OBRAZ-ZDRAVSTVU-Doktorki-koja-je-spasila-dete-urucena-zahvalnica-Ministarstva-zdravlja"/>
        <a href="http://www.novosti.rs/vesti/planeta.300.html:813908-Lekar-podmetnuo-svoju-krv-i-urin-da-spasi-pijanog-brata"/>
        <a href="http://www.novosti.rs/vesti/naslovna/reportaze/aktuelno.293.html:808831-Doktorka-Snezana-najbolja-u-Evropi"/>
      </related>
    </article>
  </body>
</html>