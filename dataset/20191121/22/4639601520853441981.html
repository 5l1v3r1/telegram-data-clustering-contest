<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/politics/pasok-ektakto-synedrio-xoris-papandreou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T22:06:14+00:00"/>
    <meta property="og:title" content="ΠΑΣΟΚ: Εκτακτο συνέδριο χωρίς Παπανδρέου"/>
    <meta property="og:description" content="Στη Βιέννη βρίσκεται από αργά το απόγευμα της Πέμπτης ο πρόεδρος της Σοσιαλιστικής Διεθνούς, Γιώργος Α. Παπανδρέου"/>
  </head>
  <body>
    <article>
      <h1>ΠΑΣΟΚ: Εκτακτο συνέδριο χωρίς Παπανδρέου</h1>
      <h2>Στη Βιέννη βρίσκεται από αργά το απόγευμα της Πέμπτης ο πρόεδρος της Σοσιαλιστικής Διεθνούς, Γιώργος Α. Παπανδρέου</h2>
      <address><time datetime="2019-11-21T22:06:14+00:00">21 Nov 2019, 22:06</time> by <a rel="author">ΤοΒΗΜΑ Team</a></address>
      <p>Στη Βιέννη βρίσκεται από αργά το απόγευμα της Πέμπτης ο πρόεδρος της Σοσιαλιστικής Διεθνούς, Γιώργος Α. Παπανδρέου, ο οποίος θα συμμετάσχει σε συνάντηση πρώην υπουργών Εξωτερικών και διεθνών προσωπικοτήτων, από αύριο μέχρι και την Κυριακή (22-24 Νοεμβρίου).</p>
      <p>Ως εκ τούτου δεν θα παραστεί στο συνέδριο του ΠΑΣΟΚ όπου έχει προσκληθεί, έχοντας ενημερώσει σχετικά την Φώφη Γεννηματά.</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>Πρόκειται για το Aspen Ministers Forum, το οποία γίνεται πρωτοβουλία της πρώην υπουργού Εξωτερικών των ΗΠΑ, Μαντλίν Ολμπράιτ.</p>
      <p>Στη συνάντηση μεταξύ άλλων θα συμμετάσχουν οι πρώην υπουργοί Εξωτερικών, Γιόσκα Φίσερ της Γερμανίας, Τζίπι Λίβνι του Ισραήλ, Ιγκόρ Ιβανόβ της Ρωσίας, Μάργκοτ Βάλστρομ της Σουηδίας, Αλεξάντερ Ντάουνερ της Αυστραλίας, Λόυντ Αξγουέρθυ του Καναδά, Ντέιβιντ Μίλιμπαντ της Βρετανίας.</p>
      <p>Κατά τη διάρκειά της, θα γίνει ανταλλαγή απόψεων για φλέγοντα ζητήματα ασφάλειας και διεθνούς πολιτικής, όπως το τέλος της αμερικανο-ρωσικής συνεργασίας σε σχέση με τα πυρηνικά όπλα, η αντιμετώπιση αναδυόμενων πυρηνικών δυνάμεων, τα απαιτούμενα μέτρα για την αντιμετώπιση των κυβερνοαπειλών και η προστασία των θαλασσών.</p>
      <p>Η συνάντηση αυτή αποκτά ιδιαίτερη σημασία, σε μια εποχή που χαρακτηρίζεται από μια σειρά σημαντικών εξελίξεων, μεταξύ των οποίων, η αμφισβήτηση του άρθρου 5 του ΝΑΤΟ από τον Πρόεδρο Μακρόν, η εγκατάλειψη παγίων αρχών του διεθνούς δικαίου από τον πρόεδρο Τραμπ, η ανάγκη προώθησης της τήρησης των αρχών της Σύμβασης του ΟΗΕ για το Δίκαιο της Θάλασσας και η αύξηση των κυβερνοεπιθέσεων στην ευρύτερη περιοχή μας.</p>
      <p>
        <a href="https://www.tovima.gr/2019/11/21/finance/ethniko-sxedio-gia-tin-energeia-ependyseis-34-dis-eyro-se-10-imeres-i-diavouleysi/">Εθνικό σχέδιο για την ενέργεια : Επενδύσεις 34 δισ. ευρώ – Σε 10 ημέρες η διαβούλευση</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/20/opinions/i-aytoxeiria-tou-pasok/"/>
        <a href="https://www.tovima.gr/2019/11/20/opinions/i-idiomorfia-tou-ektaktou-synedriou-tou-pasok/"/>
        <a href="https://www.tovima.gr/2019/11/15/politics/pasok-prosklitirio-proin-proedron-apo-tin-gennimata/"/>
        <a href="https://www.tovima.gr/2019/11/02/opinions/to-pasok-oute-xarizetai-oute-klironomeitai-oute-temaxizetai/"/>
        <a href="https://www.tovima.gr/2019/10/31/politics/p-geroulanos-oi-paratakseis-den-fovountai-ti-dimokratia-trefontai-apo-aytin/"/>
        <a href="https://www.tovima.gr/2019/10/30/politics/pronakritiki-eksaloi-sto-kinal-apo-tin-stiriksi-kastanidi-ston-polaki/"/>
      </related>
    </article>
  </body>
</html>