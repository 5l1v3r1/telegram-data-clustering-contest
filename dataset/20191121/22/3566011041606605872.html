<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549076.html/%D9%86%D8%B8%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%B3%DB%8C%D8%A7%D8%B3%DB%8C-%D8%AF%D8%B1%D8%A8%D8%A7%D8%B1%D9%87-%D8%B4%D8%A8%DA%A9%D9%87-%D9%87%D8%A7%DB%8C-%D9%85%D8%AC%D8%A7%D8%B2%DB%8C-%D8%AA%D9%88%D8%B5%DB%8C%D9%87-%D8%A7%DB%8C-%D8%A8%D9%88%D8%AF%D9%87--%D9%85%D8%AC%D9%84%D8%B3-%D8%AE%D8%A8%D8%B1%DA%AF%D8%A7%D9%86-%D9%82%D8%A7%D9%86%D9%88%D9%86-%DA%AF%D8%B0%D8%A7%D8%B1%DB%8C-%D9%86%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T22:42:00+00:00"/>
    <meta property="og:title" content="نظر کمیسیون سیاسی درباره شبکه‌های مجازی توصیه‌ای بوده/ مجلس خبرگان قانون‌گذاری نمی‌کند"/>
    <meta property="og:description" content="عضو هیأت رئیسه مجلس خبرگان گفت: آنچه بنده درباره شبکه‌های مجازی خارجی بیان کردم نظر کمیسیون سیاسی، اجتماعی و فرهنگی مجلس خبرگان رهبری بوده است."/>
  </head>
  <body>
    <article>
      <h1>نظر کمیسیون سیاسی درباره شبکه‌های مجازی توصیه‌ای بوده/ مجلس خبرگان قانون‌گذاری نمی‌کند</h1>
      <h2>آیت‌الله خاتمی:</h2>
      <address>
        <time datetime="2019-11-21T22:42:00+00:00">21 Nov 2019, 22:42</time>
      </address>
      <p>عضو هیأت رئیسه مجلس خبرگان گفت: آنچه بنده درباره شبکه‌های مجازی خارجی بیان کردم نظر کمیسیون سیاسی، اجتماعی و فرهنگی مجلس خبرگان رهبری بوده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ آیت‌الله سیداحمد خاتمی عضو هیأت رئیسه مجلس خبرگان رهبری با اشاره به انتشار خبری به نقل از وی مبنی براینکه مجلس خبرگان مصوب کرده است که شبکه‌های مجازی خارجی فعالیت نکنند، اظهار داشت: آنچه بنده بیان کردم نظر کمیسیون سیاسی، اجتماعی و فرهنگی مجلس خبرگان رهبری بوده است.</p>
      <p>وی افزود: نظر مذکور توصیه محسوب می‌شود چرا که مجلس خبرگان کار قانون‌گذاری نمی‌کند.</p>
      <p>عضو هیأت رئیسه مجلس خبرگان رهبری در همین زمینه گفت: بنده نظر خودم را در این زمینه فردا در خطبه‌های نماز جمعه بیان خواهم کرد.</p>
      <p>به گزارش فارس امروز برخی رسانه‌ها طی خبری منتسب به آیت‌الله احمد خاتمی عنوان کرده بودند که مجلس خبرگان مصوب کرده است که شبکه‌های مجازی خارجی فعالیت نکنند. </p>
      <p>انتهای پیام/</p>
      <p> </p>
    </article>
  </body>
</html>