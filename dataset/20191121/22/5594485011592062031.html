<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/kachulki-natrshkakha-sina-na-izvestniya-politik-i-pevets-nayden-milkov_news710665.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T22:01:00+00:00"/>
    <meta property="og:title" content="Качулки натръшкаха сина на известния политик и певец Найден Милков"/>
    <meta property="og:description" content="Младежът бил надрусан с пико, яхнал мотор и без книжка"/>
  </head>
  <body>
    <article>
      <h1>Качулки натръшкаха сина на известния политик и певец Найден Милков</h1>
      <h2>Младежът бил надрусан с пико, яхнал мотор и без книжка</h2>
      <address>
        <time datetime="2019-11-21T22:01:00+00:00">21 Nov 2019, 22:01</time>
      </address>
      <p>https://blitz.bg/kriminalni/prestplenie/kachulki-natrshkakha-sina-na-izvestniya-politik-i-pevets-nayden-milkov_news710665.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574366416-sinat-pevetsa-naiden-milkov-vliza-881.jpg"/>
      </figure>
      <p><b>Синът на бившия местен политик бизнесмен, фолк певец и един от създателите на „Първа частна милиция“ Найден Милков – Димитър отново зае челните редове в полицейската хроника, пише <a href="https://www.flagman.bg/article/201559">flagman.bg. </a></b><br/><br/>Късно снощи Милков-младши е бил закопчан при спецакция на качулките в най-големия жилищен комплекс „Меден рудник” в Бургас.</p>
      <p>30-годишният мъж е хванат с наркотици, което, разбира се,  не му е за първи път. Той е натръшкан от тежко въоръжените униформени в момент, когато е напускал жилището си в блок 29 в комплекса.<br/><br/>Тъкмо се качвал на мотора си, който бил паркиран зад блока, когато спецченгета изскочили от всички страни. Милков-младши нямал и шофьорска книжка. Истинско чудо е, че е предотвратен евентуален инцидент, който можеше да завърши и с човешки жертви.</p>
      <p>Димитър е добре познат на полицията в града, а криминалното му досие е няколко тома с най-различни провинения.</p>
      <p>БЛИЦ припомня, че той е син на Найден Милков от първия му брак, от години създава проблеми на популярния си баща, свързани с употребата на наркотици, незаконно притежание на оръжие и палеж, побоища.</p>
      <p>На няколко пъти известният му баща използва "връзките" и името си, за да го отърве от затвора. Преди години Найден дори изгони Димитър от дома си, след като на кръстовище в „Меден Рудник" младежът преби посред бял ден полицейски служител.</p>
      <p>Димитър прекара доста време в наркокомуна в Испания, финансиран от баща си, но и там не успяха да му помогнат да се откаже от наркотиците.<br/><br/>Още преди да навърши пълнолетие Митко започнал да излиза с неподходяща компания и без да усети, се пристрастил към най-лошия опиат - хероина. В началото никой от семейството му не подозирал за проблема на задоволеното с всички екстри дете.</p>
    </article>
  </body>
</html>