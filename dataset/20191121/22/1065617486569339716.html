<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/pau-lopez-e-cetin-alla-serata-airc-il-portiere-speriamo-di-vincere-questa-stagione-foto/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-21T22:50:04+00:00"/>
    <meta property="og:title" content="Pau Lopez e Cetin alla serata Airc, il portiere: “Speriamo di vincere questa stagione” – FOTO – VIDEO"/>
    <meta property="og:description" content="Cena organizzata al Mancini Park Hotel. Presenti anche Nela, Zubiria e per la squadra femminile Ceasar e Thomas"/>
  </head>
  <body>
    <article>
      <h1>Pau Lopez e Cetin alla serata Airc, il portiere: “Speriamo di vincere questa stagione” – FOTO – VIDEO</h1>
      <h2>Cena organizzata al Mancini Park Hotel. Presenti anche Nela, Zubiria e per la squadra femminile Ceasar e Thomas</h2>
      <address><time datetime="2019-11-21T22:50:04+00:00">21 Nov 2019, 22:50</time> by <a rel="author" href="https://www.forzaroma.info/author/valeriosalviani/" target="_blank">Valerio Salviani</a></address>
      <p>L’<b>Associazione italiana Roma Club</b> ha organizzato stasera una cena conviviale presso il Mancini Park Hotel di via di Valleranello. Per la prima squadra erano presenti <b>Pau Lopez e Mert Cetin</b> (che hanno parlato davanti ai tifosi in italiano) e<b> Camelia Ceasar e Lindsey Thomas</b> per quella femminile. Con loro anche <b>Sebino Nela </b>e <b>Manolo Zubiria</b>.</p>
      <p>Ecco le parole del portiere giallorosso.</p>
      <p><b>Ho letto che all’inizio dell’anno per venire alla Roma hai fatto anche dei sacrifici economici e questo fa onore e fa capire che tipo di ragazzo è Pau Lopez.</b><br/>Credo che sia io che la Roma abbiamo fatto uno sforzo per farmi venire qui. Sono molto felice di essere in un club importante come questo. Grazie a tutti per essere venuti qui oggi, per me è un piacere essere con voi. Magari quest’anno vinciamo qualcosa. Grazie a tutti, forza Roma.</p>
      <p><b>Hai la fortuna di avere alle tue spalle la Curva Sud, ai tuoi lati le tribune. Ti senti protetto da questa gente che vi incita?</b><br/>Certo, giocare all’Olimpico è sempre meglio per noi. I tifosi ci aiutano a vincere le partite. E magari vinciamo anche domenica…</p>
      <p>Dopo Pau Lopez è stato il turno di Mert <b>Cetin</b>, che ha strappato un’ovazione dai presenti per aver provato a dire poche parole in italiano: <i>“Buona sera a tutti, sono molto contento di giocare con la Roma. Forza Roma”.</i></p>
    </article>
  </body>
</html>