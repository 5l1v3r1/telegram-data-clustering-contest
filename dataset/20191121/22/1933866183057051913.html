<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/21/cesari-arbitri-var/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-21T22:46:59+00:00"/>
    <meta property="og:title" content="Cesari: “Quello che ha detto Rizzoli è una follia! Orsato è un buon arbitro, spero non commetta errori”"/>
    <meta property="og:description" content="A Radio Marte nella trasmissione “Si gonfia la rete” di Raffaele Auriemma è intervenuto Graziano Cesari, ex arbitro, che ha rilasciato le seguenti dichiarazioni: “Sono esterrefatto dalle dichiarazioni di Rizzoli sulla questione Llorente ed il mancato giallo. Ha sdoganato un concetto: quando il calciatore guarda il pallone non è mai rigore. È una follia, Rizzoli […]"/>
  </head>
  <body>
    <article>
      <h1>Cesari: “Quello che ha detto Rizzoli è una follia! Orsato è un buon arbitro, spero non commetta errori”</h1>
      <address><time datetime="2019-11-21T22:46:59+00:00">21 Nov 2019, 22:46</time> by <a rel="author" href="https://www.spazionapoli.it/author/giuseppe-ferrante/" target="_blank">Giuseppe Ferrante</a></address>
      <h3>Graziano Cesari ha parlato delle parole di Rizzoli in merito all’uso del Var</h3>
      <p>A Radio Marte nella trasmissione<i> “Si gonfia la rete”</i> di <b>Raffaele Auriemma</b> è intervenuto <b>Graziano Cesari</b>, ex arbitro, che ha rilasciato le seguenti dichiarazioni:</p>
      <p>
        <i>“Sono esterrefatto dalle dichiarazioni di </i>
        <b>
          <i>Rizzoli </i>
        </b>
        <i>sulla questione </i>
        <b>
          <i>Llorente </i>
        </b>
        <i>ed il mancato giallo. Ha sdoganato un concetto: quando il calciatore guarda il pallone non è mai rigore. È una follia, Rizzoli ha dato una risposta democratica. Al di là delle designazioni, se guardiamo le terne, ci rendiamo conto che al Var ci sono arbitri esperti e questo vuol dire che gli arbitri non arbitrano più, accade quindi esattamente quello che ha detto </i>
        <b>
          <i>Ancelotti</i>
        </b>
        <i>. Con questo regolamento si è resa possibile ogni interpretazione e pure sul tocco di mano, non si capisce più nulla. Siccome gli arbitri non sono capaci di giudicare, diamo rigore ad ogni tocco di mano così eliminiamo il problema. Se in cabina Var ci fosse un arbitro ed un giocatore anziché il guardalinee sarebbe fantastico. Un assistente alle prime armi non va a dire al Var che c’è un’interpretazione diversa, ecco perché non devono esserci due arbitri in cabina. Colloqui tra arbitri? A volte sono inquietanti visto che ci sono delle cose pazzesche. </i>
        <b>
          <i>Orsato</i>
        </b>
        <i> in campo e Irrati al Var? </i>
        <b>
          <i>Irrati</i>
        </b>
        <i> non vive un buon momento, ma mi pare che al Var stia andando bene. Spero in Orsato perché è un ottimo arbitro e proprio per questo certi errori non può farli”.</i>
      </p>
    </article>
  </body>
</html>