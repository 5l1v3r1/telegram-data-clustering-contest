<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/kozhikode/local-news/2019/11/22/kozhikode-koodathai-murder-case.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-21T22:52:00+00:00"/>
    <meta property="og:title" content="ജോളി അയൽവാസികളോടും ബന്ധുക്കളോടും കുറ്റസമ്മതം നടത്തിയിരുന്നെന്നു പൊലീസ്"/>
    <meta property="og:description" content="കോഴിക്കോട്∙ ആദ്യഭർത്താവ് റോയിയുടെ മാതാവ് അന്നമ്മയെ കൊലപ്പെടുത്തിയതു താനാണെന്നു കൂടത്തായി കൊലക്കേസ് പ്രതി ജോളി ജോസഫ് അയൽവാസികളോടും ബന്ധുക്കളോടും.Koodathai News. Koodathai Murder Case. Koodathai Kozhikode. Kozhikode Murder Case.Kozhikode News. Calicut News. കോഴിക്കോട് ജില്ലാ വാർത്തകൾ. District News. Malayalam Regional News. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>ജോളി അയൽവാസികളോടും ബന്ധുക്കളോടും കുറ്റസമ്മതം നടത്തിയിരുന്നെന്നു പൊലീസ്</h1>
      <address><time datetime="2019-11-21T22:52:00+00:00">21 Nov 2019, 22:52</time> by <a rel="author">മനോരമ ലേഖകൻ</a></address>
      <p>കോഴിക്കോട്∙ ആദ്യഭർത്താവ് റോയിയുടെ മാതാവ് അന്നമ്മയെ കൊലപ്പെടുത്തിയതു താനാണെന്നു കൂടത്തായി കൊലക്കേസ് പ്രതി ജോളി ജോസഫ് അയൽവാസികളോടും ബന്ധുക്കളോടും കുറ്റസമ്മതം നടത്തിയെന്നു പൊലീസ്. അന്നമ്മ തോമസ് വധം അന്വേഷിക്കുന്ന പൊലീസ് സംഘം കോടതിയിൽ സമർപ്പിച്ച കസ്റ്റഡി അപേക്ഷയിലാണ് ഈ വിവരമുള്ളത്.</p>
      <p>സൂപ്പിൽ വിഷം കലർത്തിയാണ് ഭർതൃമാതാവിനെ കൊലപ്പെടുത്തിയതെന്ന വിവരം ജോളി മൂത്ത മകൻ റോമോ, സഹോദരൻ ജോസ്, അയൽവാസിയായ ബാവ, ബാവയുടെ ഉമ്മ എന്നിവരോടാണു വെളിപ്പെടുത്തിയതെന്നു പൊലീസ് പറയുന്നു.  വിദ്യാഭ്യാസയോഗ്യതയുമായി ബന്ധപ്പെട്ടു ജോളി പറഞ്ഞ കള്ളങ്ങൾ അന്നമ്മ കണ്ടുപിടിക്കുമെന്ന അവസ്ഥ വന്നപ്പോഴാണ് അന്നമ്മയെ കൊലപ്പെടുത്തിയതെന്നും പൊലീസ് പറയുന്നു. അന്നമ്മ വധക്കേസിൽ അറസ്റ്റ് ചെയ്ത ജോളിയെ  5 ദിവസം  പൊലീസ് കസ്റ്റഡിയിൽ വിട്ടുകൊടുത്തു.</p>
    </article>
  </body>
</html>