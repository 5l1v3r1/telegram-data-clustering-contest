<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/krisova-babica-sporocila-kako-se-po-prejetem-zdravilu-pocuti-kris-252680"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T22:12:00+00:00"/>
    <meta property="og:title" content="Krisova babica sporočila, kako se po prejetem zdravilu počuti Kris"/>
    <meta property="og:description" content="Malček Kris Zudich je danes malo pred 21. uro po našem času prejel zdravilo zolgensma, za katero je denar srčno zbirala vsa Slovenija. Iz ZDA so pozno zvečer že prišle spodbudne novice. Za 24u..."/>
  </head>
  <body>
    <article>
      <h1>Krisova babica sporočila, kako se po prejetem zdravilu počuti Kris</h1>
      <h2>Malček bo moral počivati, so sporočili starši.</h2>
      <address><time datetime="2019-11-21T22:12:00+00:00">21 Nov 2019, 22:12</time> by <a rel="author">N. B.</a></address>
      <p>Malček <b>Kris Zudich</b> je danes malo pred 21. uro po našem času prejel zdravilo zolgensma, za katero je denar srčno zbirala vsa Slovenija. Iz ZDA so pozno zvečer že prišle spodbudne novice.<br/><br/>Za <i>24ur zvečer</i> je Krisova babica <b>Irena Jerak</b> sporočila, da se mali junak počuti dobro. »Kris je v redu, počuti se zelo dobro. Po koncu iniciiranja zdravila je postal malo zaspan, medtem pa je ves čas gledal risanke in mirno čakal.« Dodala je, da bo že kmalu lahko odšel iz bolnišnice. Pravi še, da je bila sprva prestrašena, ker jo je skrbelo, zdaj pa je presrečna. Očitno Kris ni trpel nobenih bolečin, tako da si česa lepšega ne bi mogla želeti.</p>
    </article>
  </body>
</html>