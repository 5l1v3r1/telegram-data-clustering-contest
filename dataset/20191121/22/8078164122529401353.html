<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_22/show-victoria-s-secret-ufficialmente-annullato-brand-travolto-accuse-sessismo-390f3b5c-0d04-11ea-a4ca-70fa95996bd0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="Lo show di Victoria’s Secret è ufficialmente annullato: il brand travolto dalle accuse di sessismo"/>
    <meta property="og:description" content="Lo spettacolo con gli angeli in lingerie andava in scena dal 2001 decretando il successo di tante modelle. I social e i problemi dopo l’uscita dell’amministratore delegato"/>
  </head>
  <body>
    <article>
      <h1>Lo show di Victoria’s Secret è ufficialmente annullato: il brand travolto dalle accuse di sessismo</h1>
      <h2>Lo spettacolo con gli angeli in lingerie andava in scena dal 2001 e ha decretato il successo di tante modelle. I social, il calo degli ascolti tv e le polemiche</h2>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author">Paola Caruso</a></address>
      <p>Ora è ufficiale: lo show annuale di Victoria’s Secret, programmato sempre nel mese di novembre, non si farà nel 2019, come annunciato da L Brand, rivenditore del marchio. Lo spettacolo che ha decretato il successo di tante modelle, da Adriana Lima a Gigi Hadid, fino a Gisele Bundchen, nel quale le top hanno sfilato in passerella con ali da «angelo» e in lingerie, è stato annullato definitivamente. Un po’ per colpa del social, visto che l’evento messo in scena dopo il 20 novembre andava in televisione soltanto un mese dopo, e il pubblico non aspettava di vederlo in tv , ma accedeva a Instagram per seguirlo tramite dirette e immagini, e un po’ per il calo delle vendite e i problemi interni al brand (vedi anche nuovo amministratore delegato). Quando è stato chiesto a Stuart Burgdoerfer, numero uno finanziario di L Brand, se ci sarà qualche evento in prossimità del Natale, lui ha dichiarato: «No, lo comunicheremo ai clienti. Pensiamo che sia importante far evolvere il marketing di Victoria’s Secret».</p>
      <slideshow>
        <figure>
          <img src="https://images2.corriereobjects.it/methode_image/2019/08/13/Moda/Foto%20Moda%20-%20Trattate/WCCOR1_0HOC0UKF-040-kAhC-U31301736877585LnF-590x445@Corriere-Web-Sezioni.JPG"/>
        </figure>
        <figure>
          <img src="https://images2.corriereobjects.it/methode_image/2019/08/13/Moda/Foto%20Moda%20-%20Trattate/card-kMd-U31301736877585aqC-590x445@Corriere-Web-Sezioni.jpg"/>
        </figure>
        <figure>
          <img src="https://images2.corriereobjects.it/methode_image/2019/08/13/Moda/Foto%20Moda%20-%20Trattate/23.0.768136859-kKiC-U31301736877585p3F-593x443@Corriere-Web-Sezioni.jpg"/>
        </figure>
        <figcaption>Victoria’s Secret: stop alle passerelle. Gli angeli caduti, per troppa perfezione</figcaption>
      </slideshow>
      <h4>Il calo di spettatori</h4>
      <p>La serata magica degli «angeli» non è più redditizia ed è stata tolta dal programma. Perché dal 2001, da quando esiste lo show, gli spettatori televisivi americani sono calati in maniera vertiginosa, passando da 12 milioni a 3,3. Non solo. Il marchio perde in termini di business: la lingerie preziosa e tutta pizzo che ha decretato la fortuna dell’azienda ha lasciato il posto ai completini intimi sportivi e sobri, simili a quelli che si possono comprare a prezzi più competitivi da altri brand. Senza dimenticare la polemica che ha travolto l’ex direttore marketing di Victoria’s Secret Ed Razek (anche presidente di L Brand), accusato di sessismo e body shaming, che si è dimesso dopo aver detto che gli standard della società non potevano includere modelle curvy e transgender (ora non è più così, dato che la trans brasiliana Valentina Sampaio è stata messa sotto contratto). Insomma, finisce un’era di «angeli» in passerella. Bisognerà trovare altri mezzi di comunicazione per promuovere i prodotti.</p>
      <slideshow>
        <figure>
          <img src="https://images2.corriereobjects.it/methode_image/2018/11/07/Moda/Foto%20Gallery/0FURZD8T_MGTHUMB-INTERNA.jpg"/>
          <figcaption>Gisele Bündchen: «Ecco perché ho lasciato Victoria?s Secret»</figcaption>
        </figure>
        <figure>
          <img src="https://images2.corriereobjects.it/methode_image/2018/11/07/Moda/Foto%20Gallery/36796663_2085116685041601_6474444928482017280_n_MGTHUMB-INTERNA.jpg"/>
          <figcaption>Gisele Bündchen: «Ecco perché ho lasciato Victoria?s Secret»</figcaption>
        </figure>
        <figure>
          <img src="https://images2.corriereobjects.it/methode_image/2018/11/07/Moda/Foto%20Gallery/mo2_MGTHUMB-INTERNA.jpg"/>
          <figcaption>Gisele Bündchen: «Ecco perché ho lasciato Victoria?s Secret»</figcaption>
        </figure>
        <figure>
          <img src="https://images2.corriereobjects.it/methode_image/2018/11/07/Moda/Foto%20Gallery/mo3_MGTHUMB-INTERNA.jpg"/>
          <figcaption>Gisele Bündchen: «Ecco perché ho lasciato Victoria?s Secret»</figcaption>
        </figure>
        <figure>
          <img src="https://images2.corriereobjects.it/methode_image/2018/11/07/Moda/Foto%20Gallery/16.0.559077574-0070_MGTHUMB-INTERNA.jpg"/>
          <figcaption>Gisele Bündchen: «Ecco perché ho lasciato Victoria?s Secret»</figcaption>
        </figure>
        <figcaption>Gisele Bündchen: «Ecco perché ho lasciato Victoria?s Secret»</figcaption>
      </slideshow>
      <h4>La notizia trapelata in agosto</h4>
      <p>Le prime voci dell’annullamento dello spettacolo sono trapelate quest’estate, nei primi giorni di agosto, quando l’angelo <a href="https://www.corriere.it/moda/news/19_agosto_01/modella-shanina-shaik-lo-show-victoria-s-secret-non-ci-sara-piu-5eb6af62-b434-11e9-a4d8-63bea28b5635.shtml">Shanina Shaik </a>si è fatta sfuggire la notizia dello stop durante un’intervista. La 28enne aveva detto: «Sfortunatamente quest’anno non ci sarà uno show. Sono un po’ delusa perché non è qualcosa a cui sono abituata. Di solito durante il periodo estivo faccio le prove come “angelo”». Ma al tempo il marchio contattato dai media non aveva confermato o commentato la notizia.</p>
    </article>
  </body>
</html>