<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/state/nithyananda-flown-out-of-india-gujarat-police-says-nithyananda-has-fled-the-country-self-styled-godman-ashram-administrators-arrested-on-charges-of-kidnapping-children"/>
    <meta property="og:site_name" content="inkhabar"/>
    <meta property="article:published_time" content="2019-11-21T22:25:00+00:00"/>
    <meta property="og:title" content="Nithyananda Flown Out Of India: रेपिस्ट और बच्चों को अगवा करने का आरोपी स्वामी नित्यानंद देश छोड़कर भागा, गुजरात पुलिस ने की पुष्टि, प्रत्यर्पण पर चर्चा, आश्रम की दो महिला अनुयायी अरेस्ट"/>
    <meta property="og:description" content="Nithyananda Flown Out Of India: बलात्कार और बच्चों को अगवा करने का आरोपी बाबा स्वयंभू गुरु नित्यानंद देश छोड़कर फरार हो गया है. गुजरात पुलिस ने इसकी पुष्टि की है और कहा है कि उसे वापस लाने के लिए कानूनी प्रक्रियाओं का पालन किया जाएगा. इस बीच विदेश मंत्रालय ने बयान जारी कर कहा है कि उसे इस घटना की जानकारी नहीं है. वहीं गुजरात पुलिस ने बाबा नित्यानंद की दो महिला अनुयायियों को बच्चा अगवा करने के आरोप में अरेस्ट किया है. जानें क्या-क्या हुआ."/>
  </head>
  <body>
    <article>
      <h1>Nithyananda Flown Out Of India: रेपिस्ट और बच्चों को अगवा करने का आरोपी स्वामी नित्यानंद देश छोड़कर भागा, गुजरात पुलिस ने की पुष्टि, प्रत्यर्पण पर चर्चा, आश्रम की दो महिला अनुयायी अरेस्ट</h1>
      <h2>Nithyananda Flown Out Of India: बलात्कार और बच्चों को अगवा करने का आरोपी बाबा स्वयंभू गुरु नित्यानंद देश छोड़कर फरार हो गया है. गुजरात पुलिस ने इसकी पुष्टि की है और कहा है कि उसे वापस लाने के लिए कानूनी प्रक्रियाओं का पालन किया जाएगा. इस बीच विदेश मंत्रालय ने बयान जारी कर कहा है कि उसे इस घटना की जानकारी नहीं है. वहीं गुजरात पुलिस ने बाबा नित्यानंद की दो महिला अनुयायियों को बच्चा अगवा करने के आरोप में अरेस्ट किया है. जानें क्या-क्या हुआ.</h2>
      <address><time datetime="2019-11-21T22:25:00+00:00">21 Nov 2019, 22:25</time> by <a rel="author">Om prakash dheeraj</a></address>
      <p><b>नई दिल्ली. Nithyananda Flown Out Of India:</b> रेप और बच्चों को अगवा कर उनके जरिये चंदा उगाहने के आरोपों से घिरे स्वयंभू गुरु स्वामी नित्यानंद के देश से फरार होने की खबर आ रही है. गुरुवार को गुजरात स्थित अहमदाबाद के एसपी (ग्रामीण) एसपी अंसारी ने मीडिया से बातचीत में बताया कि नित्यानंद भारत से फरार हो गया है और उसे वापस लाने के लिए सभी जरूरी प्रक्रियाओं का पालन किया जाएगा. दरअसल, बुधवार को बाबा नित्यानंद के खिलाफ बच्चे को अगवा करने का आरोप लगाते हुए पुलिस में मुकदमा दर्ज कराया गया था. बाद में पुलिस ने कार्रवाई करते हुए स्वामी नित्यानंद की दो महिला अनुयायी साध्वी प्राण प्रियानंद और प्रियातत्व रिद्धि किरण को गिरफ्तार किया था. इन दोनों महिलाओं पर बच्चों को अगवा करने का आरोप था.<br/><br/>इस बीच विदेश मंत्रालय ने नित्यानंद के देश से फरार होने और गुजरात पुलिस द्वारा उसके प्रत्यर्पण की मांग से जुड़े सवाल का जवाब देते हुए कहा कि उन्हें इस बारे में औपचारिक जानकारी नहीं है और न ही गुजरात पुलिस ने इसकी मांग की है. विदेश मंत्रालय ने कहा कि प्रत्यर्पण के लिए हमें संबंधित व्यक्ति के लोकेशन और नैशनलिटी की जानकारी चाहिए, जो कि हमारे पास नहीं है.<br/><br/>उल्लेखनीय है कि बाबा नित्यानंद पर काफी समय पहले कर्नाटक में अनुयायियों से रेप का भी आरोप लगा था. अहमदाबाद पुलिस ने कहा कि ब्लात्कार का आरोप लगने के बाद ही नित्यानंद देश से फरार हो गया था. इस बीच मामला गर्म होने के बाद से नित्यानंद के आश्रम पर भी का कई आरोप लग रहे हैं. इस मामले में केंद्रीय माध्यमिक शिक्षा बोर्ड (सीबीएसई) ने अहमदाबाद में स्कूल की जमीन पर बिना इजाजत आश्रम बनाने की इजाजत देने के लिए गुजरात एजुकेशन बोर्ड से रिपोर्ट तलब किया है.</p>
      <figure>
        <iframe data-src="https://twitter.com/ANI/status/1197503207196393472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ANI/status/1197524598830616576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ANI/status/1197502360672563204?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://www.inkhabar.com/national/kashmir-hurriyat-leaders-pakistan-connection-imran-khan-pak-funds-jammu-kashmir-hurriyat-leaders-for-buying-weapon-in-india-says-intelligence-report">Kashmir Hurriyat Leaders Pakistan Connection: खूफिया रिपोर्ट में खुलासा- पाकिस्तान देता था जम्मू कश्मीर के हुर्रियत नेताओं को फंड, इंटरनेट पर होती थी आतंक की साजिश</a><br/><br/><a href="https://www.inkhabar.com/national/7th-pay-commission-7th-cpc-latest-news-indian-railways-government-employees-promotion-salary-hike">7th Pay Commission Latest News: खुशखबरी! सातवें वेतन आयोग के तहत इन लाखों केंद्रीय कर्मचारियों के वेतन और भत्ते में होगी बढ़ोतरी</a><br/><br/><a href="https://www.inkhabar.com/national/bjp-leader-vijay-jolly-thrown-out-asia-pacific-summit-bjp-leader-vijay-jolly-thrown-out-from-asia-pacific-summit-for-disrupting-pakistan-speaker-qasim-suri-speech-on-kashmir">BJP Leader Vijay Jolly Thrown Out Asia Pacific Summit: एशिया पैसिफिक समिट में पाकिस्तानी स्पीकर के कश्मीर पर बयान के विरोध पर कॉन्फ्रेंस से जबरन बाहर निकाले गए बीजेपी नेता विजय जौली</a><br/><br/> </p>
    </article>
  </body>
</html>