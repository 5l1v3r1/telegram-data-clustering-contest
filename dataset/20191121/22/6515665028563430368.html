<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3362123/alarm-najtrofejniji-evropski-trener-u-velikom-sosu-nikad-losiji-bojkot-u-feneru"/>
    <meta property="og:site_name" content="kurir.rs"/>
    <meta property="article:published_time" content="2019-11-21T22:50:00+00:00"/>
    <meta property="og:title" content="ALARM! NAJTROFEJNIJI EVROPSKI TRENER U VELIKOM SOSU: Bojkot u Feneru? Željko u problemu!"/>
    <meta property="og:description" content="Kriza - Srpski trener sumnja da su mu košarkaši okrenuli leđa nakon što je prošle nedelje urlao na njih tokom tajm-auta. Jedno je sigurno - turski gigant se nalazi na dnu Evrolige"/>
  </head>
  <body>
    <article>
      <h6 class="kicker">ŠTA SE OVO DEŠAVA</h6>
      <h1>ALARM! NAJTROFEJNIJI EVROPSKI TRENER U VELIKOM SOSU: Bojkot u Feneru? Željko u problemu!</h1>
      <address>
        <time datetime="2019-11-21T22:50:00+00:00">21 Nov 2019, 22:50</time>
      </address>
      <p>
        <b><b>Kriza </b>- Srpski trener sumnja da su mu košarkaši okrenuli leđa nakon što je prošle nedelje urlao na njih tokom tajm-auta. Jedno je sigurno - turski gigant se nalazi na dnu Evrolige</b>
      </p>
      <p>Srpski trener Željko Obradović doživljava najteže trenutke otkad je na klupi Fenerbahčea jer se klub iz Istanbula nalazi na dnu tabelu Evrolige, sa samo dve pobede.</p>
      <p>A kad se na to doda da je prošle nedelje obišao svet snimak na koejm proslavljeni stručnjak na tajm-autu urla na svoje igrače, krenule su spekulacije da su košarkaši počeli da bojkotuju najtrofejnijeg evropskog trenera svih vremena.</p>
      <p>- To je vrlo interesantno pitanje, ali treba da pitate njih. Trener sam već 28 godina. Sve što sam pokušao da uradim jeste da pomognem svojim igračima. U životu, tokom sezone, na utakmicama i treninzima ima teških trenutaka. Morate da reagujete, da pokušate da pronađete način da ih probudite kako bi bili bolji za tim. Ne sumnjama u sebe da ću nastaviti da radim sve što sam radio do sada - kazao je Obradović i nastavio:</p>
      <p>- Kroz trenersku karijeru imao sam neke dobre rezultate, a neki su bili loši. Ne možete da razumete sve o ljudima na osnovu teških trenutaka. Nije to prvi put za mene, dešavalo mi se mnogo puta u životu. Znam kako ljudi reaguju i kako ljudi počinju da govore. Tračevi, glasine. To nije deo mog života, ja imam svoj način. U miru sam sa sobom, dajte loptu njima i neka oni odgovore.</p>
      <p>Srpski stručnjak priznao je da njegovi igrači nemaju dovoljno motiva na parketu i da su ušli u crnu seriju iz koje ne mogu da se izvuku. - Ne vidim da moji igrači imaju motiva uopšte. Neki od njih pokušavaju u određenim trenucima, neki ne. Ako završiš utakmicu sa Barselonom sa 16 faulova, da li to pokazuje da si nešto pokušao? Kada ne igraš odbranu, rezultat će uvek biti kao sada, a to znači da ćemo pognute glave da napuštamo dvorane - zaključio je Obradović.</p>
      <blockquote><b>Partizanov tandem! LOVERNJ I VESELI RAZOČARALI<br/></b>Željko Obradović ističe da većina košarka igra ispod svog nivoa, a posebno je apostrofirao Jana Veselog i Žofrea Lovernja, koji je trebalo da predvode ovu ekipu. - Ovo je tim bez karaktera, to je moj utisak sa klupe. Nije nam se dopalo kako smo odradili pripreme jer je većina igrača bila sa reprezentacijama, Lovernj i Veseli su na 20% snage, i to je veliki problem. Ali insistiram na drugim stvarima, povrede su izgovor koji ne volim i koji nije istinit. Prošle godine smo igrali bez velikih i pokazali karakter - istakao je Obradović.</blockquote>
      <figure>
        <img src="https://www.kurir.rs/data/images/2019/11/21/17/2059619_321_ff.jpg?ver=1574354347"/>
        <figcaption>
          <cite>foto: Profimedia</cite>
        </figcaption>
      </figure>
      <p>Kurir / Milan Nastić</p>
      <p>Foto: Profimedia, EPA</p>
    </article>
  </body>
</html>