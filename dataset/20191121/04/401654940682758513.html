<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/share-market-sensex-nifty-bse-nse-airtel-voda-idea-tut-1-1139199.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-21T04:47:30+00:00"/>
    <meta property="og:title" content="बाजार की सपाट शुरुआत, Airtel और वोडा-आइडिया की तेजी पर लगा ब्रेक"/>
    <meta property="og:description" content="शुक्रवार को भारतीय शेयर बाजार की सपाट शुरुआत हुई. हालांकि बाद में बाजार में रिकवरी दर्ज की गई."/>
  </head>
  <body>
    <article>
      <h1>बाजार की सपाट शुरुआत, Airtel और वोडा-आइडिया की तेजी पर लगा ब्रेक</h1>
      <h2>शुक्रवार को भारतीय शेयर बाजार की सपाट शुरुआत हुई. हालांकि बाद में बाजार में रिकवरी दर्ज की गई.</h2>
      <address>
        <time datetime="2019-11-21T04:47:30+00:00">21 Nov 2019, 04:47</time>
      </address>
      <ul>
        <li>एयरटेल और वोडाफोन-आइडिया के शेयर में कई दिनों की तेजी पर ब्रेक</li>
        <li>टेलीकॉम कंपनियों को एजीआर मामले में राहत मिलने की संभावना कम</li>
      </ul>
      <p>सप्‍ताह के चौथे कारोबारी दिन भारतीय शेयर बाजार की सपाट शुरुआत हुई. कारोबार के शुरुआती मिनटों में सेंसेक्‍स और निफ्टी लाल निशान पर कारोबार करते दिखे. हालांकि कुछ देर बाद ही रिकवरी भी दर्ज की गई. सुबह 9.50 में सेंसेक्‍स 30 अंक से अधिक मजबूत होकर 40 हजार 690 के स्‍तर पर काम कर रहा था. वहीं निफ्टी की बात करें तो यह 3 अंक लुढ़क कर 11,996 अंक पर था.</p>
      <p>
        <b>टेलीकॉम शेयर में गिरावट</b>
      </p>
      <p>शुरुआती कारोबार में एयरटेल, वोडाफोन आइडिया के शेयर में गिरावट दर्ज की गई. एयरटेल के शेयर 2 फीसदी तक लुढ़क गए तो वहीं वोडाफोन-आइडिया भी नुकसान में है. दरअसल, सरकार ने प्राइवेट टेलीकॉम कंपनियों को स्‍पेक्‍ट्रम नीलामी की किश्त को दो साल तक के लिए टालकर राहत तो दी है. लेकिन साथ ही कहा है कि कंपनियों को इस भुगतान पर बनने वाले ब्याज को अदा करना होगा.</p>
      <p>वहीं केंद्रीय मंत्री रविशंकर प्रसाद ने सदन को बताया कि टेलीकॉम कंपनियों को एडजस्टेड ग्रॉस रेवेन्यू (एजीआर) मामले में पेनल्टी और ब्याज में छूट देने के प्रस्ताव पर सरकार फिलहाल कोई विचार नहीं कर रही है. बता दें कि बीते कुछ दिनों से दूसरी तिमाही में भारी घाटे के बावजूद एयरटेल और वोडाफोन-आइडिया के शेयर में तेजी दर्ज की जा रही थी. इन टेलीकॉम कंपनियों को यह उम्‍मीद थी कि सरकार बकाया भुगतान को लेकर तत्‍काल राहत देगी.</p>
      <p>
        <b>बुधवार को बाजार का हाल</b>
      </p>
      <p>देश के शेयर बाजारों में बुधवार को तेजी दर्ज की गई. सेंसेक्स 181.94 अंकों की तेजी के साथ 40,651.64 पर और निफ्टी 59.00 अंकों की तेजी के साथ 11,999.10 पर बंद हुआ. दिनभर के कारोबार में सेंसेक्स ने 40,816.38 के ऊपरी और 40,575.96 के निचले स्तर को छुआ. वहीं दिन भर के कारोबार में निफ्टी 12,038.60 के ऊपरी स्तर और 11,966.05 के निचले स्तर पर पहुंचा.</p>
      <figure>
        <video src="https://aajtak-pdelivery.akamaized.net/aajtak/video/2019_04/29_apr_19_rbi_deepak_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="http://aajtak.intoday.in/story/share-market-sensex-nifty-close-bse-nse-csb-bank-ipo-tut-1-1138983.html"/>
        <a href="http://aajtak.intoday.in/story/share-market-sensex-nifty-bse-nse-yes-bank-reliance-tut-1-1138860.html"/>
        <a href="http://aajtak.intoday.in/story/share-market-sensex-nifty-bse-nse-cafe-coffee-day-q2-results-retail-inflation-tut-1-1137165.html"/>
        <a href="http://aajtak.intoday.in/story/share-market-yes-bank-sensex-nifty-bse-tcs-reliance-sbin-bse-nse-tut-1-1136977.html"/>
      </related>
    </article>
  </body>
</html>