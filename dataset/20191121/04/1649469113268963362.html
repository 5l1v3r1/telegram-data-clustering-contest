<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/gyvenimas/vilniaus-meras-susitiko-su-policijos-generaliniu-komisaru-daugiausiai-demesio-skirta-eismo-saugumo-klausimams/"/>
    <meta property="og:site_name" content="Made in vilnius"/>
    <meta property="article:published_time" content="2019-11-21T04:45:00+00:00"/>
    <meta property="og:title" content="Vilniaus meras susitiko su Policijos generaliniu komisaru: daugiausiai dėmesio skirta eismo saugumo klausimams"/>
    <meta property="og:description" content="Policijos generalinis komisaras Renatas Požėla susitikęs su Vilniaus miesto meru Remigijumi Šimašiumi aptarė aktualias problemas ir svarbiausius klausimus. Susitikimo metu daugiausiai dėmesio skirta eismo saugumo klausimams. Vadovai kalbėjosi apie geresnių sąlygų vairuotojams sudarymą, apie efektyvesnį kelio ženklų išdėstymą, eismo reguliavimą, transporto srautų kontrolę, sklandesnį ir saugesnį pėsčiųjų, dviratininkų judėjimą mieste,..."/>
  </head>
  <body>
    <article>
      <h1>Vilniaus meras susitiko su Policijos generaliniu komisaru: daugiausiai dėmesio skirta eismo saugumo klausimams</h1>
      <address><time datetime="2019-11-21T04:45:00+00:00">21 Nov 2019, 04:45</time> by <a rel="author">Made in Vilnius</a></address>
      <p>Policijos generalinis komisaras Renatas Požėla susitikęs su Vilniaus miesto meru Remigijumi Šimašiumi aptarė aktualias problemas ir svarbiausius klausimus.</p>
      <p>Susitikimo metu daugiausiai dėmesio skirta eismo saugumo klausimams. Vadovai kalbėjosi apie geresnių sąlygų vairuotojams sudarymą, apie efektyvesnį kelio ženklų išdėstymą, eismo reguliavimą, transporto srautų kontrolę, sklandesnį ir saugesnį pėsčiųjų, dviratininkų judėjimą mieste, edukacines saugaus eismo programas moksleiviams.</p>
      <p>Susitikime diskutuota ir apie masinių renginių, susirinkimų organizavimo tvarką, saugumo ir viešosios tvarkos užtikrinimo juose priemones. Sutarta peržiūrėti ir suaktyvinti darbo grupių, kuriose veikia policijos ir savivaldybės atstovai, veiklą, užtikrinti efektyvesnį informacijos pasikeitimą tarp institucijų.</p>
      <p>Meras su generaliniu komisaru kalbėjo ir apie neapykantos nusikaltimų tyrimus, jų kvalifikavimą, pareigūnų reakciją į tokio pobūdžio incidentus. R. Požėla sutiko, kad Vilnius nuo senų laikų garsėja kaip daugiakultūrinis miestas, todėl labai svarbu užtikrinti, kad šalies sostinėje saugiai jaustųsi visi čia gyvenantys ar atvykstantys žmonės.</p>
      <p>Tokie susitikimai, planuojama, vyks kartą per ketvirtį. Taip pat sutarta ir dėl nuolatinių savivaldybės administracijos ir sostinės policijos vadovų susitikimų.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>3 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/gyvenimas/atsinaujinancios-istorines-rasu-kapines-pasiruosusios-priimti-sukilimo-vadus/"/>
        <a href="https://madeinvilnius.lt/naujienos/gyvenimas/seimo-rumuose-atsirado-siuolaikiska-poilsio-erdve-darbuotojams/"/>
        <a href="https://madeinvilnius.lt/naujienos/gyvenimas/prodiusere-rasa-miskinyte-dokumentinis-lietuvos-kinas-tampa-vis-zinomesnis-europoje/"/>
        <a href="https://madeinvilnius.lt/naujienos/gyvenimas/vilniaus-pataisos-namai-pertvarkomi-i-modernu-tardymo-izoliatoriu/"/>
        <a href="https://madeinvilnius.lt/naujienos/gyvenimas/penktadieni-vilniuje-vyks-1863-1864-m-sukilimo-vadu-ir-dalyviu-valstybines-laidotuves/"/>
        <a href="https://madeinvilnius.lt/naujienos/gyvenimas/prezidentas-pasveikino-nacionaline-martyno-mazvydo-biblioteka-simtmecio-proga/"/>
      </related>
    </article>
  </body>
</html>