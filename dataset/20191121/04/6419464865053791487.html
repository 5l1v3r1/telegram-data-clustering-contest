<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/kairos-vroches-kai-kataigides-se-oli-ti-chora-poy-tha-einai-entones/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T04:40:53+00:00"/>
    <meta property="og:title" content="Καιρός: Βροχές και καταιγίδες σε όλη τη χώρα – Πού θα είναι έντονες"/>
    <meta property="og:description" content="Ο καιρός θα συνεχίσει και σήμερα με βροχές και καταιγίδες, ενώ τις προηγούμενες ώρες προκάλεσε προβλήματα στα δυτικά και στα βόρεια."/>
  </head>
  <body>
    <article>
      <h1>Καιρός: Βροχές και καταιγίδες σε όλη τη χώρα – Πού θα είναι έντονες</h1>
      <address>
        <time datetime="2019-11-21T04:40:53+00:00">21 Nov 2019, 04:40</time>
      </address>
      <p>Ο <a href="https://neaselida.gr/tag/keros/">καιρός</a> θα συνεχίσει και σήμερα με <a href="https://neaselida.gr/tag/vroches/">βροχές</a> και <a href="https://neaselida.gr/tag/kategides/">καταιγίδες,</a> ενώ τις προηγούμενες ώρες προκάλεσε προβλήματα στα δυτικά και στα βόρεια.</p>
      <p>Για σήμερα η <a href="https://neaselida.gr/tag/emy/">ΕΜΥ</a> προειδοποιεί για έντονα καιρικά φαινόμενα, κυρίως από το μεσημέρι και μετά. <b>Ισχυρές βροχές και καταιγίδες</b> προβλέπονται σε κεντρική και ανατολική Μακεδονία, Θράκη, νησιά του βορειοανατολικού Αιγαίου και βαθμιαία από το απόγευμα στην Πελοπόννησο, τη δυτική Κρήτη, τις Κυκλάδες και τα νότια τμήματα της Εύβοιας και της ανατολικής Στερεάς.</p>
      <p>Η <b><a href="https://neaselida.gr/tag/kakokeria/">κακοκαιρία</a> αναμένεται να χτυπήσει</b> το απόγευμα και την <b>Αττική</b> με έντονες βροχές και καταιγίδες κατά τόπους.</p>
      <p><b>Οι άνεμοι θα πνέουν</b>, στα δυτικά από δυτικές διευθύνσεις 3 με 4 και στα ανατολικά από νότιες διευθύνσεις τοπικά 6 μποφόρ. Η θερμοκρασία δεν θα σημειώσει αξιόλογη μεταβολή.</p>
      <h3>Η πρόγνωση του καιρού</h3>
      <h3>ΜΑΚΕΔΟΝΙΑ, ΘΡΑΚΗ</h3>
      <ul>
        <li>Καιρός: Στη δυτική Μακεδονία λίγες νεφώσεις παροδικά αυξημένες, με περιορισμένη ορατότητα κατά τόπους τις πρωινές και βραδινές ώρες. Στις υπόλοιπες περιοχές νεφώσεις με βροχές και καταιγίδες κατά τόπους ισχυρές, κυρίως στην ανατολική Μακεδονία και τη Θράκη.</li>
        <li>Άνεμοι: Μεταβλητοί 3 με 4, στα ανατολικά ανατολικοί νοτιοανατολικοί 4 με 5 και πρόσκαιρα στα θαλάσσια έως 6 μποφόρ.</li>
        <li>Θερμοκρασία: Από 9 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</li>
      </ul>
      <h3>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</h3>
      <ul>
        <li>Καιρός: Στο βόρειο Ιόνιο και την Ήπειρο λίγες νεφώσεις παροδικά αυξημένες, με περιορισμένη ορατότητα κατά τόπους τις πρωινές και βραδινές ώρες. Στις υπόλοιπες περιοχές νεφώσεις με τοπικές βροχές και σποραδικές καταιγίδες. Από το απόγευμα τα φαινόμενα στη δυτική Πελοπόννησο θα είναι κατά τόπους έντονα, ενώ στο Ιόνιο και τη δυτική Στερεά θα εξασθενήσουν.</li>
        <li>Άνεμοι: Από δυτικές διευθύνσεις 3 με 4 μποφόρ.</li>
        <li>Θερμοκρασία: Από 13 έως 20 βαθμούς Κελσίου. Στην Ήπειρο 3 με 4 βαθμούς χαμηλότερη.</li>
      </ul>
      <h3>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</h3>
      <ul>
        <li>Καιρός: Νεφώσεις με τοπικές βροχές και σποραδικές καταιγίδες, κυρίως από το απόγευμα στην ανατολική Πελοπόννησο και τα νότια τμήματα της ανατολικής Στερεάς και της Εύβοιας, όπου τα φαινόμενα θα είναι κατά τόπους έντονα.</li>
        <li>Άνεμοι: Στα βόρεια μεταβλητοί 3 με 4, στα υπόλοιπα από νότιες διευθύνσεις 4 με 6 μποφόρ.</li>
        <li>Θερμοκρασία: Από 11 έως 21 βαθμούς Κελσίου.</li>
      </ul>
      <h3>ΚΥΚΛΑΔΕΣ, ΚΡΗΤΗ</h3>
      <ul>
        <li>Καιρός: Νεφώσεις που γρήγορα από τα δυτικά θα αυξηθούν και κυρίως από το μεσημέρι θα εκδηλωθούν τοπικές βροχές και καταιγίδες. Τα φαινόμενα από τις απογευματινές ώρες θα είναι κατά τόπους έντονα στα δυτικά.</li>
        <li>Άνεμοι: Από νότιες διευθύνσεις 4 με 6 μποφόρ.</li>
        <li>Θερμοκρασία: Από 15 έως 22 βαθμούς Κελσίου.</li>
      </ul>
      <h3>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</h3>
      <ul>
        <li>Καιρός: Στα νησιά του ανατολικού Αιγαίου νεφώσεις με τοπικές βροχές και καταιγίδες. Τα φαινόμενα θα είναι κατά τόπους έντονα. Στα Δωδεκάνησα λίγες νεφώσεις που βαθμιαία θα αυξηθούν και θα σημειωθούν τοπικές βροχές και πιθανώς μεμονωμένες καταιγίδες από το βράδυ.</li>
        <li>Άνεμοι: Νότιοι νοτιοανατολικοί 4 με 6 μποφόρ.</li>
        <li>Θερμοκρασία: Από 15 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</li>
      </ul>
      <h3>ΑΤΤΙΚΗ</h3>
      <ul>
        <li>Καιρός: Νεφώσεις με τοπικές βροχές και βαθμιαία σποραδικές καταιγίδες, που από το απόγευμα θα είναι κατά τόπους ισχυρές.</li>
        <li>Άνεμοι: Από νότιες διευθύνσεις 5 με 6 μποφόρ.</li>
        <li>Θερμοκρασία: Από 14 έως 20 βαθμούς Κελσίου.</li>
      </ul>
      <h3>ΘΕΣΣΑΛΟΝΙΚΗ</h3>
      <ul>
        <li>Καιρός: Λίγες νεφώσεις παροδικά αυξημένες, με πιθανότητα πρόσκαιρων βροχών τις πρωινές ώρες, οπότε είναι πιθανό να εκδηλωθούν μεμονωμένες καταιγίδες στα ανατολικά.</li>
        <li>Άνεμοι: Βόρειοι βορειοδυτικοί 3 με 4 μποφόρ.</li>
        <li>Θερμοκρασία: Από 11 έως 18 βαθμούς Κελσίου.</li>
      </ul>
      <related>
        <a href="https://neaselida.gr/ellada/eortologio-noemvrioy-2019-poioi-giortazoyn-simera-21-11/"/>
      </related>
    </article>
  </body>
</html>