<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382368/akdenizde-gocmen-botu-batti-67-kisi-hayatini-kaybetti"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T04:47:00+00:00"/>
    <meta property="og:title" content="Akdeniz'de göçmen botu battı: 67 kişi hayatını kaybetti"/>
    <meta property="og:description" content="Akdeniz'de göçmen botunun batması sonucu 67 kişi hayatını kaybetti."/>
  </head>
  <body>
    <article>
      <h1>Akdeniz'de göçmen botu battı: 67 kişi hayatını kaybetti</h1>
      <h2>Akdeniz'de göçmen botunun batması sonucu 67 kişi hayatını kaybetti.</h2>
      <address>
        <time datetime="2019-11-21T04:47:00+00:00">21 Nov 2019, 04:47</time>
      </address>
      <p>İtalyan ANSA ajansının Akdeniz’i geçmeye çalışanlara bağımsız acil yardım desteği sunan “Alarmphone” isimli internet sitesine dayandırdığı haberine göre, Libya’ın başkenti Trablus açıklarında yeni bir göçmen trajedisi yaşandı.</p>
      <p>Alarmphone’u arayan bir balıkçı Libya açıklarında yaşanan olayı aktararak göçmenlerden 30'unun kurtarıldığını 67'sinin hayatını kaybettiğini söyledi.</p>
      <p>Görgü tanıkları ise ifadelerinde, balıkçıların yerel saatle 17.00 sularında Trablus açıklarında sönmüş bir bot ve çevresinde denize düşmüş çok sayıda göçmen bulduğunu dile getirdi.</p>
      <p>Balıkçıların, Libya Sahil Güvenlik güçlerini yardım için aradıkları ancak ulaşamadıkları da ifade edildi.</p>
    </article>
  </body>
</html>