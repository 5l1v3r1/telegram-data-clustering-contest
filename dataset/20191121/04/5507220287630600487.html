<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187581/"/>
    <meta property="og:site_name" content="Janam TV"/>
    <meta property="article:published_time" content="2019-11-21T04:05:25+00:00"/>
    <meta property="og:title" content="പാമ്പ് കടിയേറ്റ് വിദ്യാര്‍ത്ഥിനി മരിച്ച സംഭവം; അധ്യാപകന് സസ്‌പെന്‍ഷന്‍"/>
    <meta property="og:description" content="സുല്‍ത്താന്‍ബത്തേരി: ക്ലാസ് മുറിക്കുള്ളില്‍ പാമ്പ് കടിയേറ്റ് അഞ്ചാം ക്ലാസുകാരി മരിച്ച സംഭവത്തില്‍ അധ്യാപകന് സസ്‌പെന്‍ഷന്‍. കുട്ടിയെ"/>
  </head>
  <body>
    <article>
      <h1>പാമ്പ് കടിയേറ്റ് വിദ്യാര്‍ത്ഥിനി മരിച്ച സംഭവം; അധ്യാപകന് സസ്‌പെന്‍ഷന്‍</h1>
      <address><time datetime="2019-11-21T04:05:25+00:00">21 Nov 2019, 04:05</time> by <a rel="author">Janam TV Web Desk</a></address>
      <p>സുല്‍ത്താന്‍ബത്തേരി: ക്ലാസ് മുറിക്കുള്ളില്‍ പാമ്പ് കടിയേറ്റ് അഞ്ചാം ക്ലാസുകാരി മരിച്ച സംഭവത്തില്‍ അധ്യാപകന് സസ്‌പെന്‍ഷന്‍. കുട്ടിയെ ആശുപത്രിയിലെത്തിക്കാന്‍ പറഞ്ഞിട്ടും അധ്യാപകന്‍ വിസ്സമതിച്ചെന്ന് മറ്റ് വിദ്യാര്‍ത്ഥികള്‍ ആരോപിച്ചതിനെ തുടര്‍ന്നാണ് നടപടി. കൂടാതെ സ്‌കൂളിലെ മറ്റ് അധ്യാപകര്‍ക്ക് കാരണം കാണിക്കല്‍ നോട്ടീസും നല്‍കിയിട്ടുണ്ട്.</p>
      <p>വയനാട് ബത്തേരി ഗവ സര്‍വജന വൊക്കേഷണല്‍ ഹയര്‍ഡസെക്കന്‍ഡറി സ്‌കൂളിലെ ഷഹല ഷെറിന്‍ എന്ന വിദ്യാര്‍ത്ഥിനി പാമ്പു കടിയെ തുടര്‍ന്ന് ഇന്നലെയാണ് മരിച്ചത്. സംഭവത്തെ തുടര്‍ന്ന് ഷിജിന്‍ എന്ന അധ്യാപകനെ വയനാട് ഡിഡിഇയാണ് സസ്‌പെന്റ് ചെയ്തത്.</p>
      <p>സ്‌കൂളിന് വളരെ അടുത്ത് ആശുപത്രിയും വാഹന സൗകര്യവും ഉണ്ടായിട്ടും അധ്യാപകര്‍ കുട്ടിയെ കൊണ്ട് പോകാന്‍ തയ്യാറായില്ലെന്നാണ് മറ്റ് വിദ്യാര്‍ത്ഥികള്‍ ആരോപിച്ചത്. ക്ലാസ് റൂമിലെ തറയിലുണ്ടായിരുന്ന പൊത്തില്‍ നിന്നാണ് കുട്ടിയ്ക്ക് പാമ്പ് കടിയേറ്റത്.</p>
      <p>അതേസമയം സംഭവത്തില്‍ വിദ്യാഭ്യാസ മന്ത്രി സി രവീന്ദ്രനാഥ് റിപ്പോര്‍ട്ട് തേടി. സംഭവത്തില്‍ അന്വേഷണം നടത്തി അടിയന്തിരമായി റിപ്പോര്‍ട്ട് സമര്‍പ്പിക്കണമെന്നാണ് വിദ്യാഭ്യാസ ഡയറക്ടര്‍ക്ക് നല്‍കിയ നിര്‍ദേശം. സ്‌കൂളുകളില്‍ സമാനമായ സംഭവങ്ങള്‍ ആവര്‍ത്തിക്കാതിരിക്കാനുള്ള നടപടി സ്വീകരിക്കണെമെന്നും നിര്‍ദേശം നല്‍കിയിട്ടുണ്ട്.</p>
    </article>
  </body>
</html>