<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187592/"/>
    <meta property="og:site_name" content="Janam TV"/>
    <meta property="article:published_time" content="2019-11-21T04:20:57+00:00"/>
    <meta property="og:title" content="കാര്‍ട്ടോസാറ്റ് 3; വിക്ഷേപണ തീയതി മാറ്റി"/>
    <meta property="og:description" content="ബംഗളൂരു: ഭൗമ നിരീക്ഷണത്തിനായി വികസിപ്പിച്ച കാര്‍ട്ടോസാറ്റ് 3യുടെ വിക്ഷേപണ തീയതി മാറ്റിയതായി ഐഎസ്ആര്‍ഒ വൃത്തങ്ങള്‍. ഉപഗ്രഹത്തിന്റെ വിക്ഷേപണം നവംബര്‍ 25 ല്‍"/>
  </head>
  <body>
    <article>
      <h1>കാര്‍ട്ടോസാറ്റ് 3; വിക്ഷേപണ തീയതി മാറ്റി</h1>
      <address><time datetime="2019-11-21T04:20:57+00:00">21 Nov 2019, 04:20</time> by <a rel="author">Janam TV Web Desk</a></address>
      <p>ബംഗളൂരു: ഭൗമ നിരീക്ഷണത്തിനായി വികസിപ്പിച്ച കാര്‍ട്ടോസാറ്റ് 3യുടെ വിക്ഷേപണ തീയതി മാറ്റിയതായി ഐഎസ്ആര്‍ഒ വൃത്തങ്ങള്‍. ഉപഗ്രഹത്തിന്റെ വിക്ഷേപണം നവംബര്‍ 25 ല്‍ നിന്നും 27 ലേക്ക് മാറ്റിയതായി ഇസ്രോ അധികൃതര്‍ അറിയിച്ചു. നവംബര്‍ 27ന് രാവിലെ 9.28ന് ശ്രീഹരിക്കോട്ടയിലെ സതീഷ് ധവാന്‍ ബഹിരാകാശ കേന്ദ്രത്തിന്റെ രണ്ടാം ലോഞ്ച് പാഡില്‍ നിന്ന് കാര്‍ട്ടോസാറ്റ് 3 വിക്ഷേപിക്കും.</p>
      <p>ഉയര്‍ന്ന റെസല്യൂഷന്‍ ഇമേജിങ് ശേഷിയുള്ള മൂന്നാം തലമുറയിലെ ഏറ്റവും പുതിയ ഉപഗ്രഹമാണ് കാര്‍ട്ടോസാറ്റ് 3. കാര്‍ട്ടോസാറ്റ് 2നേക്കാള്‍ വ്യക്തമായി സ്ഥലങ്ങളുടെ മാപ്പുകള്‍ തയ്യാറാക്കാനും ചിത്രങ്ങള്‍ എടുക്കാനും കാര്‍ട്ടോസാറ്റ് 3ക്ക് സാധിക്കും.</p>
      <p>കാലാവസ്ഥ മാപ്പിങ്, ഭൂപടങ്ങളെ സംബന്ധിച്ച പഠനം എന്നിവയ്ക്കും ഈ ഉപഗ്രഹം ഉപയോഗപ്പെടുത്താം. കാര്‍ട്ടോസാറ്റിനൊപ്പം അമേരിക്കയുടെ 13 ചെറു ഉപഗ്രഹങ്ങളെയും ഭൂമിയുടെ ഭ്രമണപഥത്തില്‍ എത്തിക്കും.</p>
    </article>
  </body>
</html>