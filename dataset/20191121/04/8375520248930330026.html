<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/u-miskiy-radi-vidbulasya-zustrich-z-chempionami-ta-prizerami-riznih-vidiv-mizhnarodnih-zmagan-641336.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T04:16:13+00:00"/>
    <meta property="og:title" content="У міській раді відбулася зустріч з чемпіонами та призерами різних видів міжнародних змагань"/>
    <meta property="og:description" content="Видатні спортсмени Вінниці"/>
  </head>
  <body>
    <article>
      <h1>У міській раді відбулася зустріч з чемпіонами та призерами різних видів міжнародних змагань</h1>
      <address>
        <time datetime="2019-11-21T04:16:13+00:00">21 Nov 2019, 04:16</time>
      </address>
      <h4>Видатні спортсмени Вінниці</h4>
      <p>Голова комітету по фізичній культурі і спорту Сергій Краєвський зустрівся у міській раді з чемпіонами та призерами різних міжнародних змагань. Він подякував спортсменам за те, що «пишуть» спортивну історії Вінниці і України і вручив всім спортсменам подяки та подарунки.<br/><br/>«Ви пишете історію українського спорту. Я дякую вам за співпрацю, адже усі ці перемоги нам вдалося досягнути у тісній співпраці. Міська рада завжди підтримуватиме спорт. Надіюся, що ви попадете у кращу десятку спортсменів року нашого міста», - зазначив Сергій Краєвський.</p>
      <p>Серед присутніх був Олексій Денисюк. З 10 по 19 жовтня в місті Сіднеї (Австралія) відбувся чемпіонат Світу з кульової стрільби серед паралімпійців. Олексій виборов золото в індивідуальній вправі Р3 (швидкісна стрільба з малокаліберного пістолета на 25 м, клас SH1, змішана дисципліна), бронзову медаль у вправі Р4 (стрільба з пневматичного пістолета на 10 метрів). До речі, на Паралімпійських іграх в Ріо у 2016 році він завоював бронзу у цій же вправі, тоді у командному заліку наша команда здобула бронзову медаль. Також зазначимо, що Олексій виборов Ліцензію на Паралімпійські ігри 2020. Тренер спортсмена Мустафаєв Денис Юрійович.</p>
      <p>З 28 жовтня по 4 листопада у місті Холон (Ізраіль) відбувся чемпіонат Європи зі спортивної акробатики, де у фінальній вправі чоловіча пара Богдан Пограничний та Данило Стецюк здобули срібну нагороду. Тренують спортсменів заслужені тренери України Юрій Голяк та Ковальчук Галина, тренер-хореограф Олена Луценко. Також жіноча трійка Капланська Інна, Хижняк Ірина та Вихованець Олена посіли 4 місце. Тренує дівчат заслужений тренер України Людмила Малініна.</p>
      <p>Також цього року у місті Чхонджу відбувся чемпіонат світу з боротьби самбо (бойовий розділ) серед чоловіків - наш спортсмен Давиденко Петро у ваговій категорії 90 кг виборов ІІІ місце, де виконав норматив МСМК. Тренер - Нагорняк Іван Григорович.</p>
      <p>15-18 листопада у Римі (Італія) відбувся чемпіонат світу з панкратіону серед юніорів. До складу збірної України увійшов спортсмен з Вінниці КМС Олександр Хуторянський, який здобув срібну та бронзову медалі. Тренує спортсмена Дишливенко Ігор Олександрович.</p>
      <related>
        <a href="https://glavcom.ua/vinnytsia/news/u-vinnici-vidbudetsya-forum-dlya-vchiteliv-641329.html"/>
        <a href="https://glavcom.ua/vinnytsia/news/novozbudovaniy-ditsadok-u-vinnici-zdayut-v-orendu-641166.html"/>
        <a href="https://glavcom.ua/vinnytsia/news/vinnicki-shkolyari-sprobuvali-sebe-v-roli-kerivnictva-mista-641240.html"/>
      </related>
    </article>
  </body>
</html>