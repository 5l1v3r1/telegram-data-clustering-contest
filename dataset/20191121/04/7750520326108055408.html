<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/huawei-predstavyla-intelektualnu-systemu-zberigannya-danyh.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T04:36:22+00:00"/>
    <meta property="og:title" content="Huawei представила інтелектуальну систему зберігання даних"/>
    <meta property="og:description" content="Huawei представила інтелектуальну систему зберігання даних"/>
  </head>
  <body>
    <article>
      <h1>Huawei представила інтелектуальну систему зберігання даних</h1>
      <h2>Інтелектуальна флеш-система зберігання даних OceanStor Dorado нового покоління — це результат багаторічного досвіду розробок Huawei у сфері технологій класу All-Flash</h2>
      <address>
        <time datetime="2019-11-21T04:36:22+00:00">21 Nov 2019, 04:36</time>
      </address>
      <figure>
        <img src="https://1news.com.ua/wp-content/uploads/2019/11/36-6.jpg"/>
      </figure>
      <p>Компанія Huawei представила інтелектуальну систему зберігання даних OceanStor Dorado (серія OceanStor C) класу All-Flash. Дана флеш-система — це нове покоління розробок Huawei у сфері технологій класу All-Flash.</p>
      <p>Про це повідомили в представництві Huawei в Україні, – інформує 1NEWS.</p>
      <p>“Huawei представила інтелектуальну систему зберігання даних OceanStor Dorado (серія OceanStor C) класу All-Flash. Інтелектуальна флеш-система зберігання даних OceanStor Dorado нового покоління — це результат багаторічного досвіду розробок Huawei у сфері технологій класу All-Flash. Вона допоможе клієнтам максимально ефективно обробляти дані”, – зазначили в компанії.</p>
      <p>OceanStor Dorado підтримує наступні інноваційні функції:</p>
      <p>– передова продуктивність завдяки архітектурі на базі 5 процесорів;</p>
      <p>– комплексна платформа OceanStor Dorado працює на базі процесора Kunpeng 920, мережевого чипа, чипа управління, чипа контролера SSD та ШІ-процесора Ascend 310 та забезпечує найкращу у своєму класі продуктивність операцій введення/виведення у 20 000 000 IOPS за секунду та затримку в 0,1 мс, що відповідає вимогам додатків в умовах реального часу;</p>
      <p>– безперервна робота додатків, завдяки надійній архітектурі SmartMatrix, що забезпечує безперебійну роботу навіть при одночасній відмові 7 з 8 контролерів. Це новий стандарт надійності в галузі систем зберігання даних;</p>
      <p>– ефективне технічне обслуговування завдяки поєднанню крайових, хмарних та ШІ-обчислень – перша в галузі інтелектуальна система зберігання даних із вбудованим ШІ-процесором підтримує можливості машинного навчання для підвищення ефективності зчитування кешу на 50%. Окрім того, поєднання крайових та ШІ-обчислень дозволяє реалізувати інтелектуальне управління життєвим циклом продукту та створити автоматичну систему управління даними з триярусною архітектурою, що скорочує експлуатаційні витрати клієнтів.</p>
      <p>«Нові засоби зв’язку та додатки прискорюють інформаційний потік даних у цифровій економіці. Завдяки швидкому розвитку революційних технологій, таких як 5G, ШІ та інтернет речей (IoT), генерується великий масив даних та додатків, що створює високі вимоги до їхньої обробки в режимі реального часу. Щоб відповідати цим вимогам, необхідно оновити інфраструктури даних», – зазначив віцепрезидент напряму ІТ-продуктів та президент напряму інтелектуальної обробки даних та систем зберігання компанії Huawei Пітер Чжоу.</p>
      <p>Джерело: <a href="https://www.ukrinform.ua/rubric-technology/2822056-huawei-vipustiv-intelektualnu-flesku-novogo-pokolinna.html">Укрінформ</a></p>
    </article>
  </body>
</html>