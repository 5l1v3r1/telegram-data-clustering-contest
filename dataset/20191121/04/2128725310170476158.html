<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/trabzonspor/2019/11/21/unal-karamandan-galatasaray-sozleri"/>
    <meta property="og:site_name" content="Aspor"/>
    <meta property="article:published_time" content="2019-11-21T04:40:30+00:00"/>
    <meta property="og:title" content="Ünal Karaman'dan Galatasaray sözleri"/>
    <meta property="og:description" content="Trabzonspor Teknik Direktörü Ünal Karaman, oyuncularıyla üst üste toplantılar yapıyor. Başarılı çalıştırıcı “Çok eksiğimizin olduğu maçta A.Gücü’nü derbide de Galatasaray’ı yenersek önümüz çok açılacak” dedi."/>
  </head>
  <body>
    <article>
      <h1>Ünal Karaman'dan Galatasaray sözleri</h1>
      <address>
        <time datetime="2019-11-21T04:40:30+00:00">21 Nov 2019, 04:40</time>
      </address>
      <p>
        <b><a href="https://www.aspor.com.tr/index/trabzonspor">Trabzonspor</a> Teknik Direktörü <a href="https://www.aspor.com.tr/index/unal-karaman">Ünal Karaman</a>, oyuncularıyla üst üste toplantılar yapıyor. Başarılı çalıştırıcı “Çok eksiğimizin olduğu maçta A.Gücü’nü derbide de <a href="https://www.aspor.com.tr/index/galatasaray">Galatasaray</a>’ı yenersek önümüz çok açılacak” dedi.</b>
      </p>
      <p>Milli aranın ardından <a href="https://www.aspor.com.tr/index/trabzonspor">Trabzonspor</a>'da gözler Ankaragücü maçına çevrildi. <a href="https://www.aspor.com.tr/index/teknik-direktor">Teknik direktör</a><a href="https://www.aspor.com.tr/index/unal-karaman">Ünal Karaman</a> sakat ve cezalı oyuncuların yokluğunda çok önemli bir karşılaşmaya çıkacaklarını belirtti. Deneyimli çalıştırıcı, öğrencileriyle yaptığı toplantıda birçok eksiğin olduğu Ankaragücü mücadelesinin ardından da <a href="https://www.aspor.com.tr/index/galatasaray">Galatasaray</a> derbisini kazanmaları halinde <a href="https://www.aspor.com.tr/index/super-lig">Süper Lig</a>'de çok avantajlı bir konuma geleceklerini kaydetti. Karaman "Bu sezon ligde en önemli maçlarımıza çıkacağız. 2 maçtan 6 puan çıkarabilirsek zirvedeki iddiamızı daha da perçinleriz. Sizlere güveniyorum" diye konuştu.</p>
      <p>Trabzonspor,Ankaragücü ve Galatasaray engellerini sorunsuz atlatabilirse devreye kadar olan bölümdeki 4 karşılaşmasını alt sıralardaki takımlarla oynayacak. Fırtına bu iki maçın ardından sırasıyla <a href="https://www.aspor.com.tr/index/antalyaspor">Antalyaspor</a> (D), Denizlispor (E), <a href="https://www.aspor.com.tr/index/konyaspor">Konyaspor</a> (D) ve <a href="https://www.aspor.com.tr/index/kayserispor">Kayserispor</a> (E) ile karşılaşacak. Ünal Karaman, nispeten kolaylaşacak fikstürde fazla yara alacaklarını düşünmüyor. Başarılı çalıştırıcı bu sezon özellikle iç saha maçlarında kayıp istemiyor. Süper Lig'de her deplasmanın zor olduğunu belirten Karaman "Evimizde maçları kazanmalıyız. En fazla 2 beraberlik hakkımız var. Başarmalıyız" dedi.</p>
      <p>
        <b>161. MAÇI</b>
      </p>
      <p>Ünal Karaman, teknik direktörlük kariyerinde 161. maçına çıkacak. Deneyimli çalıştırıcı geride kalan 160 maçta 68 galibiyet, 33 beraberlik ve 59 mağlubiyet gördü. Çalıştırdığı takımlarda ortalama 1.48 puan ortalaması yakaladı. Trabzonspor ortalaması ise bu rakamın üzerinde. Bordo-mavililerin kulübesinde maç başına 1.71 puan topladı.</p>
      <figure>
        <a href="https://www.aspor.com.tr/trabzonspor/2019/11/19/trabzonsporun-yeni-yildiz-adayi-kerem-baykus">
          <img src="https://iaaspr.tmgrup.com.tr/219c66/366/218/0/78/800/555?u=https://iaspr.tmgrup.com.tr/2019/11/19/trabzonsporun-yeni-yildiz-adayi-kerem-baykus-1574164335279.jpeg"/>
        </a>
      </figure>
      <p>
        <a href="https://www.aspor.com.tr/trabzonspor/2019/11/19/trabzonsporun-yeni-yildiz-adayi-kerem-baykus"><b>Trabzonspor'un yeni yıldız adayı Kerem Baykuş</b>Süper Lig'e altyapısından yetiştirdiği oyunculara şans vererek renk katan Trabzonspor'da yeni yıldız adayı olarak Kerem Baykuş göze çarpıyor. 2000 doğumlu orta saha oyuncusunun bu sezon kupa maçları başta olmak üzere ligde de kısa süreler alması bekleniyor.<i>haberin devamı</i></a>
      </p>
    </article>
  </body>
</html>