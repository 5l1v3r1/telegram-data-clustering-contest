<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/whatsapp-indagate-62-persone-per-un-motivo-assurdo-ecco-cosa-e-successo-627391"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T04:00:56+00:00"/>
    <meta property="og:title" content="WhatsApp: indagate 62 persone per un motivo davvero assurdo"/>
    <meta property="og:description" content="Un nuovo ed assurdo episodio ha coinvolto 62 utenti WhatsApp ora indagati per comportamento scorretto. Ecco che cosa è successo."/>
  </head>
  <body>
    <article>
      <h1>WhatsApp: indagate 62 persone per un motivo davvero assurdo</h1>
      <h2>Un nuovo ed assurdo episodio ha coinvolto 62 utenti WhatsApp ora indagati per comportamento scorretto. Ecco che cosa è successo.</h2>
      <address><time datetime="2019-11-21T04:00:56+00:00">21 Nov 2019, 04:00</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/aggiornamento-WhatsApp-chat.png"/>
      </figure>
      <p><b>WhatsApp</b> è riuscito a guadagnarsi il suo miliardo e mezzo di utenti. Ciascuno di noi, almeno una volta al giorno, apre le chat per mettersi in contatto con amici e parenti. Spesso si sceglie la comodità dei gruppi, per i quali sono ora in vigore <a href="https://www.tecnoandroid.it/2019/11/16/whatsapp-in-pericolo-addio-profili-dopo-aggiornamento-ecco-cosa-e-successo-624690">nuove regole</a> più restrittive dopo l’ultimo <b>aggiornamento</b>.</p>
      <p>Nonostante le contromisure atte ad arginare la creazione di <b>conversazioni sospette</b> prosperano gruppi di persone che usano l’applicazione per <i>scopi illeciti</i>. L’ultimo <a href="https://www.agi.it/cronaca/gruppo_whatsapp_autovelox-6582732/news/2019-11-19/">episodio</a> ha casualmente individuato una cerchia di <b>62 persone</b>, ora indagate per scambio di informazioni segrete. Ecco cosa è accaduto.</p>
      <h3>WhatsApp usato come sistema informativo contro le Forze dell’Ordine, ecco la vicenda di Agrigento</h3>
      <p>Facebook non può leggere le chat degli utenti a causa della crittografia end-to-end in vigore ormai da qualche anno. Il sistema di protezione impedisce intercettazioni dirette ed indirette da parte della compagnia o di altri utenti. La scoperta di un <b>gruppo sospetto </b>è avvenuta per caso. La denominazione poco chiara e con evidente inflessione dialettale non ha destato sospetti, se non nel momento in cui si è potuto esaminare da vicino il dispositivo. Si è individuato il gruppo “<i>Uomini immiezzu a via</i>“.</p>
      <p><b>Paola Vetro</b> – pubblico ministero della Procura della Repubblica di Agrigento – ha notificato un avviso di inchiesta per 62 indagati iscritti ad un gruppo di partecipanti attivi nella zona di <i>Canicattì.</i> In particolare è stato detto che:</p>
      <p>
        <i>“Interrompevano e turbavano i servizi di controllo delle forze dell’ordine tramite lo scambio di informazioni, in maniera costante e coordinata, circa la presenza di posti di blocco sulle strade”.</i>
      </p>
      <p>In questo modo l’azione ha evitato i <b>controlli autovelox</b> ed i posti di blocco. Nel registro degli indagati sono stati iscritti anche autisti di ambulanze o di mezzi di soccorso e camionisti. Si resta in attesa degli interrogatori ordinari per gli indagati. La vicenda ha dell’incredibile. Fate sempre attenzione a quali gruppi partecipate ed evitate situazioni spiacevoli.</p>
    </article>
  </body>
</html>