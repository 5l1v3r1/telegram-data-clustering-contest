<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822432-vlada-ugorsini-mae-vibacitisa-za-fejki-pro-bizenciv-risenna-sudu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T04:42:00+00:00"/>
    <meta property="og:title" content="Влада Угорщини має вибачитися за фейки про біженців — рішення суду"/>
    <meta property="og:description" content="Верховний суд Угорщини ухвалив рішення про те, що влада Угорщини має публічно вибачитися за &quot;перекручене і фальшиве&quot; зображення фактів про правозахисну організацію, що допомагає біженцям."/>
  </head>
  <body>
    <article>
      <h1>Влада Угорщини має вибачитися за фейки про біженців — рішення суду</h1>
      <h2>Верховний суд Угорщини ухвалив рішення про те, що влада Угорщини має публічно вибачитися за "перекручене і фальшиве" зображення фактів про правозахисну організацію, що допомагає біженцям.</h2>
      <address>
        <time datetime="2019-11-21T04:42:00+00:00">21 Nov 2019, 04:42</time>
      </address>
      <p>Про це повідомили представники цієї організації - Гельсінського комітету Угорщини, передає <a href="https://www.dw.com/ru/%D1%81%D1%83%D0%B4-%D0%BE%D0%B1%D1%8F%D0%B7%D0%B0%D0%BB-%D0%B2%D0%BB%D0%B0%D1%81%D1%82%D0%B8-%D0%B2%D0%B5%D0%BD%D0%B3%D1%80%D0%B8%D0%B8-%D0%B8%D0%B7%D0%B2%D0%B8%D0%BD%D0%B8%D1%82%D1%8C%D1%81%D1%8F-%D0%B7%D0%B0-%D1%84%D0%B5%D0%B9%D0%BA%D0%B8-%D0%BE-%D0%B1%D0%B5%D0%B6%D0%B5%D0%BD%D1%86%D0%B0%D1%85/a-51342626">DW</a>.</p>
      <p>У 2017 році уряд, очолюваний прем'єр-міністром Віктором Орбаном, розіслав мільйонам угорським громадян опитування, в якому йшлося про "план Сороса" щодо наводнення Європи біженцями. Крім того, зазначалося, що фінансований американським мільярдером Джорджем Соросом Гельсінський комітет нібито захищає права біженців-злочинців, які, завдяки його роботі, отримують більш м'яке покарання, ніж звичайні угорці.</p>
      <p>Влада<a href="https://www.ukrinform.ru/tag-vengria"> </a><a href="https://www.ukrinform.ua/tag-ugorsina">Угорщини</a> має, за рішенням суду, поширити вибачення як через ЗМІ, так і через офіційний портал уряду.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2817803-tusk-zalisiv-zorstke-poslanna-makronu-sodo-ukraini-ta-zahidnih-balkan.html">Туск залишив жорстке послання Макрону щодо України та Західних Балкан</a>
      </blockquote>
      <p>В Єврокомісії також уже заявляли, що уряд Угорщини поширює фейкові новини про міграційну політику ЄС, які ґрунтуються на "божевільній теорії змови". Зокрема, про це в лютому говорив офіційний представник Єврокомісії Маргарітіс Схінас.</p>
      <p>За словами Схінаса, "ніякої змови не існує": Євросоюз не має наміру підривати прикордонну охорону окремих держав-членів ЄС, а жодних планів із запровадження гуманітарних віз для біженців не розробляється. "Країни-члени ЄС самі вирішують, скільки вони приймають легальних мігрантів", - підкреслив Схінас.</p>
    </article>
  </body>
</html>