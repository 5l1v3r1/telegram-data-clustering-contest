<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-utile-23504253-utile-mananci-cina-arzi-calorii-toata-noaptea-alimentele-care-pun-metabolismul-miscare-ceaiul-coada-soricelului-trebuie-ocolit-daca-hiperaciditate-sau-ulcer-gastric.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T04:02:00+00:00"/>
    <meta property="og:title" content="Utile: Ce să mănânci la cină ca să arzi calorii toată noaptea. Alimentele care pun metabolismul în mișcare; Ceaiul de coada şoricelului trebuie ocolit dacă ai hiperaciditate sau ulcer gastric"/>
    <meta property="og:description" content="Animalele care au slujit statul vor beneficia de îngrijire și cazare pe viață. „Câinii erau casați ca dulapurile”... 5 articole vestimentare mereu la modă. Ce nu trebuie să"/>
  </head>
  <body>
    <article>
      <h1>Utile: Ce să mănânci la cină ca să arzi calorii toată noaptea. Alimentele care pun metabolismul în mișcare; Ceaiul de coada şoricelului trebuie ocolit dacă ai hiperaciditate sau ulcer gastric</h1>
      <address><time datetime="2019-11-21T04:02:00+00:00">21 Nov 2019, 04:02</time> by <a rel="author">Lupu Vlad-Andrei</a></address>
      <p><b>Animalele care au slujit statul vor beneficia de îngrijire și cazare pe viață. </b>„Câinii erau casați ca dulapurile”. Directorul Clubului Câinilor Utilitari, Vlad Popescu, a declarat că noua lege privind pensionarea animalelor de serviciu este binevenită şi că, în conformitate cu vechea reglementare legală, „câinii erau casaţi ca dulapurile”, iar cazul cailor era „mai dificil şi dramatic”. El a mai afirmat că noua lege este una normală şi că ea trebuia adoptată mai de mult. În ceea ce priveşte adopţia acestor animale, ea se va face gratuit, instituţiile publice urmând să facă publice aceste informaţii, pe site-urile proprii, potrivit <a href="https://www.digi24.ro/magazin/stil-de-viata/animale/animalele-care-au-slujit-statul-vor-beneficia-de-ingrijire-si-cazare-pe-viata-cainii-erau-casati-ca-dulapurile-1219532">Digi24</a>. <br/><b><br/></b><b>Cât de bun este oțetul de mere pentru organism.</b> Oţetul de mere este bogat în nutrienţi precum vitamine, minerale, enzime şi pectină, fiind un aliat de nădejde în ceea ce priveşte menţinerea sănătăţii. Este folosit în curele de slăbire şi pentru a reduce febra, dar contribuie şi la prevenirea bolilor de inimă şi atenuează durerile reumatismale. Îmbunătăţeşte digestia. Ţine glicemia în frâu. Păstrează dinţii sănătoşi. Aceleaşi proprietăţi antimicrobiale îl fac bun şi ca apă de gură, pentru că omoară bacteriile cauzatoare de carii, se arată în articolul <a href="https://www.click.ro/utile/sanatate/cat-de-bun-este-otetul-de-mere-pentru-organism">Click.ro</a>. <br/><b><br/></b><b>5 articole vestimentare mereu la modă.</b> Ce nu trebuie să lipsească din garderoba niciunei femei. Când nu știi cu ce să te îmbraci pentru o întâlnire specială din viața ta e bine să-ți amintești că există anumite haine care nu se demodează niciodată. Iar dacă știi să le combini în funcție de situație și de anotimp, vei obține o ținută în care să te simți bine. Iată care sunt obiectele vestimentare care nu trebuie să lipsească din garderoba niciunei femei. Indiferent de croială, cămașa albă te scoate din orice impas, întotdeauna. În anotimpul rece, helanca este și elegantă, și practică, datorită gulerului care-ți acoperă gâtul și astfel îți ține de cald. Orice femeie trebuie să aibă în dulap o rochie neagră pe care să o poarte atunci când ocazia o cere, notează <a href="https://www.libertatea.ro/lifestyle/5-lucruri-care-sa-nu-ti-lipseasca-din-garderoba-2806737">Libertatea.ro</a>. <br/><br/><b>Ce să mănânci la cină ca să arzi calorii toată noaptea.</b> Alimentele care pun metabolismul în mișcare. Stiai ca in timpul noptii corpul tau arde calorii, chiar daca nu faci niciun fel de miscare? Numai simplul fapt ca respiri inseamna un consum de energie, ceea ce implica si pierderea unor calorii. Ca sa arzi însă eficient calorii noaptea, este esential sa tii cont si de alegerile alimentare pe care le faci ziua! Este foarte important, însă ca masa de seara sa fie cu 2-3 ore înainte de culcare si sa conțină unele dintre următoarele alimente: iaurt grecesc, piept de pui la grătar cu zeamă de lămâie, supă de țelină, scrie <a href="https://www.doctorulzilei.ro/ce-sa-mananci-la-cina-ca-sa-arzi-calorii-toata-noaptea-alimentele-care-pun-metabolismul-in-miscare/">Doctorulzilei.ro</a>. <br/><br/><b>Ceaiul de coada şoricelului trebuie ocolit dacă ai hiperaciditate sau ulcer gastric. </b>Coada şoricelului este o plantă medicinală utilă atât în tratarea inflamaţiilor şi infecţiilor, cât şi în stimularea digestiei. Florile plantei le pot înlocui cu succes pe cele de muşeţel având acelaşi efect antiseptic şi de reducere a inflamaţiilor, fiind utile şi ca protector împotriva radiaţiilor şi de refacere a straturilor deteriorate ale pielii, potrivit Ghidului plantelor medicinale, coordonat de farmacologul dr. Ovidiu Bojor. Potrivit aceleiaşi surse, părţile aeriene ale plantei se recomandă în combaterea anorexiilor, ca tonic amar şi stimulent al imunităţii organismului. Infuzia de coada şoricelului se prepară dintr-o lingură de flori la o cană cu apă. Se beau trei-patru căni pe zi. Această infuzie este utilă şi în comprese şi spălarea rănilor, relatează <a href="https://adevarul.ro/sanatate/medicina-naturista/ceaiul-coada-soriceluluitrebuie-ocolit-hiperaciditate-ulcer-gastric-1_5dd516075163ec427138bc2b/index.html">Adevărul.ro</a>.</p>
    </article>
  </body>
</html>