<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/pr/gombnyomasra-az-okos-varosoktol-1882431/"/>
    <meta property="og:site_name" content="Világgazdaság"/>
    <meta property="article:published_time" content="2019-11-21T04:55:00+00:00"/>
    <meta property="og:title" content="Gombnyomásra az okos városoktól"/>
    <meta property="og:description" content="Életünk minden színterét behálózzák már az okos eszközök és az okos megoldások, innen csak egyetlen lépés városi szinten összekapcsolni mindezt."/>
  </head>
  <body>
    <article>
      <h1>Gombnyomásra az okos városoktól</h1>
      <address><time datetime="2019-11-21T04:55:00+00:00">21 Nov 2019, 04:55</time> by <a rel="author">Szponzorált tartalom</a></address>
      <h4>Életünk minden színterét behálózzák már az okos eszközök és az okos megoldások, innen csak egyetlen lépés városi szinten összekapcsolni mindezt.</h4>
      <p>Olcsóbbá és komfortosabbá teheti a települések működtetését a T-Systems Magyarország szoftvere, amelynek alkalmazásával hamarosan Magyarországon is létrejöhetnek a városi energiaügynökségek. Ezek számos tényező – a városlakók fogyasztási szokásai, aktuális és várható mozgásuk, tervezett események, időjárási körülmények – figyelembe vételével a hálózatokba csak a várhatóan szükséges mennyiségű energia betöltését vezérlik. Fecske Károly városüzemeltetési szakértő elmondása szerint a jelenlegi rendszerek folyamatosan a teljes kihasználtságra állnak készen, a szoftver alkalmazásával a város működtetése gazdaságosabbá válik hiszen csak a szükséges energiamennyiséget kell készenlétben tartani.</p>
      <p>A városi energiaügynökségek révén a településeket ellátó rendszerek távfelügyelettel, digitalizált módon képesek lesznek a gépek közötti kommunikációt is összehangolni, miközben folyamatosan feldolgozzák és tárolják a beérkező adatokat. Mivel az államok után a városok a legtöbb intézmény fenntartói, ők a legnagyobb energiafogyasztók is. Az optimalizált energiafelhasználás ezért a településeknek komoly megtakarítást eredményezhet, miközben növeli a felhasználók komfortérzetét is.</p>
      <figure>
        <a href="http://symposium2019.hu/">
          <img src="https://www.vg.hu/wp-content/uploads/2019/11/smartgrid.jpg"/>
        </a>
        <figcaption>Fotó: <a href="http://symposium2019.hu/">symposium2019.hu</a></figcaption>
      </figure>
      <p>Az okos városüzemeltetés során olyan öntanuló hálózatok hozhatóak létre, ami már a mesterséges intelligenciához közelít – mondja a szakember, aki a T-Systems szoftverének egyik fejlesztője is. A városi energiaügynökség szoftver egy olyan különleges tudású program, ami az összes épületet, műtárgyat, elektromos tömegközlekedést, lakást és minden energiafogyasztó pontot egyetlen mátrixban kezel, miközben folyamatosan ellátja az elosztói hálózat rendszerét a szabályozáshoz szükséges adatokkal. Ezzel lehetővé teszi a Smart Grid-szintű működést. A rendszer így, az egyes hálózatok aktuális és várható terhelésével kalkulálva nem csak valós időben tudja, mi történik, hanem előre látja, mennyi lesz a fogyasztás, mennyi energiát kell betárolni a hálózatba. A városi energiaügynökséghez folyamatosan érkeznek az adatok az épületek beléptető rendszeréből ugyanúgy, mint a városi buszokról, így együttesen válik láthatóvá, hogy éppen hányan utaznak tömegközlekedéssel, mikor ér véget az iskolákban a tanítás, és mikor kezdődik a kiszámítható tömeget vonzó rendezvény a sportcsarnokban például. Az információk már most megvannak: az okos épületfelügyeleti rendszerek, és a tömegközlekedési vállalatok gyűjtik az utasok mozgására vonatkozó adatokat. Ezeket az elemeket már csak össze kell kapcsolni. A végfelhasználókhoz ugyanakkor kézzelfogható formában kell közelebb hozni a jövőt – fogalmazza meg a szakember, aki fontosnak tartja, hogy bemutatótermekben és bejárható okos utcákban mielőbb megismerjék a városlakók is a rendszer lényegét.</p>
      <p>A városüzemeltetésről, energiagazdálkodásról is szó lesz a T-Systems Symposiumán, melynek kiemelt előadója Rachel Botsman bizalomkutató lesz. A szakmai konferenciáról a <a href="http://symposium2019.hu/">symposium2019.hu</a> weboldalon található bővebb információ.</p>
    </article>
  </body>
</html>