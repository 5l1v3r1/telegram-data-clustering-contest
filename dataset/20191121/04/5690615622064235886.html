<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836952-dvoye-ukrayintsiv-stali-chempionami-svitu-z-pauerliftingu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T04:58:00+00:00"/>
    <meta property="og:title" content="Двоє українців стали чемпіонами світу з пауерліфтингу"/>
    <meta property="og:description" content="КИЇВ. 21 листопада. УНН. Перші чемпіонські титули в скарбничку збірної команди України з пауерліфтингу на чемпіонаті світу-2019 в Дубаї поклали Лариса …"/>
  </head>
  <body>
    <article>
      <h1>Двоє українців стали чемпіонами світу з пауерліфтингу</h1>
      <address><time datetime="2019-11-21T04:58:00+00:00">21 Nov 2019, 04:58</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> Перші чемпіонські титули в скарбничку збірної команди України з пауерліфтингу на чемпіонаті світу-2019 в Дубаї поклали Лариса Соловйова і Микола Бараннік, інформує <b>УНН</b> з посиланням на Федерацію пауерліфтингу України.</p>
      <p>Лариса Соловйова дев‘ятий раз піднялась на найвищу сходинку світового п‘єдесталу пошани. Киянка без шансів для суперниць, у традиційно спокійній манері, поступово виборювала "золото" у кожній вправі. І в результаті відзначилась трьома світовими рекордами: 241,5 кг у присіданні, 181,5 в жимі, а зафіксувавши в тязі 222,5 кг оновила свій же рекорд у сумі триборства - 645,5 кг.</p>
      <p>Варто відзначити, що у цій же категорії 6 місце посіла Гаргуновська Наталія з Харкова. Вихованка Леоніда Плотницького у присіданні підкорила 212,5 кг, в жимі 130 та 177,5 у тязі, встановивши рекорди України серед юніорок.</p>
      <p>Крім того додамо, що у категорії до 83 кг Микола Бараннік з сумою триборства в 897,5 кг вперше в кар'єрі обійняв перший щабель на п'єдесталі пошани. Киянин Андрій Наньєв посів 5-ту сходинку у даній вазі.</p>
    </article>
  </body>
</html>