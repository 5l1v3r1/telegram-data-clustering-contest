<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_narodila-dvijnyat-u-15-mama-shkolyarki-rozpovila-podrobici/939060"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T04:15:00+00:00"/>
    <meta property="og:title" content="Народила двійнят у 15: мама школярки розповіла подробиці"/>
    <meta property="og:description" content="15-річна Єлизавета Некрасова з села Біленьке Запорізького району планувала народжувати у грудні. Але 5 листопада у її день народження відбулись передчасні пологи. &quot;Про переривання вагітності і думки не було. Виростила сімох дітей. Ліза &amp;ndash; наймолодша. Казала усім, щоб не трапилося у ..."/>
  </head>
  <body>
    <article>
      <h1>Народила двійнят у 15: мама школярки розповіла подробиці</h1>
      <address><time datetime="2019-11-21T04:15:00+00:00">21 Nov 2019, 04:15</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939060_1_w_1200_lq.jpg?v=0"/>
        <figcaption>Єлизавета Некрасова з мамою біля поліклініки<cite>Автор: Фото надане Світланою Некрасовою</cite></figcaption>
      </figure>
      <p>15-річна Єлизавета Некрасова з села Біленьке Запорізького району планувала народжувати у грудні. Але 5 листопада у її день народження відбулись передчасні пологи.</p>
      <p>"Про переривання вагітності і думки не було. Виростила сімох дітей. Ліза – наймолодша. Казала усім, щоб не трапилося у їхньому житті, завжди підтримаю. Я спочатку жінка, а потім — мама. Ніякого аборту бути не може. Мабуть так склалось в моєму роду. По материній лінії всі дівчата рано виходили заміж", - говорить матір породіллі Світлана Некрасова.</p>
      <p>Вагітність доньки двійнею наснилася жінці. У їхніх родичів теж народжувались двійнята.</p>
      <p>"Генетика зіграла роль. На УЗД повідомив лікар про двійнят. Олексій подумав, що Ліза жартує. В шоці став одразу думати як заробляти вже на трьох. Він дуже толковий хороший хлопець, хоч вивчився в інтернаті. Працює газоелектрозварником. Він став для мене ще одним сином", - каже жінка.</p>
      <p>Єлизавета Некрасова зі своїм хлопцем Олексієм живуть разом півтора роки. Одружаться за рік, коли відсвяткує своє 16-річчя.</p>
      <figure>
        <img src="https://static2.gazeta.ua/img2/cache/gallery/939/939060_2_w_1200_lq.jpg?v=0"/>
        <figcaption>Єлизавета Некрасова з Олексієм<cite>Автор: Фото надане Світланою Некрасовою</cite></figcaption>
      </figure>
      <p>Пологи в Єлизавети були передчасними — на 34 тижні вагітності. Школярка народжувала сама. Планували робити кесарів розтин. На те були всі показання: народжує неповнолітня, буде двійня, поперечне передлежання немовлят. Дві години вмовляли лікарів робити операцію. Але медики вирішили, що школярка народить сама, каже Світлана Некрасова.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_cekala-na-divchinku-rozpovili-pro-vagitnu-shkolyarku-yaka-vkorotila-sobi-viku/898062"/>
      </related>
      <p>Немовлята Андрій та Олександр народились з вагою менше ніж 1,5 кг. Зараз вони у реанімації. Їх підключили до штучної вентиляції легень. Але їхній стан покращився. Якщо все буде добре, то в лікарні планують бути два місяці.</p>
      <figure>
        <img src="https://static2.gazeta.ua/img2/cache/gallery/939/939060_5_w_1200_lq.jpg?v=0"/>
        <figcaption>Для двійнят підготували усе необхідне<cite>Автор: Фото надане Світланою Некрасовою</cite></figcaption>
      </figure>
      <p>"Під час народження в одного хлопчика стався надрив легені, в іншого – гематоми. На лікування треба час. Динаміка обох хлопчиків стабільна, позитивна. Йдуть на поправку. Діти почали набирати вагу. Саша весит 1150 грамів, Андрей -1600. Їх забезпечили усім для лікування харчування. Все вистачає. Все зараз залежить від діток. Взагалі зараз досить поширене явище, коли молоді мами народжують дітей передчасно. Багато таких випадків. Але про це не говорять", - говорить волонтерка благодійного фонду "Емоція" Злата Некрасова.</p>
      <figure>
        <img src="https://static2.gazeta.ua/img2/cache/gallery/939/939060_4_w_1200_lq.jpg?v=0"/>
        <figcaption>Для двійнят підготували усе необхідне<cite>Автор: Фото надане Світланою Некрасовою</cite></figcaption>
      </figure>
      <blockquote>У одному із сіл на Миколаївщині 13-річна школярка завагітніла від вітчима.<br/>Стан дівчини помітили 25 жовтня працівники соціальної служби, які перевіряли побутові умови проживання родини, що перебуває на обліку.</blockquote>
    </article>
  </body>
</html>