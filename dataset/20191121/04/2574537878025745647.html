<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://academia.gal/inicio/-/asset_publisher/m2gF/content/henrique-monteagudo-participa-na-apertura-do-semestre-dedicado-ao-galego-na-universidade-de-viena?redirect=https%3A%2F%2Facademia.gal%2Finicio%3Fp_p_id%3D101_INSTANCE_m2gF%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-1%26p_p_col_pos%3D1%26p_p_col_count%3D4"/>
    <meta property="og:site_name" content="academia.gal"/>
    <meta property="article:published_time" content="2019-11-21T04:11:19+00:00"/>
    <meta property="og:title" content="Henrique Monteagudo participa na apertura do semestre dedicado ao galego na Universidade de Viena"/>
    <meta property="og:description" content="O secretario da Real Academia Galega impartiu a semana pasada na Universidade de Viena a conferencia inaugural do semestre que a institución austríaca lle dedicará ao galego. Henrique Monteagudo ofreceu un relatorio no que fixo balance da evolución do galego dende os anos 80 do século pasado e analizou a situación actual e as tendencias de futuro a teor dos últimos datos estatísticos dispoñibles."/>
  </head>
  <body>
    <article>
      <h1>Henrique Monteagudo participa na apertura do semestre dedicado ao galego na Universidade de Viena</h1>
      <address>
        <time datetime="2019-11-21T04:11:19+00:00">21 Nov 2019, 04:11</time>
      </address>
      <p>
        <b>O secretario da Real Academia Galega impartiu a semana pasada na Universidade de Viena a conferencia inaugural do semestre que a institución austríaca lle dedicará ao galego. Henrique Monteagudo ofreceu un relatorio no que fixo balance da evolución do galego dende os anos 80 do século pasado e analizou a situación actual e as tendencias de futuro a teor dos últimos datos estatísticos dispoñibles.</b>
      </p>
      <figure>
        <img src="https://academia.gal/image/image_gallery?img_id=1357152"/>
      </figure>
      <p>O semestre dedicado ao galego na Universidade de Viena é unha iniciativa organizada polo catedrático desta institución Elton Prifti. O coordinador do Seminario de Sociolingüística da Real Academia Galega profundou na súa intervención no marco deste programa nos desafíos do uso e da transmisión interxeracional da lingua, os discursos públicos sobre o idioma ou as políticas desenvolvidas polas institucións galegas.</p>
      <p>A Universidade de Viena ofrecerá ao longo deste semestre, entre outras actividades, un curso de galego para principiantes e distintos relatorios que achegarán o alumnado á literatura galega ou á imaxe de Galicia no cinema.</p>
    </article>
  </body>
</html>