<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4929096/zac-efron-naar-onbewoond-eiland-voor-tv-show"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T04:39:25+00:00"/>
    <meta property="og:title" content="Zac Efron gaat proberen te overleven op onbewoond eiland"/>
    <meta property="og:description" content="Voor een nieuwe tv-show zal Zac Efron 21 dagen doorbrengen op een onbewoond eiland. De acteur zal daar volgens Variety moeten zien te overleven met alleen een basisuitrusting en een lokale gids."/>
  </head>
  <body>
    <article>
      <h1>Zac Efron gaat proberen te overleven op onbewoond eiland</h1>
      <address>
        <time datetime="2019-11-21T04:39:25+00:00">21 Nov 2019, 04:39</time>
      </address>
      <p>Voor een nieuwe tv-show zal Zac Efron 21 dagen doorbrengen op een onbewoond eiland. De acteur zal daar volgens Variety moeten zien te overleven met alleen een basisuitrusting en een lokale gids.</p>
      <blockquote>"Ik bloei meestal op onder extreme omstandigheden"</blockquote>
      <p>Het programma gaat <i>Killing Zac Efron</i> heten en zal te bekijken zijn op Quibi, een van de streamingservices die volgend jaar van start gaan. In een verklaring zegt Zac: "Ik bloei meestal op onder extreme omstandigheden, en kies altijd voor projecten die me op meerdere fronten uitdagen. Ik heb er zin in het onbekende te verkennen en er achter te komen welk onverwacht avontuur me wacht."</p>
      <p>Quibi, dat in april gelanceerd wordt, richt zich op korte programma's. Afleveringen van de programma's op het streamingplatform gaan maximaal tien minuten duren. Het bedrijf heeft al een flink aantal nieuwe programma's aangekondigd, waaronder een door Steven Spielberg geproduceerde horrorserie, die alleen tussen zonsondergang en zonsopgang te bekijken is.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4686986/vanessa-hudgens-doet-boekje-open-over-relatie-zac-efron"/>
        <a href="https://www.rtlboulevard.nl/entertainment/film/artikel/4659986/nieuwe-huiveringwekkende-beelden-van-zac-efron-als-ted-bundy"/>
        <a href="https://www.rtlboulevard.nl/entertainment/showbizz/artikel/4929241/mexicaanse-kerk-zet-jezusbeeld-neer-dat-op-phil-collins"/>
        <a href="https://www.rtlboulevard.nl/entertainment/showbizz/artikel/4929211/jochem-myjer-steekt-onzekere-fans-hart-onder-de-riem"/>
        <a href="https://www.rtlboulevard.nl/entertainment/showbizz/artikel/4929091/oprah-winfrey-op-tournee-met-visionairs"/>
        <a href="https://www.rtlboulevard.nl/entertainment/showbizz/artikel/4929081/jersey-shores-angelina-pivarnick-getrouwd"/>
      </related>
      <related>
        <a href="https://www.rtlboulevard.nl/entertainment/showbizz/artikel/4696981/zac-efron-noemt-zijn-lichaam-onrealistisch"/>
      </related>
    </article>
  </body>
</html>