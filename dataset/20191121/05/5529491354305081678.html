<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/isola-rifiuti-resort-eric-becker-3119661/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T05:00:48+00:00"/>
    <meta property="og:title" content="L’isola di rifiuti di plastica diventa un mini resort ecologico: l’idea di Eric Becker"/>
    <meta property="og:description" content="ROMA – L’imprenditore informatico francese Eric Becker ha trasformato i rifiuti di plastica in una risorsa: con 700.000 bottiglie e detriti ha realizzato un’isola galleggiante con un mini resort, con tanto di hotel, due piscine e un bar karaoke. “L’île Flottante” di Becker – o “isola galleggiante” – si snoda sulla superficie della laguna di Abidjan, il centro economico della Costa d’Avorio in Africa occidentale, ed è stata costruita per favorire un turismo più ecologico, un‘iniziativa green che spera possa ispirare altri progetti analoghi.Terremoto Laos, scossa di magnitudo 6.1 sentita fino a Bangkok dove c’è il PapaRosalynn McGinnis, abusata dal patrigno e madre dei suoi 9 figli: “Ecco come mi sono salvata” L’isola ospita due bungalow con il tetto in paglia, un ristorante, due piccole piscine, vari alberi e piante e una passerella che si snoda dal centro della struttura galleggiante, che copre 1.000 mq. L’elettricità è prodotta dai pannelli solari e da un generatore e l’acqua potabile arriva attraverso tubi…"/>
  </head>
  <body>
    <article>
      <h1>L’isola di rifiuti di plastica diventa un mini resort ecologico: l’idea di Eric Becker</h1>
      <address>
        <time datetime="2019-11-21T05:00:48+00:00">21 Nov 2019, 05:00</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/rifiuti-1.jpg"/>
        <figcaption>(Foto d’archivio Ansa)</figcaption>
      </figure>
      <p>ROMA – L’imprenditore informatico francese <b>Eric Becker</b> ha trasformato i <b>rifiuti di plastica in una risorsa:</b> con 700.000 bottiglie e detriti ha realizzato un’isola galleggiante con un mini resort, con tanto di hotel, due piscine e un bar karaoke.</p>
      <p>“L’île Flottante” di Becker – o “isola galleggiante” – si snoda sulla superficie della <b>laguna di Abidjan,</b> il centro economico della Costa d’Avorio in Africa occidentale, ed è stata costruita per favorire un<b> turismo più ecologico,</b> un<a href="https://www.blitzquotidiano.it/ambiente/mar-tirreno-isola-rifiuti-plastica-elba-corsica-3047228/">‘iniziativa green</a> che spera possa ispirare altri progetti analoghi.</p>
      <figure>
        <a href="https://www.blitzquotidiano.it/cronaca-mondo/terremoto-laos-bangkok-papa-3119706/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/terremoto-laos-bangkok-papa-3119706/">
          <img src="https://static.blitzquotidiano.it/wp/wp-content/uploads/2019/11/sismografo_ansa-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/terremoto-laos-bangkok-papa-3119706/">Terremoto Laos, scossa di magnitudo 6.1 sentita fino a Bangkok dove c’è il Papa</a>
      </h3>
      <figure>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">
          <img src="https://static.blitzquotidiano.it/wp/wp-content/uploads/2019/11/piette-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">Rosalynn McGinnis, abusata dal patrigno e madre dei suoi 9 figli: “Ecco come mi sono salvata”</a>
      </h3>
      <p>L’isola ospita due bungalow con il tetto in paglia, un ristorante, due piccole piscine, vari alberi e piante e una passerella che si snoda dal centro della struttura galleggiante, che copre 1.000 mq. L’elettricità è prodotta dai pannelli solari e da un generatore e l’acqua potabile arriva attraverso tubi che collegano l’isola artificiale alla terraferma. Ma c’è anche un problema: le acque reflue vengono scaricate nella laguna.</p>
      <p>Gli ospiti del resort raggiungono l’isola a bordo di un traghetto; un pasto e il traghetto costano 22 euro, per un pernottamento il costo è di circa 90 euro.</p>
      <p>Prima che costruisse il mini-resort, sull’isola viveva solo Becker, ora accoglie circa 100 clienti a settimana, compresi locali curiosi ed ecoturisti. “La bellezza di questa idea è che trasforma qualcosa di negativo, l’inquinamento causato dalle bottiglie di plastica, in qualcosa di positivo” ha detto Becker all’AFP.</p>
      <p>Inizialmente voleva costruire un catamarano, ma “studiando la costruzione e il galleggiamento dell’imbarcazione ho scoperto la laguna di Abidjan e immaginato l’isola”. Per trasformare il suo sogno in realtà ha venduto quasi tutto ciò che possedeva.</p>
      <p>Il primo passo consisteva nel reperire la maggior quantità di rifiuti galleggianti e ha incorporato nella struttura “bottiglie di plastica, pezzetti di polistirolo, persino ciabattine da spiaggia”. La ricerca ha fatto guadagnare all’imprenditore il soprannome di “Bidon” tra i locali: un termine che in francese può essere tradotto sia “tanica” che “fasullo”.</p>
      <p>“Abbiamo comprato le bottiglie usate e cercato nella laguna. Dopo un po’ di tempo abbiamo imparato a seguire il vento e a trovare i posti in cui si accumula la spazzatura galleggiante”. (Fonte: Daily Mail)</p>
      <p> </p>
    </article>
  </body>
</html>