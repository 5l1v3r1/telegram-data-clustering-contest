<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836956-posadovtsya-dfs-na-kiyivschini-zatrimano-za-2500-dolariv-khabara"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T05:58:00+00:00"/>
    <meta property="og:title" content="Посадовця ДФС на Київщині затримано за 2500 доларів хабара"/>
    <meta property="og:description" content="КИЇВ. 21 листопада. УНН. Посадовця ГУ ДФС у Київській області затримано на одержанні неправомірної вигоди в сумі 2500 доларів США. Про це повідомляє УНН з …"/>
  </head>
  <body>
    <article>
      <h1>Посадовця ДФС на Київщині затримано за 2500 доларів хабара</h1>
      <address><time datetime="2019-11-21T05:58:00+00:00">21 Nov 2019, 05:58</time> by <a rel="author">Денис Масліков</a></address>
      <p><b>КИЇВ. 21 листопада. УНН.</b> Посадовця ГУ ДФС у Київській області затримано на одержанні неправомірної вигоди в сумі 2500 доларів США. Про це повідомляє <b>УНН</b> з посиланням на пресслужбу прокуратури міста Києва.</p>
      <p>Прокуратурою міста Києва спільно зі слідчим управлінням ГУНП у Києві та працівниками Управління стратегічних розслідувань в Києві Департаменту стратегічних розслідувань НП України викрито службову особу Ірпінського відділення Вишгородської ОДПІ ГУДФС у Київській області під час одержання неправомірної вигоди від приватного підприємця.</p>
      <p>Так, 20 ноября на території адміністративної будівлі Ірпінської ОДПІ ГУДФС у Київській області в м. Ірпінь в порядку ст. 208 КПК України затримано головного державного ревізора-інспектора Ірпінського відділення Вишгородської ОДПІ ГУДФС у Київській області після отримання від приватного підприємця грошових коштів в розмірі 2 500 доларів США за не вжиття дій з примусового стягнення податкового боргу, в тому числі не проведення процедури опису та накладання арешту на майно підприємства.</p>
      <p>На теперішній час досудове розслідування у кримінальному провадженні триває.</p>
      <p>Проводяться невідкладні слідчі (розшукові) дії та вирішуються питання про повідомлення про підозру та обрання затриманому запобіжного заходу.</p>
      <p>Нагадаємо, <a href="https://www.unn.com.ua/uk/news/1796136-nachalnika-viddilu-dfs-kiyivschini-zatrimali-na-khabari">начальника відділу ДФС Київщини</a> затримали на хабарі.</p>
    </article>
  </body>
</html>