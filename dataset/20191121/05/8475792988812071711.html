<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/helsingborg/beskjutning-mot-butik-i-angelholm"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T05:50:24+00:00"/>
    <meta property="og:title" content="Beskjutning mot butik i Ängelholm"/>
    <meta property="og:description" content="En butik på Midgårdsvägen i Ängelholm misstänks ha blivit utsatt för beskjutning under natten."/>
  </head>
  <body>
    <article>
      <h1>Beskjutning mot butik i Ängelholm</h1>
      <address><time datetime="2019-11-21T05:50:24+00:00">21 Nov 2019, 05:50</time> by <a rel="author">Jane Andersson</a></address>
      <p>
        <b>En butik på Midgårdsvägen i Ängelholm misstänks ha blivit utsatt för beskjutning under natten.</b>
      </p>
      <p>Larmet kom till polisen vid 6-tiden på torsdagsmorgonen. När patrullen kom fram så hittades flera hål i butikens fönster. Det rör sig om en livsmedelsbutik som var stängd när det hände. Ingen person har skadats.</p>
      <p>Platsen är nu avspärrad och en teknisk undersökning ska göras under morgonen. Det har varit en hel del beskjutningar med luftvapen i nordvästra Skåne, men polisen vet inte än om det här är ännu ett sådant fall.</p>
      <p>– Det är svårt att säga just nu, säger Patric Fors hos polisen.</p>
      <p>– Vi har gjort vissa iakttagelser och fynd på platsen och ska titta på vad det är.</p>
    </article>
  </body>
</html>