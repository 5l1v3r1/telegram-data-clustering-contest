<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/kaspruk/rosiya-ce-derzhava-vandal-641343.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T05:04:40+00:00"/>
    <meta property="og:title" content="Росія – це держава-вандал"/>
    <meta property="og:description" content="Росія сьогодні – не лише терористична держава..."/>
  </head>
  <body>
    <article>
      <h1>Росія – це держава-вандал</h1>
      <address><time datetime="2019-11-21T05:04:40+00:00">21 Nov 2019, 05:04</time> by <a rel="author">Віктор Каспрук</a></address>
      <h4>Росія сьогодні – не лише терористична держава...</h4>
      <p>Політичний жест Росії, яка нібито повернула Україні назад українські кораблі (бронекатери «Нікополь» і «Бердянськ» і катер «Яни Капу»), розрахований на те, щоб показати свою «конструктивну позицію» напередодні «нормандського саміту».</p>
      <p>І тут необхідно наголосити саме на визначенні «нібито українські кораблі».</p>
      <p>Адже якщо обладнання і начинка такого «корабля» знаходиться в розкомплектованому стані, то це вже не корабель, а просто металобрухт.</p>
      <p>А те, що він хоч якось ще може триматися на плаву, коли його кудись там відбуксовують, не робить цей плаваючий металобрухт кораблем.</p>
      <p>Й для того, аби привести ці повернуті «кораблі» до робочого стану необхідно буде вкласти кошти, які, можливо, будуть не на багато меншими, ніж якби ці плавзасоби купувати в діючому стані.</p>
      <p>Крім того, ще невідомо якими «жучками» та іншими корисними для російського ФСБ засобами нашпиговані ці судна.</p>
      <p>Тому для української сторони найбільш оптимальним буде не сподіватися на те, що ці «кораблі» вдасться швидко привести до ладу і застосовувати для військово-морських сил України.</p>
      <p>Скоріш за все, цю ситуацію варто розглядати  більше в політичному плані.<br/>Оскільки, подібні дії Російської Федерації демонструють не лише те, що Москва повністю ігнорує міжнародні закони і домовленості.</p>
      <p>Таке «повернення» може стати чудовим приводом для України показати вкотре міжнародній громадськості справжнє обличчя і наміри Кремля.</p>
      <p>Росія сьогодні – не лише терористична держава, яка без всякої мотивації нападає на своїх сусідів.</p>
      <p>На прикладі розкурочених українських кораблів наглядно видно, що Росія – це держава-вандал, яка не може втриматися від вандалізму навіть тоді, коли, звалося, їй це абсолютно не вигідно.</p>
      <p>Адже побідні вандальні дії вкотре показують Російську Федерацію в дуже невигідному для неї на міжнародній арені світлі.</p>
      <p>Але, виглядає на те, що для росіян зараз головне насолити українцям. І втриматися від цього у них просто немає сил.</p>
      <footer>Джерело: <a href="https://viktorkaspruk.wordpress.com/">блог Віктора Каспрука</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/news/rosiya-povidomila-pro-vidpravku-na-donbas-chergovogo-gumkonvoyu-641340.html"/>
        <a href="https://glavcom.ua/news/sogodni-ukrajina-vidznachaje-den-gidnosti-ta-svobodi-641333.html"/>
        <a href="https://glavcom.ua/vinnytsia/news/u-vinnici-vidbudetsya-forum-dlya-vchiteliv-641329.html"/>
      </related>
    </article>
  </body>
</html>