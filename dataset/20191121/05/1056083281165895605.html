<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019410/%D9%88%D8%A7%D8%AA%D8%B3-%D8%A7%D9%BE-%D9%82%D8%B7%D8%B9-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T05:54:11+00:00"/>
    <meta property="og:title" content="واتس‌اپ قطع می‌شود"/>
    <meta property="og:description" content="واتس‌اپ به کاربران گوشی‌های ویندوزفون هشدار داده که این اپلیکیشن تنها تا ۳۱ دسامبر سال جاری میلادی کار می‌کند."/>
  </head>
  <body>
    <article>
      <h1>واتس‌اپ قطع می‌شود</h1>
      <address><time datetime="2019-11-21T05:54:11+00:00">21 Nov 2019, 05:54</time> by <a rel="author">متین کاکوئی</a></address>
      <p>واتس‌اپ به کاربران گوشی‌های ویندوزفون هشدار داده که این اپلیکیشن تنها تا ۳۱ دسامبر سال جاری میلادی کار می‌کند.</p>
      <p>به گزارش ایسنا، واتس‌اپ به عنوان بزرگترین و محبوب ترین اپلیکیشن پیام رسان در جهان بعد از بارها انتشار بیانیه، به کاربران گوشی های مبتنی بر سیستم عامل ویندوزفون هشدار داده است که تنها تا پایان سال ۲۰۱۹ میلادی قادر خواهند بود از این پیام رسان استفاده کنند و بعد از آن قطع خواهد شد.</p>
      <p>این شرکت زیرمجموعه فیس‌بوک پیشتر نیز اعلام کرده بود که پشتیبانی از نسخه‌های قدیمی سیستم عامل‌های موبایلی همچون اندروید ۲.۳.۷ و همچنین ios ۷ و نسخه‌های قبل از آن را نیز متوقف خواهد کرد.</p>
      <p>بر اساس گزارش وب سایت Neowin، کاربران گوشی‌های هوشمند مبتنی بر ویندوزفون بدین ترتیب مجبور خواهند بود به سمت و سوی خریداری و استفاده از گوشی های اندرویدی و iOS روی بیاورند.</p>
      <p>علت قطع پشتیبانی واتس‌آپ از ویندوز فون به این دلیل بود که مایکروسافت به عنوان توسعه‌دهنده سیستم عامل موبایلی ویندوز فون سال گذشته اعلام کرد که این نسخه در رسیدن به اهداف مالی و تجاری خود به شکست خورده است و به همین دلیل پشتیبانی از این از آن را به طور کامل کنار گذاشت‌.</p>
      <p>عدم پشتیبانی واتس‌اپ از نسخه‌های قدیمی سیستم‌عامل موبایلی بدان معناست که نسخه‌های به روز رسانی شده جدید برای موبایل‌هایی با این سیستم عامل‌های قدیمی دیگر در دسترس قرار نخواهد گرفت و کاربران آنها نیز قادر نخواهند بود از قابلیت‌های جدید این نسخه‌ها بهره مند شوند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082817923/%DA%A9%D8%B4%D9%81-%D8%A8%D8%AF%D8%A7%D9%81%D8%B2%D8%A7%D8%B1-%D8%AC%D8%AF%DB%8C%D8%AF-%D8%AF%D8%B1-%D9%88%D8%A7%D8%AA%D8%B3-%D8%A7%D9%BE"/>
        <a href="https://www.isna.ir/news/98082214386/%D9%88%D8%A7%D8%AA%D8%B3-%D8%A7%D9%BE-%D9%85%D9%82%D8%B5%D8%B1-%D8%A7%D9%81%D8%AA-%D8%B4%D8%A7%D8%B1%DA%98-%DA%AF%D9%88%D8%B4%DB%8C-%D9%87%D8%A7%DB%8C-%D8%A7%D9%86%D8%AF%D8%B1%D9%88%DB%8C%D8%AF%DB%8C"/>
      </related>
    </article>
  </body>
</html>