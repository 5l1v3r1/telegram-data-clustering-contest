<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960564"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T05:38:24+00:00"/>
    <meta property="og:title" content="డిసెంబరు 9 నుంచి ఏపీ అసెంబ్లీ"/>
    <meta property="og:description" content="ADVT"/>
  </head>
  <body>
    <article>
      <h1>డిసెంబరు 9 నుంచి ఏపీ అసెంబ్లీ</h1>
      <address>
        <time datetime="2019-11-21T05:38:24+00:00">21 Nov 2019, 05:38</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి(ఆంధ్రజ్యోతి): </b>వచ్చే నెల 9వ తేదీ నుంచి శాసనసభ శీతాకాల సమావేశాలు నిర్వహించాలన్న యోచనలో ప్రభుత్వం ఉంది. అసెంబ్లీ ప్రాంగణంలోని వైసీపీఎల్పీ కార్యాలయంలో చీఫ్‌ విప్‌ గడికోట శ్రీకాంత్‌ రెడ్డి, విప్‌లు మల్లాది విష్ణు, జోగి రమేశ్‌, ఉదయభాను, ఎమ్మెల్యే ఆళ్ల రామకృష్ణారెడ్డి సమావేశమయ్యారు. ఈ సమావేశంలో శాసనసభ సమావేశాల ప్రస్తావన వచ్చినట్టు తెలిసింది. ఈ సమావేశాల్లో ప్రభుత్వ సంక్షేమ కార్యక్రమాలను ప్రజల్లోకి విస్తృతంగా తీసుకువెళ్లడంతోసహా.. ప్రతిపక్ష టీడీపీ చేసే విమర్శలకు ధీటుగా సమాధానం చెప్పాలని నిర్ణయించారు. సమావేశం అనంతరం నేతలు స్పీకర్‌ తమ్మినేని సీతారాంను కలిశారు. కాగా, రాష్ట్రంలో ఈ ఏడాది ఏప్రిల్‌లో జరిగిన అసెంబ్లీ ఎన్నికల నిర్వహణకు చేసిన ఖర్చులు, ఎన్నికల అధికారులు, సిబ్బంది టీఏ చెల్లింపులకు రూ.188 కోట్లను రాష్ట్ర ఎన్నికల సంఘం విడుదల చేసింది.</p>
      <p> </p>
      <p>
        <b>27న కేబినెట్‌ భేటీ</b>
      </p>
      <p>రాష్ట్ర కేబినెట్‌ ఈ నెల 27వ తేదీన జరగనున్నది. నెలకు రెండుసార్లు మీటింగ్‌ నిర్వహించాలని సీఎం జగన్‌ ఆదేశించారు. ఈ మేరకు అక్టోబరు నుంచి రెండు దఫాలుగా కేబినెట్‌ సమావేశాలు జరుగుతున్నాయి.</p>
    </article>
  </body>
</html>