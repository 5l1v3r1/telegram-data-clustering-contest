<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-poraneno-semero-ukrajinskih-viyskovih-641347.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T05:27:05+00:00"/>
    <meta property="og:title" content="Доба на Донбасі: поранено семеро українських військових"/>
    <meta property="og:description" content="Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП"/>
  </head>
  <body>
    <article>
      <h1>Доба на Донбасі: поранено семеро українських військових</h1>
      <address>
        <time datetime="2019-11-21T05:27:05+00:00">21 Nov 2019, 05:27</time>
      </address>
      <h4>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП</h4>
      <p>20 листопада збройні формування Російської Федерації 7 разів порушили режим припинення вогню.</p>
      <p>Про це повідомляє пресцентр штабу ООС.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно. </p>
      <p>В районі відповідальності оперативно-тактичного угруповання «Схід» російські окупаційні війська здійснили 4 обстріли:</p>
      <ul>
        <li>неподалік Березового – з гармат БМП-1 та великокаліберних кулеметів;</li>
        <li>поблизу Пищевика – з мінометів калібру 82 мм, гранатометів різних систем, великокаліберних кулеметів та іншої стрілецької зброї;</li>
        <li>біля Талаківки – з озброєння БМП-1, ручних протитанкових гранатометів та великокаліберних кулеметів.</li>
        <li>неподалік Мар'їнки – з підствольних гранатометів і стрілецької зброї.</li>
      </ul>
      <p>В районі відповідальності оперативно-тактичного угруповання «Північ» зафіксовано 3 ворожих обстріли:</p>
      <ul>
        <li>поблизу Південного – з підствольних гранатометів та стрілецької зброї;</li>
        <li>неподалік Гладосового – з автоматичних гранатометів та великокаліберних кулеметів;</li>
        <li>біля Новотошківського – зі стрілецької зброї.</li>
      </ul>
      <p>Вчора, 20 листопада, поранень внаслідок обстрілів зазнали семеро військовослужбовців зі складу Об'єднаних сил.</p>
      <p>За інформацією пресцентру штаба ООС, в той час, як Україна всіма можливими дипломатичними шляхами намагається досягнути миру, російські окупанти цинічно порушують будь-які домовленості. Так, українська сторона, на одній з ділянок, вчора двічі запитувала «Тишу» для надання допомоги пораненим. Збройні формування Російської Федерації давали на це згоду, але підступно продовжували вести вогонь по наших позиціях.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <related>
        <a href="https://glavcom.ua/news/rosiya-povidomila-pro-vidpravku-na-donbas-chergovogo-gumkonvoyu-641340.html"/>
        <a href="https://glavcom.ua/news/zelenskiy-rozpoviv-skilki-chasu-pide-na-remont-viyskovih-kateriv-641311.html"/>
        <a href="https://glavcom.ua/columns/kraluk/v-geopolitichniy-gri-putina-donbas-stav-rozminnoyu-monetoyu-641157.html"/>
      </related>
    </article>
  </body>
</html>