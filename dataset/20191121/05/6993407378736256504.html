<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-sport-himik-liga-chempioniv/30283938.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-21T05:57:52+00:00"/>
    <meta property="og:title" content="Волейбол: «Хімік» програв дебютний матч у груповому раунді Ліги чемпіонів"/>
    <meta property="og:description" content="Історичний дебют волейбольного жіночого клубу «Хімік» у груповому раунді Ліги чемпіонів розпочався з поразки. На виїзді клуб з міста Южне Одеської області не зміг втримати натиску італійської команди"/>
  </head>
  <body>
    <article>
      <h1>Волейбол: «Хімік» програв дебютний матч у груповому раунді Ліги чемпіонів</h1>
      <address>
        <time datetime="2019-11-21T05:57:52+00:00">21 Nov 2019, 05:57</time>
      </address>
      <p>Історичний дебют волейбольного жіночого клубу «Хімік» у груповому раунді Ліги чемпіонів розпочався з поразки. На виїзді клуб з міста Южне Одеської області не зміг втримати натиску італійської команди «Новара» – чинного переможця Ліги чемпіонів. Матч завершився з рахунком 3:0 (25:17, 25:10, 25:7).</p>
      <p>Найрезультативнішим гравцем серед українок стала Тетяна Козлова, яка набрала 6 очок.</p>
      <p>В іншому матчі туру польський клуб «ЛКС» виявився сильнішим за штутгартський «Альянс» – 3:2.</p>
      <figure>
        <img src="https://gdb.rferl.org/25348E8C-D93D-4A6D-BE68-34AB663445CF.jpg"/>
      </figure>
      <p>Наступний матч відбудеться 26 листопада. Вдома «Хімік» прийматиме польську команду «ЛКС».</p>
      <p>«Хімік» – перший український клуб, який пробився до групового турніру Ліги чемпіонів (не плутати з Кубком європейських чемпіонів, де у 90-х роках грала луганська «Іскра»).</p>
      <p>Цю путівку «Хімік» виборов у двох зустрічах проти чеського клубу «Оломоуц». Через те, що в першому матчі українки святкували перемогу, а у другому – виграли чехи, то команди розіграли «золотий сет», у якому кращим став «Хімік».</p>
    </article>
  </body>
</html>