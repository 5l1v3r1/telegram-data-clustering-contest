<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/trwa-nabor-do-dzieciecej-grupy-zespolu-regionalnego/46929"/>
    <meta property="og:site_name" content="Limanowa.in"/>
    <meta property="article:published_time" content="2019-11-21T05:00:00+00:00"/>
    <meta property="og:title" content="Trwa nabór do dziecięcej grupy zespołu regionalnego"/>
    <meta property="og:description" content="Limanowa. Limanowski Dom Kultury ogłasza nabór do dziecięcej grupy Zespołu Regionalnego im. Ludwika Mordarskiego „Limanowianie”."/>
  </head>
  <body>
    <article>
      <h1>Trwa nabór do dziecięcej grupy zespołu regionalnego</h1>
      <address>
        <time datetime="2019-11-21T05:00:00+00:00">21 Nov 2019, 05:00</time>
      </address>
      <p>Limanowa. Limanowski Dom Kultury ogłasza nabór do dziecięcej grupy Zespołu Regionalnego im. Ludwika Mordarskiego „Limanowianie”.</p>
      <p><i>– Zespół Regionalny im. Ludwika Mordarskiego „Limanowianie” od ponad 50 lat pełni rolę kulturalnego ambasadora naszego regionu. Od 1992 roku „Limanowianie" mają swoją siedzibę w Limanowskim Domu Kultury. Są oni nieodłączną częścią wielu wydarzeń o charakterze kulturalnym i religijnym na terenie Limanowej i często stanowią wizytówkę naszego miasta – </i>informuje Limanowski Dom Kultury.  </p>
      <p>Podczas zajęć dzieci w wieku od 6 do 12 lat uczą się podstaw tańca i śpiewu ludowego. Zajęcia pozwalają zapoznać się z unikatowymi, tradycyjnymi instrumentami ludowymi. Dzieci rozwijają swoje zdolności muzyczne, uczą się współpracy w grupie oraz zachowania scenicznego. </p>
      <p>Uczestnicy zajęć mają możliwość prezentacji na scenie krótkich układów tanecznych podczas imprez organizowanych przez LDK, a udział w grupie może zaowocować zaproszeniem do współpracy z Zespołem Regionalnym "Limanowianie". </p>
      <p>Grupę prowadzi Iwona Gawlak - choreograf Zespołu Regionalnego "Limanowianie". Jest ona czynnym członkiem "Limanowian" od bardzo wielu lat Ukończyła studium folklorystyczne prowadzone przez Małopolskie Centrum Kultury "Sokół" w Nowym Sączu i od roku 2016 objęła stanowisko instruktora tańca w zespole. Ukończyła również Państwową Wyższą Szkołę Zawodową w Nowym Sączu na kierunku pedagogika. </p>
      <p>Zgłaszać się można podczas prób, które odbywają się w każdy piątek w godz. 17:00 – 18:00 w tymczasowej siedzibie Limanowskiego Domu Kultury przy ul. Reymonta 3 w Limanowej (budynek zespołu szkół numer 4 w Limanowej – wejście od strony parkingu). </p>
      <p>Więcej informacji na temat naboru można uzyskać osobiście w sekretariacie LDK lub telefonicznie pod numerem: 18 33 71 603, a także mailowo: biuro@ldk.limanowa.pl</p>
    </article>
  </body>
</html>