<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%bd%cf%84%ce%b9%ce%ba%ce%b1%cf%80%ce%bd%ce%b9%cf%83%cf%84%ce%b9%ce%ba%cf%8c%cf%82-%ce%bd%cf%8c%ce%bc%ce%bf%cf%82-%cf%84%cf%83%ce%bf%cf%85%cf%87%cf%84%ce%b5%cf%81%ce%ac-%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T05:53:45+00:00"/>
    <meta property="og:title" content="«Τσουχτερά» τα πρόστιμα για τους καπνιστές: Από 100 έως 1.500 ευρώ – Οι πρώτες κυρώσεις επιβλήθηκαν σε κατάστημα στη Λαμία"/>
    <meta property="og:description" content="Ιδιαίτερα τσουχτερά πρόστιμα προβλέπει για τους παραβάτες ο νέος αντικαπνιστικός νόμος που παρουσιάστηκε από την πολιτική ηγεσία του υπουργείου Υγείας."/>
  </head>
  <body>
    <article>
      <h1>«Τσουχτερά» τα πρόστιμα για τους καπνιστές: Από 100 έως 1.500 ευρώ – Οι πρώτες κυρώσεις επιβλήθηκαν σε κατάστημα στη Λαμία</h1>
      <address>
        <time datetime="2019-11-21T05:53:45+00:00">21 Nov 2019, 05:53</time>
      </address>
      <p>
        <b>Ιδιαίτερα τσουχτερά πρόστιμα προβλέπει για τους παραβάτες ο νέος αντικαπνιστικός νόμος που παρουσιάστηκε από την πολιτική ηγεσία του υπουργείου Υγείας.</b>
      </p>
      <p>Την ώρα που οι πρώτες κυρώσεις επιβλήθηκαν σε καπνιστή και ιδιοκτήτη καταστήματος στη Λαμία, σε πλήρη λειτουργία βρίσκεται η τηλεφωνική γραμμή 1142 όπου ο κάθε πολίτης μπορεί να ενημερωθεί αναλυτικά για το τι προβλέπει η νομοθεσία.</p>
      <p>Παράλληλα, στην γραμμή ο καθένας μπορεί να αναφέρει περιστατικά παραβίασης του αντικαπνιστικού νόμου, αλλά και να ζητήσει βοήθεια για τη διακοπή του καπνίσματος.</p>
      <p>
        <b>Αντικαπνιστικός νόμος: Τα πρόστιμα για τους καπνιστές </b>
      </p>
      <p>Οπως προαναφέρθηκε κατά την παρουσίαση του Εθνικού Σχεδίου Δράσης κατά του Καπνίσματος -που βασίζεται σε 4 άξονες- γνωστοποιήθηκαν και τα πρόστιμα για τους καπνιστές, τα οποία ξεκινούν από 100 ευρώ και φτάνουν έως τις 3.000 ευρώ. Συγκεκριμένα:</p>
      <p>
        <b>200 ευρώ για όσους καπνίζουν σε υπαίθριους χώρους διεξαγωγής αθλοπαιδιών, ψυχαγωγίας και συγκέντρωσης ανηλίκων</b>
        <br/>
        <b> </b>
      </p>
      <p>
        <b>200 ευρώ για όσους καπνίζουν σε κλειστούς χώρους νοσηλευτικών ιδρυμάτων &amp; φορέων παροχής υπηρεσιών υγείας </b>
      </p>
      <p>
        <b>200 ευρώ για όσους καπνίζουν σε χώρους παιδικών και βρεφονηπιακών σταθμών, παιδότοπων κλειστών &amp; υπαίθριων και όλων των ιδρυμάτων Πρωτοβάθμιας &amp; Δευτεροβάθμιας εκπαίδευσης, δημόσιων &amp; ιδιωτικών, </b>
      </p>
      <p>
        <b>100 ευρώ για όσους καπνίζουν στους λοιπούς κλειστούς ή στεγασμένους χώρους δημόσιους και ιδιωτικούς χώρους παροχής εργασίας, Μέσα Μαζικής Μεταφοράς, </b>
      </p>
      <p>
        <b>1500 ευρώ για όσους καπνίζουν μέσα σε οχήματα που επιβαίνουν ανήλικοι κάτω των 12 ετών (3000 ευρώ για τον οδηγό)</b>
      </p>
    </article>
  </body>
</html>