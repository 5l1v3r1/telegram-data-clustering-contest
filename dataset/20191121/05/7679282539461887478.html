<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-khushwant-singh-novel-describing-obscene-instructions-removed-railway-stall-bhopal-2860825.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T05:22:26+00:00"/>
    <meta property="og:title" content="खुशवंत सिंह के उपन्यास को बताया अश्लील, रेलवे स्टॉल से हटाने के निर्देश"/>
    <meta property="og:description" content="रेलवे बोर्ड की यात्री सेवा समिति के अध्यक्ष रमेश चंद्र रत्न ने बुधवार को यहां भोपाल रेलवे स्टेशन पर निरीक्षण के दौरान प्रसिद्ध लेखक खुशवंत सिंह के उपन्यास 'औरतें, सेक्स, लव और लस्ट को अश्लील करार..."/>
  </head>
  <body>
    <article>
      <h1>खुशवंत सिंह के उपन्यास को बताया अश्लील, रेलवे स्टॉल से हटाने के निर्देश</h1>
      <address><time datetime="2019-11-21T05:22:26+00:00">21 Nov 2019, 05:22</time> by <a rel="author">एजेंसी,नई दिल्ली</a></address>
      <p>रेलवे बोर्ड की यात्री सेवा समिति के अध्यक्ष रमेश चंद्र रत्न ने बुधवार को यहां भोपाल रेलवे स्टेशन पर निरीक्षण के दौरान प्रसिद्ध लेखक खुशवंत सिंह के उपन्यास 'औरतें, सेक्स, लव और लस्ट को अश्लील करार देते हुए बुक स्टॉल से हटाने के निर्देश दिये।</p>
      <p>भोपाल रेलवे स्टेशन पर यात्री सुविधाओं का निरीक्षण करने के दौरान रमेश चंद्र रत्न ने बुक स्टॉल पर लेखक खुशवंत सिंह के उपन्यास के अलावा कुछ और पुस्तकों की बिक्री पर आपत्ति प्रकट की और स्टॉल संचालक को चेतावनी दी।</p>
      <p>
        <b>यह भी पढ़ें : <a href="https://www.livehindustan.com/national/story-rafale-jets-india-got-three-more-fighter-plane-says-government-2860794.html">अब दुश्मनों की खैर नहीं, भारत को सौंपे गए तीन और राफेल विमान</a></b>
      </p>
      <p>उन्होंने संवाददाताओं से कहा, ''अधिकारियों को भी इसके लिये सचेत किया और निर्देशित किया है कि अश्लील चीजें किसी बुक स्टॉल पर नहीं मिलने दें।</p>
      <p>उन्होंने कहा, ''हम कोई चीज ऐसी नहीं चलने देना चाहते हैं जिससे नई पीढ़ी को कोई आघात पहुंचे।  उन्होने भोपाल रेलवे स्टेशन की स्वच्छता और यात्री सुविधाओं का निरीक्षण करने के बाद संतोष व्यक्त किया।</p>
    </article>
  </body>
</html>