<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/bcs/2019/11/21/hibrid_mild_suzuki/"/>
    <meta property="og:site_name" content="totalcar"/>
    <meta property="article:published_time" content="2019-11-21T05:46:00+00:00"/>
    <meta property="og:title" content="Félsz a hibridtől? Pedig nem kéne!"/>
    <meta property="og:description" content="Miközben sosem látott tempóban és kedvező áron jelennek meg az új modellek – lásd hibrid Swift és Ignis – még mindig sokan idegenkednek a technológiától. Megbízhatatlanok, lomhák és rondák lennének? Lássuk!"/>
  </head>
  <body>
    <article>
      <h1>Félsz a hibridtől? Pedig nem kéne!</h1>
      <address><time datetime="2019-11-21T05:46:00+00:00">21 Nov 2019, 05:46</time> by <a rel="author">Brand &amp; Content</a></address>
      <p>
        <b>Nem mersz belevágni, mert azt mondják, gyerekcipőben jár a technika, ráadásul nem is lehet vele spórolni? Szerinted minden, ami a robbanómotor mellé kerül, csak plusz súly és hibaforrás? Eloszlatunk néhány tévhitet.</b>
      </p>
      <p>Bár a hibridautók egyre jobban terjednek Európában, sokan még mindig ódzkodnak az alternatív hajtású járművektől. Bonyolult és kiforratlan technikának tartják, és sokan a bumfordi, csúnyácska autók képével kötik össze a fogalmat. Pedig a félelmek többsége tévhiteken alapszik.</p>
      <h3>Ez a technológia még gyerekcipőben jár</h3>
      <p>Az egyik jellemző érv a hibridekkel szemben, hogy viszonylag új, kiforratlan technológiáról van szó. Pedig, ha egy kicsit jobban beleássuk magunkat a</p>
      <details open="">
        <summary>Mild (enyhe vagy lágy) hibrid</summary>
        <p>Ebben az altípusban van villanymotor és dedikált, hajtásra szolgáló akkumulátor is. A rendszer ugyanakkor nem alkalmas az autó önálló mozgatására, hanem az elektromos hajtás a robbanómotort segíti, kiegészíti. Takarékosabbá és dinamikusabbá teszi a közlekedést, de emissziómentes haladást nem tesz lehetővé.</p>
      </details>
      <p>témába, láthatjuk, hogy ez a hajtási forma szinte egyidős az autózással. Először a 19. század legvégén készült olyan kocsi, amelynek benzinmotorja egy generátort hajtott, az meg energiát termelt a kerékagyakban elhelyezett villanymotorok számára.</p>
      <p>Aztán a benzinmotorok térnyerése miatt az ilyesféle megoldások háttérbe szorultak, de annak is már több mint két évtizede, hogy 1997-ben megjelent az első valóban sorozatban gyártott hibrid. Márpedig az autóiparban húsz év rengeteg idő, egy-egy népszerű típus ezalatt átmehet akár négy modellváltáson is.</p>
      <p>Villámléptekben fejlődött tehát a hibrid technológia.  Megjelentek a konnektoros változatok, született dízel-elektromos hajtás, és folyamatosan modernizálják az akkumulátorokat is.</p>
      <figure>
        <img src="https://kep.cdn.indexvas.hu/1/0/3044/30440/304409/30440911_9f1f7c7adda2326e1d37cd920864a7cb_wm.jpg"/>
      </figure>
      <h3>Nehézkes lesz a karbantartás</h3>
      <p>Ez a vélekedés nagyrészt összefügg az előző ponttal, hiszen hajlamosak vagyunk azt gondolni, hogy mivel a hibrid még aránylag új technológia, sokkal bonyolultabb is. Az ilyen autókban egy belső égésű motor és egy – vagy több – villanymotor együttműködve gondoskodik a hajtásról. A benzines (ritkábban: dízel) egység ugyanazt a karbantartást igényli, mint a tisztán hagyományos hajtású járművekben: olajcsere, szűrők, gyertyák stb. A futóműnél és a fékrendszernél is ugyanazokra kell odafigyelni, mint bármilyen más autónál, sőt a fékek még lassabban is kopnak (tehermentesíti őket a visszatermelés az akkumulátorokba).</p>
      <p>A legtöbben inkább az akkumulátorok miatt aggódnak.</p>
      <figure>
        <img src="https://kep.cdn.indexvas.hu/1/0/3044/30440/304409/30440993_dda00fe0e197d9b6bdd4f685fc1c2370_wm.jpg"/>
      </figure>
      <p>Ezt a kérdést érdemes kettéválasztani, mert a hibridautókban két aksi (ill. aksipakk) van. A kicsi, 12 voltossal nincs gond, ugyanúgy tudjuk cserélni, mint bármelyik másik autóban, tartani inkább a nagyfeszültségű rendszertől szokás. Pedig ennek igen hosszú az élettartama, ha pedig elgyengülne, nem kell rögtön méregdrágán pótolni az egészet, hiszen modulokból épül fel. Néhány évente érdemes szakemberrel átvizsgáltatni a hűtését, más dolgunk nincs vele, a tapasztalatok szerint általában sokáig hibamentesen üzemel.</p>
      <p>Az igaz, hogy bizonyos javításokba otthon már nem érdemes belefogni, de a szervizhálózat egyre kiterjedtebb, vannak kifejezetten hibridekre, sőt villanyautókra szakosodott műhelyek is - bővülő tudásbázissal.</p>
      <h3>Mindig töltögetni kell. Mi van, ha lemerül?</h3>
      <p>Az, hogy egy autó hibrid, nem jelenti szükségszerűen azt, hogy nekünk kell gondoskodnunk a töltéséről. Sőt, tölteni eleve csak az úgynevezett plug-in, vagyis konnektoros hibridet kell, a normál vagy teljes, illetve a mild hibrideket nem is lehet hálózatról táplálni. A kocsi saját rendszere önállóan szabályozza, hogy éppen villannyal vagy benzinnel haladunk-e, az akkut az adott pillanatban merítjük vagy töltjük. Ha az utolsó elektront is kiautóztuk, mehetünk tovább benzinnel, amíg vissza nem tölt, tehát semmiképpen nem maradunk az út szélén.</p>
      <figure>
        <img src="https://kep.cdn.indexvas.hu/1/0/3044/30441/304410/30441037_14f383e919bafefc5ce0df2f2d51e4a9_wm.jpg"/>
      </figure>
      <p>A hajtásmódok közötti váltás akár teljesen észrevétlen is tud maradni. A Suzuki 12 voltos lágy (mild) hibridjeiben például gyorsítás közben rásegít az ISG-ként emlegetett integrált indítógenerátor, míg a regeneratív fékezésnek köszönhetően a kinetikus hőenergia villamos energiává alakul át. A vezető a rendszer működéséből lényegében csak a dinamikusabb gyorsulást és a visszafogottabb fogyasztást érzékeli.</p>
      <p>A jelenlegi akkumulátorcsomagok többsége valóban nem könnyű, ezzel kár lenne vitatkozni. Ugyanakkor a benzinmotorból és villanymotorból álló rendszer összteljesítménye bőven elegendő ahhoz, hogy könnyedén mozgassa az autót.</p>
      <p>Miközben vegyes használatban akár már hét liter körüli fogyasztással eljárhatunk egy 2,5 literes, 200 lóerő fölötti kocsival.</p>
      <p>Külön érdekes ebből a szempontból a Suzuki Swiftben és Ignisben is megtalálható mild hibrid rendszer. Ugyanis mindössze 6,2 kilogrammos súlytöbbletet kell magunkkal cipelni, az akku az utasülés alá került, így nem rabol el hasznos helyet. A száraz katalógusadatok szintjén sem tapasztalunk hátrányt a menettulajdonságokban, a gyakorlatban pedig nemhogy lomhább lenne, sőt, sokkal rugalmasabb, dinamikusabb lesz az autó. Közben néhány deciliterrel kevesebbet is fogyaszt, szén-dioxid-kibocsátása pedig mintegy harminc grammal csökken – ami egy kisautónál, arányaiban vizsgálva jelentős környezetterhelést csökkentő tétel.</p>
      <h3>Oké, de a hibridek akkor is rondák</h3>
      <p>Ez már a múlt szerencsére. Amikor még igazán gyerekcipőben járt a technológia, a szépség valóban sokadlagos szempont volt. Sokkal többet számított, hogy milyen a karosszéria légellenállása, miként lehet még többet faragni a fogyasztáson. Ma már konkrétan ugyanabból a modellből is készül hibrid vagy teljesen elektromos változat, amelyikből a benzines vagy dízel. A különbséget olykor csupán némi csinosítás és egy logó jelenti.</p>
      <figure>
        <img src="https://kep.cdn.indexvas.hu/1/0/3044/30440/304409/30440927_c49a753945afca7c506b026fd833e733_wm.jpg"/>
      </figure>
      <p>Vegyük például az Ignist: ez a név korábban egy visszafogott stílusú, ám magasabb felépítése miatt a rosszabb utakra is megfelelő modellt takart.</p>
      <p>Most pedig egy ízig-vérig vagány ultrakompakt SUV-ra gondolunk, ha az Ignis szót halljuk.</p>
      <p>Tehát a hibridként is elérhető utód kívánatosabb lett a hagyományos hajtású elődnél. De a Swift is hasonló változáson ment keresztül, és sorolhatnánk még számos más példát is.</p>
      <figure>
        <img src="https://kep.cdn.indexvas.hu/1/0/3044/30440/304409/30440929_c97dd56a9c4705b18bf5803553d65208_wm.jpg"/>
      </figure>
      <h3>Ez mind szép és jó, de a hibrid akkor is drága</h3>
      <p>A hibridautók terjedésével egyre csökken az árkülönbség a hagyományos változatokhoz képest. Ha körülnézünk az újautó-piacon, azt láthatjuk, hogy akár egyes prémiumgyártóknál is csupán egymillió forint körüli a differencia azonos felszereltség és hasonló teljesítményszint mellett, márpedig ez abban a szegmensben viszonylag kicsinek számít. Sőt, a dízelnél akár olcsóbb is lehet a hibrid.</p>
      <p>Még kisebb eltérést tapasztalhatunk bizonyos márkáknál a lágy hibridek esetében.</p>
      <p>Egy új Suzuki Swift Hybridért például kétszázezerrel kérnek többet, mint a sima Swiftért – ennyit sokan jóval haszontalanabb extrákra is elszórnak.</p>
      <p>A felárért cserébe spórolhatunk egy keveset az üzemanyagköltségen, és nem utolsósorban teszünk egy lépést a környezetünk védelméért is.</p>
    </article>
  </body>
</html>