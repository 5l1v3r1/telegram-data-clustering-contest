<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/autonea/agora/ferrari-pote-tha-kykloforisei-to-neo-suv-tis/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T05:43:55+00:00"/>
    <meta property="og:title" content="Ferrari: Πότε θα κυκλοφορήσει το νέο SUV της"/>
    <meta property="og:description" content="Η ιταλική φίρμα στρέφεται στην δημοφιλή κατηγορία, ενώ, ήδη ετοιμάζει τις υβριδικές εκδόσεις της σχεδόν σε όλα τα μοντέλα της"/>
  </head>
  <body>
    <article>
      <h6 class="kicker">Το φιλόδοξο πλάνο</h6>
      <h1>Ferrari: Πότε θα κυκλοφορήσει το νέο SUV της</h1>
      <h2>Η ιταλική φίρμα στρέφεται στην δημοφιλή κατηγορία, ενώ, ήδη ετοιμάζει τις υβριδικές εκδόσεις της σχεδόν σε όλα τα μοντέλα της</h2>
      <address><time datetime="2019-11-21T05:43:55+00:00">21 Nov 2019, 05:43</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>H Ferrari που θέλει και αυτή με την ...αυγή της νέας δεκαετίας να μπει στον κόσμο της ηλεκτροκίνησης αλλά και των υβριδικών οχημάτων, κλείνει το 2019 με μια ιδιαίτερα καρποφόρα χρονιά, με πλειάδα νέων μοντέλων, ενώ, την επόμενη πενταετία αναμένουμε από την φίρμα του Μαρανέλο ακόμη πιο συναρπαστικά αυτοκίνητα.  Συγκεκριμένα, το ιταλικό αλογάκι, μέσα στο 2019 παρουσίασε πέντε ολοκαίνουργια μοντέλα. Είναι τα SF90 Stradale, F8 Triturbo, 812 GTS, F8 Spider και η Roma.</p>
      <p>Πάντως, το 2020, όπως δήλωσε ο Enrico Galliera, ο εμπορικός διευθυντής της ιταλικής εταιρίας τα νέα μοντέλα που θα δούμε θα είναι πολύ λιγότερα, ενώ, έως το 2022 η φίρμα θα έχει ολοκληρώσει ένα πενταετές πρόγραμμα με νέα 15 μοντέλα στην γκάμα της. Τα μισά και παραπάνω θα είναι μοντέλα που θα φέρουν την πιο εξελιγμένη μορφή της υβριδικής τεχνολογίας. Το 2020, το πιο σημαντικό της μοντέλο θα είναι η αποκάλυψη ενός νέου SUV – το πρώτο που βλέπουμε από τη Ferrari – και το οποίο αναμένεται να κυκλοφορήσει στην αγορά σύντομα. Στόχος, να φέρει ...ζεστό χρήμα στην φίρμα, που βλέπει της ανερχόμενη κατηγορία των SUV ως μια ευκαιρία να επανασχεδιάσει το πλάνο της, με μοντέλα που θα ανοίξουν την πελατειακή της «βεντάλια».</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια» <br/></a>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/"> Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>