<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-day-night-test-match-india-vs-bangladesh-2nd-test-virat-kohli-and-mohammed-shami-during-the-practice-session-ahead-of-the-2nd-test-match-between-india-and-bangladesh-at-eden-gardens-stadium-2860832.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T05:29:05+00:00"/>
    <meta property="og:title" content="India vs Bangladesh Day-Night Test: विराट कोहली ने मोहम्मद शमी के साथ फ्लडलाइट्स में की प्रैक्टिस"/>
    <meta property="og:description" content="भारत और बांग्लादेश के बीच दो मैचों की सीरीज का दूसरा टेस्ट मैच 22 नवंबर से कोलकाता के ईडन गार्डन्स में खेला जाना है। पहली बार दोनों टीमें डे-नाइट टेस्ट खेलेंगी और दोनों ही टीमें इसकी तैयारी में जुटी..."/>
  </head>
  <body>
    <article>
      <h1>India vs Bangladesh Day-Night Test: विराट कोहली ने मोहम्मद शमी के साथ फ्लडलाइट्स में की प्रैक्टिस</h1>
      <address><time datetime="2019-11-21T05:29:05+00:00">21 Nov 2019, 05:29</time> by <a rel="author">लाइव हिन्दुस्तान टीम,कोलकाता</a></address>
      <p>भारत और बांग्लादेश के बीच दो मैचों की सीरीज का दूसरा टेस्ट मैच 22 नवंबर से कोलकाता के ईडन गार्डन्स में खेला जाना है। पहली बार दोनों टीमें डे-नाइट टेस्ट खेलेंगी और दोनों ही टीमें इसकी तैयारी में जुटी हुई हैं। टीम इंडिया के कप्तान विराट कोहली ने मैच से दो दिन पहले फ्लडलाइट्स में मोहम्मद शमी के साथ प्रैक्टिस की। शमी इस दौरान पिंक बॉल से गेंदबाजी करते भी नजर आए।</p>
      <p>डे-नाइट टेस्ट में ढलती शाम के समय जब फ्लट लाइट चालू हो जाती हैं, उस समय बल्लेबाजों को आने वाली परेशानी को लेकर काफी चर्चा हुई थी। इस 'ट्विलाइट जोन' से सामंजस्य बैठाने को लेकर काफी चर्चा हुई है। भारत के कुछ खिलाड़ियों, जिन्होंने डे-नाइट फॉरमैट में दिलीप ट्रॉफी खेली है, ने इस ट्विलाइट में पिंक बॉल को देखने में आने वाली समस्या के बारे में बातें कहीं थीं जिसमें चेतेश्वर पुजारा भी थे। पुजारा का कहना था कि फ्लडलाइट में पिंक बॉल ऑरेंज नजर आने लगती है। ऑफ स्पिनर रविचंद्रन अश्विन ने कहा था, 'बॉल पर एक सतह ज्यादा होती है। मैंने पिंक बॉल से अभी तक एक बार भी गेंदबाजी नहीं की है। बस देखा है। कई बार मैं समझ नहीं पाता हूं कि ये ऑरेंज है या पिंक।'</p>
      <h3>
        <a href="https://www.livehindustan.com/cricket/story-india-vs-west-indies-team-india-selection-for-one-day-series-today-2860808.html">Ind vs WI: वेस्टइंडीज के खिलाफ सीरीज के लिए आज टीम इंडिया का होगा चयन</a>
      </h3>
      <h3>
        <a href="https://www.livehindustan.com/cricket/story-off-spineer-harbhajan-singh-says-ashwin-deserves-a-return-in-limited-overs-cricket-2860345.html">हरभजन सिंह बोले, लिमिटेड ओवर क्रिकेट में अश्विन वापसी के हकदार</a>
      </h3>
      <p>भारत ने इंदौर में खेले गए पहले टेस्ट मैच में बांग्लादेश को तीन दिन में ही हरा दिया था। टीम इसके बाद इंदौर में ही रुकी रही और पिंक बॉल से प्रैक्टिस की। ईडन गार्डन्स में विराट कोहली शाम के समय शमी की गेंदों पर प्रैक्टिस करते हुए देखे गए। जाहिर तौर पर विराट की कोशिश इस समय बल्लेबाजों के सामने आने वाली चुनौतियों से निपटने की थी।<br/> </p>
    </article>
  </body>
</html>