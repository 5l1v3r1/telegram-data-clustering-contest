<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tehnozvezdje.si/odbiti-telefon-s-petimi-kamerami-in-108-megapikami-je-prispel-na-test-video/"/>
    <meta property="og:site_name" content="Tehnozvezdje"/>
    <meta property="article:published_time" content="2019-11-21T05:35:24+00:00"/>
    <meta property="og:title" content="Odbiti telefon s petimi kamerami in 108 megapikami je prispel na test! (#video)"/>
    <meta property="og:description" content="Xiaomi Mi Note 10 je po slabih dveh tednih od nakupa v naših rokah! Kdor ni spremljal objav v začetku meseca, morda ne ve, kaj točno je posebnega, večina pa je s tem verjetno seznanjena. Mi Note 10…"/>
  </head>
  <body>
    <article>
      <h1>Odbiti telefon s petimi kamerami in 108 megapikami je prispel na test! (#video)</h1>
      <address><time datetime="2019-11-21T05:35:24+00:00">21 Nov 2019, 05:35</time> by <a rel="author">Matjaž Ropret</a></address>
      <p>Xiaomi Mi Note 10 je po slabih dveh tednih od nakupa v naših rokah! Kdor ni spremljal <a href="https://tehnozvezdje.si/xiaomi-mi-note-10-ali-nova-foto-video-ekstravaganca/">objav v začetku meseca</a>, morda ne ve, kaj točno je posebnega, večina pa je s tem verjetno seznanjena. Mi Note 10 je namreč prvi telefon v prodaji, ki ima fotografsko tipalo z več kot stotimi milijoni točk. Pri glavnem objektivu je namreč kar 108 megapik, kar pa bo verjetno prihodnje leto kar pogosta številka (Galaxy S11, …), čeprav se zdaj zdi skoraj nezaslišano.</p>
      <p>Ločljivost fotografij z glavnega tipala je privzeto <b>6016 x 4512</b>, kar pomeni 27 megapik, ker sistem združuje po štiri v eno večjo, da pridobi več svetlobe. Podrobnosti bi moralo biti še vedno dovolj. Če pa se uporabnik odloči za fotografiranje s 108 MP, je ločljivost <b>12032 x 9024</b>. Zgolj nore megapike pri precej velikem tipalu pa niso vse, kar ta telefon dela fotografsko poseben. Tu so še štirje objektivi, dva tele-, ultraširokokotni in makro. Tako ima uporabnik optično pokrite goriščnice <b>13</b>, <b>25</b>, <b>50</b> in <b>125</b> mm, aplikacija pa jih označuje kot 0,6x, 1x, 2x in 5x. V nočnem načinu sta na voljo 1x in 2x, v videu pa kompletna peterica, vendar ne moreš več preklapljati, ko enkrat začneš snemati z enim.</p>
      <figure>
        <a href="https://si.hit.gemius.pl/lshitredir/id=ogg6uHMnJ1N7MWhE3_0b88TV3w31dXs6p2QFEgodDDf.g7/fastid=goadnjadehdskdnwqbyphqrnbijm/stparam=odmpospjpu/nc=0/gdpr=0/gdpr_consent=/url=https://www.telekom.si/zasebni-uporabniki/ponudba/ugodnosti/modri-fon?utm_source=tehnozvezdjesi&amp;utm_medium=banner&amp;utm_term=ros&amp;utm_content=320x50_ModriFonNovember&amp;utm_campaign=TS_Modri_fon_november_2019">
          <img src="https://tehnozvezdje.si/wp-content/uploads/TS_MF_SB-NOVEMBER-GalaxyS10-320x50px.jpg"/>
        </a>
      </figure>
      <p>Malo več o telefonu v videu, ki pokaže, kaj je v škatli in kako telefon izgleda. Na kratko povedano je malce podoben Huaweiju P30 Pro, še drugemu letošnjemu fotografskemu ekscentriku. Zaradi ogromne baterije (5260 mAh) je malo težji od večine ostalih (207 g), a se to ne čuti pretirano. V zgornji galeriji si ga tudi lahko malo bolje ogledaš.</p>
      <figure>
        <iframe src="https://www.youtube.com/embed/RETFNQkr9vQ" width="1140" height="642" data-service="Youtube" scrolling="no"/>
      </figure>
      <p>Za nakup tega telefona je verjetno še vedno najboljša možnost trgovina Gearbest, od koder je prispel tudi naš. Kot rečeno, je trajalo slaba dva tedna, s pošiljanjem <b>Priority line</b> pa smo ga dobili neposredno domov, pošiljka je prispela iz Nemčije (Halle), kamor jo je Gearbest prvotno uvozil in preposlal. S kodo za popust je telefon na voljo za <b>456 evrov</b> in že po prvih nekaj urah uporabe lahko rečemo, da je več kot vreden te cene. Še bolje pa je, da lahko za dobrih devet evrov dodaš še <b><a href="https://tehnozvezdje.si/xiaomi-mi-band-4-proti-konkurenci-video/">zapestnico Mi Band 4</a></b>. Tule so povezave in koda.</p>
      <p><b><a href="https://www.gearbest.com/cell-phones/pp_009781495194.html?wid=1349303&amp;lkid=74275188">Xiaomi Mi Note 10 (črn)</a></b> – <b>GBMINOTE10</b></p>
      <p><b><a href="https://www.gearbest.com/cell-phones/pp_009870966016.html?wid=1349303&amp;lkid=74275895">Xiaomi Mi Note 10 (bel)</a></b> – <b>GBMINOTE10</b></p>
      <p><b><a href="https://www.gearbest.com/cell-phones/pp_009893279253.html?wid=1349303&amp;lkid=74275915">Xiaomi Mi Note 10 (zelen)</a></b> – <b>GBMINOTE10</b></p>
      <p>Tule pa je še nekaj prvih fotografij. Za kakršne koli prave ocene je še prezgodaj, saj v dnevni svetlobi z njim sploh še nisem fotografiral. Ko je svetlobe manj, pričakovano najboljše rezultate daje nočni način s 27 MP. Videti je, da je globinske ostrine manj kot pri večini telefonov, tipalo je pač večje. V prihodnjih dnem bom(o) vse skupaj bolj natančno preizkusili, upam(o), da pri tem kaj pomaga tudi vreme.</p>
      <slideshow>
        <figure>
          <img src="https://tehnozvezdje.si/wp-content/uploads/MiNote10Fotka1.jpg"/>
        </figure>
        <figure>
          <img src="https://tehnozvezdje.si/wp-content/uploads/MiNote10Fotka2.jpg"/>
        </figure>
        <figure>
          <img src="https://tehnozvezdje.si/wp-content/uploads/MiNote10Fotka3.jpg"/>
        </figure>
        <figure>
          <img src="https://tehnozvezdje.si/wp-content/uploads/MiNote10Fotka4.jpg"/>
        </figure>
        <figure>
          <img src="https://tehnozvezdje.si/wp-content/uploads/MiNote10iPhoneXR1.jpg"/>
        </figure>
      </slideshow>
      <slideshow>
        <figure>
          <img src="https://tehnozvezdje.si/wp-content/uploads/MiNote10zadaj1.jpg"/>
        </figure>
        <figure>
          <img src="https://tehnozvezdje.si/wp-content/uploads/MiNote10fotoaparat1.jpg"/>
        </figure>
        <figure>
          <img src="https://tehnozvezdje.si/wp-content/uploads/MiNote10spredaj2.jpg"/>
        </figure>
      </slideshow>
    </article>
  </body>
</html>