<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23504383-google-anunta-restrictiona-campaniile-electorale-prin-intermediul-produselor-sale.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T05:51:00+00:00"/>
    <meta property="og:title" content="Google anunță că va restricționa campaniile electorale prin intermediul produselor sale"/>
    <meta property="og:description" content="Scott Spencer, directorul de management al produselor Google Anunțuri, a anunțat restricțonarea campaniilor electorale desfășurate prin intermediul platformelor sale, interzicând vizarea"/>
  </head>
  <body>
    <article>
      <h1>Google anunță că va restricționa campaniile electorale prin intermediul produselor sale</h1>
      <address><time datetime="2019-11-21T05:51:00+00:00">21 Nov 2019, 05:51</time> by <a rel="author">S.J.</a></address>
      <p><b>Scott Spencer, directorul de management al produselor Google Anunțuri, a anunțat restricțonarea campaniilor electorale desfășurate prin intermediul platformelor sale, interzicând vizarea anumitor categorii de utilizatori pentru transmiterea de reclame în funcție de preferințele politice presupuse, informează Mediafax.<br/></b><br/>Google nu va mai permite campaniilor politice să vizeze persoanele pentru transmiterea de publicații electorale în funcție de presupusele preferințe politice.<br/><br/>Similar, campaniile nu vor mai putea îmbina propriile baze de date cu potențiali votanți cu cele deținute de compania Google pentru transmiterea de informații electorale pe Youtube sau pe motorul de căutare Google.<br/><br/>Totuși, campaniile vor fi capabile să se adreseze utilizatorilor în funcție de vârstă, sex și locație. „<br/><br/>Recunoaștem că un dialog politic robust este o parte importantă a democrației, și nimeni nu se poate pronunța asupra fiecărei revendicări politice, fiecări revendicări opuse sau insinuări”, a transmis miercuri Scott Spencer.<br/><br/>„Ne așteptăm, așadar, ca numărul de anunțuri politice asupra cărora vom lua măsuri să fie limitate - dar vom continua să facem asta pentru încălcările clare”, a adăugat acesta. „Ne va lua ceva timp să implementăm aceste schimbări”, a apreciat reprezentantul companiei. <br/><br/>„Noi vom începe să aplicăm noua abordare în Marea Britanie într-o săptămână (înaintea alegerilor generale), în UE până la sfârșitul anului, și în restul lumii începând cu 6 ianuarie 2020”, a informat Spencer. <br/><br/><br/></p>
    </article>
  </body>
</html>