<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121111/parlamentarny-cyrk.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T05:04:00+00:00"/>
    <meta property="og:title" content="Parlamentarny cyrk"/>
    <meta property="og:description" content="Z obyczajami jest niestety tak jak z pieniędzmi – gorsze wypierają lepsze. Nawet we wzorowym parlamencie brytyjskim sprawy ostatnio zmieniają się bardzo na niekorzyść."/>
  </head>
  <body>
    <article>
      <h1>Parlamentarny cyrk</h1>
      <address>
        <time datetime="2019-11-21T05:04:00+00:00">21 Nov 2019, 05:04</time>
      </address>
      <h4>Z obyczajami jest niestety tak jak z pieniędzmi – gorsze wypierają lepsze. Nawet we wzorowym parlamencie brytyjskim sprawy ostatnio zmieniają się bardzo na niekorzyść.</h4>
      <p>W londyńskim domu aukcyjnym Sotheby’s sprzedano niedawno, za ogromną sumę 9,9 mln funtów, obraz Banksy’ego słynnego mistrza street artu. Malowidło, zatytułowane „Devolved Parliament”, przedstawia brytyjską Izbę Gmin. W sali obrad, jedynej takiej na świecie, w ławach zasiadają deputowani. Nie są to jednak panowie w garniturach i panie ubrane według zasad dress code’u, tylko małpy. Zwaliste, ciemne szympansy z uwagą słuchają wystąpienia mówcy.</p>
      <p>Politycy chyba nigdzie już nie mają dobrej reputacji. Jednak żeby aż tak? Przygotowania do brexitu istotnie stanowią doskonałą ilustrację chaosu i zamętu na scenie politycznej. To istny cyrk, zresztą nie tylko po stronie Londynu. Tyle że obraz powstał w 2009 r., parę lat przed pamiętnym referendum – najlepszy dowód, jak imponującą intuicją wykazał się artysta. Styl uprawiania polityki jest faktycznie coraz gorszy. Gdy we wrześniu z inicjatywy premiera Borisa Johnsona zawieszono prace parlamentu (ta decyzja została później uchylona przez sąd), przeciwni temu deputowani urządzili zbiorowe śpiewy w sali obrad. Jak gdyby zapatrzyli się na polskich posłów i ich popis wokalne sprzed trzech lat. Na plus należ Brytyjczykom zapisać, że śpiewali pieśni szkockie i walijskie, hymny partyjne i poważne utwory, a nie idiotyczne przeróbk piosenek. No i w Izbie Gmin ciągle jest nie do pomyślenia, by deputowany – zainspirowany postępkiem posła Szczerby? – zwrócił się do spikera słowami: „Pani spikerze kochany”. Zuchwalec nie uniknąłby kary. Za mniejsze przewiny grozi przecież wykluczenie z obrad.</p>
      <footer>/ zma</footer>
    </article>
  </body>
</html>