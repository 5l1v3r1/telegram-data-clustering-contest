<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/transportas/vilniaus-gatves/eismo-ir-viesojo-transporto-pokyciai-1863-1864-m-sukileliu-perlaidojimo-ceremonijos-metu/"/>
    <meta property="og:site_name" content="Made in vilnius"/>
    <meta property="article:published_time" content="2019-11-21T05:07:12+00:00"/>
    <meta property="og:title" content="Eismo ir viešojo transporto pokyčiai 1863–1864 m. sukilėlių perlaidojimo ceremonijos metu"/>
    <meta property="og:description" content="Vilniaus miesto savivaldybė informuoja, kad lapkričio 22 d., penktadienį, vyks 1863–1864 m. sukilimo vadų ir dalyvių, kurių palaikai rasti Gedimino kalne, palaikų perlaidojimo ceremonija.  Lapkričio 22 d. 8.30–9.00 val. bus organizuojama karstų išnešimo ceremonija iš Nacionalinio muziejaus Lietuvos Didžiosios Kunigaikštystės valdovų rūmų į Vilniaus Šv. vysk. Stanislovo ir Šv. Vladislovo..."/>
  </head>
  <body>
    <article>
      <h1>Eismo ir viešojo transporto pokyčiai 1863–1864 m. sukilėlių perlaidojimo ceremonijos metu</h1>
      <address><time datetime="2019-11-21T05:07:12+00:00">21 Nov 2019, 05:07</time> by <a rel="author">Made in Vilnius</a></address>
      <p>Vilniaus miesto savivaldybė informuoja, kad <b>lapkričio 22 d., </b>penktadienį, vyks 1863–1864 m. sukilimo vadų ir dalyvių, kurių palaikai rasti Gedimino kalne, palaikų perlaidojimo ceremonija.</p>
      <p><b>Lapkričio 22 d. 8.30–9.00 val. </b>bus organizuojama karstų išnešimo ceremonija iš Nacionalinio muziejaus Lietuvos Didžiosios Kunigaikštystės valdovų rūmų į Vilniaus Šv. vysk. Stanislovo ir Šv. Vladislovo arkikatedrą baziliką, kur iki 13.30 val. vyks atsisveikinimas ir Šv. Mišios. <b>Nuo 13.30 iki 14.50 val.</b> bus organizuojama gedulinga procesija nuo Katedros aikštės T. Vrublevskio, Šventaragio, Pilies, Didžiąja, Aušros Vartų, Drujos, Rasų gatvėmis iki Rasų kapinių, kur iki 16 val. vyks laidotuvių ceremonija.</p>
      <p>Paruošiamųjų darbų ir perlaidojimo ceremonijus metu laikinai numatomi eismo ir viešojo transporto judėjimo pasikeitimai.</p>
      <figure>
        <img src="https://cdn2.hellovilnius.lt/wp-content/uploads/2019/11/Eismo-ribojimai_201911-1024x520.jpg"/>
      </figure>
      <p><b>Nuo lapkričio 20 d. 6 val. iki lapkričio 22 d. 16 val.</b> draudžiama statyti automobilius stovėjimo aikštelėje prie Katedros aikštės ir automobilių stovėjimo vietose Rasų gatvės dalyje nuo Drujos iki Sukilėlių gatvės.</p>
      <p><b>Nuo lapkričio 21 d. 6 val. iki lapkričio 22 d. 16 val. </b>draudžiama statyti automobilius L. Stuokos-Gucevičiaus, Šventaragio, Pilies, Didžiojoje, Aušros Vartų gatvėse ir Rasų gatvės dalyje nuo Drujos iki Sukilėlių gatvės. <br/><b>Lapkričio 22 d. nuo 9 iki 14 val.</b> draudžiamas transporto priemonių eismas T. Vrublevskio, Šventaragio, Barboros Radvilaitės gatvėse.</p>
      <p><b>Lapkričio 22 d. nuo 10 iki 18 val.</b> draudžiamas transporto priemonių eismas Rasų gatvės dalyje nuo Drujos iki Sukilėlių gatvės.</p>
      <p><b>Lapkričio 22 d. nuo 13.30 iki 14.50 val.</b> gedulingos automobilių procesijos metu trumpam stabdomas transporto priemonių eismas Pilies, Didžiojoje, Aušros Vartų, Drujos, Rasų gatvėse.</p>
      <p><b>Lapkričio 21–22 d.,</b> gyventojams ir įmonėms, turintiems leidimus statyti automobilius rinkliava apmokestintose vietose ir juos statantiems Šventaragio, Pilies, Didžiojoje, Aušros Vartų gatvėse, leidimai galios ir gretimose gyventojų leidimų galiojimo teritorijose. Taip pat prašome šiomis dienomis nestatyti automobilių minėtose Šventaragio, Pilies, Didžiojoje, Aušros Vartų gatvėse, o pasirinkti kitą automobilio stovėjimo vietą. Primename, kad savivaldybės išduoti leidimai nesuteikia teisės statyti automobilį privačiose automobilių stovėjimo aikštelėse, taip pat ženklų „Sustoti draudžiama“, „Stovėti draudžiama“ ženklų galiojimo zonose bei kitaip pažeisti Kelių eismo taisykles. Eismo dalyviai prašomi būti atidūs, laikytis kelių eismo taisyklių ir eismo reguliuotojų nurodymų.</p>
      <h3>Kaip keisis viešojo transporto judėjimas?</h3>
      <p>Atsižvelgiant į numatytus eismo ribojimus, <b>lapkričio 22 d.</b> bus keičiamas viešojo transporto eismo organizavimas:</p>
      <p><b>Nuo 9 iki 14 val.</b> keisis <b>10, 11 ir 33</b> autobusų maršrutų trasos.</p>
      <p><b>Nuo 9 iki 18 val.</b> keisis <b>89</b> autobusų maršruto trasa, o nuo <b>10 iki 18 val.</b> keisis <b>31</b> autobusų maršrutų trasa.</p>
      <p>Dėl laikinų eismo ribojimų <b>nuo 13.30 iki 14.50 val.</b> galimi <b>2, 11, 12, 13, 16, 19, 31, 34, 58, 61, 74, 82, 88, 89</b> maršrutų autobusų nukrypimai nuo tvarkaraščių.</p>
      <p><b>Lapkričio 22 d. nuo 9 iki 14 val.</b> autobusų maršrutų trasos bus pakeistos taip:</p>
      <p><b>10</b> maršruto autobusai į Markučius nuo Žaliojo tilto važiuos Vilniaus, Jogailos, Pylimo, Bazilijonų, M. Daukšos, Žiupronių, Subačiaus gatvėmis, toliau – įprasta trasa. Važiuodami pakeista trasa autobusai nestos stotelėse Karaliaus Mindaugo tiltas, Arkikatedra, Bernardinų sodas, Dailės akademijos ir Užupio. Atgal autobusai važiuos tokia pačia trasa. Važiuodami pakeista trasa 10 maršruto autobusai papildomai stos stotelėse Vinco Kudirkos aikštė, Jogailos, Centro poliklinika, Reformatų, Trakų, Vingriai, Rūdninkų, Bazilijonų, Aušros vartai ir Misionierių.</p>
      <figure>
        <img src="https://cdn3.hellovilnius.lt/wp-content/uploads/2019/11/a10_laidotuviu_ceremonija_20191122-1024x724.jpg"/>
      </figure>
      <p><b>11</b> maršruto autobusai iš Žvėryno iki Pamėnkalnio–Pylimo–Jogailos gatvių sankryžos važiuos įprasta trasa, toliau suks į Pylimo gatvę ir važiuos Bazilijonų, M. Daukšos, Žiupronių, Subačiaus, Maironio gatvėmis. Iš pastarosios gatvės suks į Užupio gatvę ir važiuos įprasta trasa. Kursuodami šiuo maršrutu autobusai papildomai stos stotelėse Centro poliklinika, Reformatų, Trakų, Vingriai, Rūdninkų, Bazilijonų, Aušros vartai ir Misionierių. Atgal autobusai grįš įprasta trasa. Važiuodami pakeista trasa 11 maršruto autobusai nestos Jogailos, Vinco Kudirkos aikštė, Karaliaus Mindaugo tiltas, Arkikatedra, Bernardinų sodas bei Dailės akademijos stotelėse.</p>
      <figure>
        <img src="https://cdn4.hellovilnius.lt/wp-content/uploads/2019/11/a11_laidotuviu_ceremonija_20191122-1024x724.jpg"/>
      </figure>
      <p><b>33</b> maršruto autobusai iš Šiaurės miestelio iki Karaliaus Mindaugo tilto kursuos įprasta trasa, toliau suks į T. Kosciuškos gatvę ir važiuos Olandų bei Drujos gatvėmis, o įsukę į Sukilėlių gatvę grįš į įprastą trasą. Tokia pačia trasa autobusai grįš į Šiaurės miestelį. Pakeitus trasą minėto maršruto autobusai nestos stotelėse Arkikatedra, Bernardinų sodas, Dailės akademija, Užupio ir Subačiaus. Kursuodami šia trasa 33 maršruto autobusai papildomai stos stotelėse Karaliaus Mindaugo tiltas (link Kalnų parko), Kalnų parkas, Šv. Petro ir Povilo bažnyčia, Vasaros, Krivių, Filaretų, Polocko ir Drujos.</p>
      <figure>
        <img src="https://cdn1.hellovilnius.lt/wp-content/uploads/2019/11/a33_laidotuviu_ceremonija_20191122-1024x724.jpg"/>
      </figure>
      <p>
        <b>Lapkričio 22 d. nuo 10 iki 18 val. autobusų maršrutų trasos bus pakeistos taip:</b>
      </p>
      <p><b>31</b> maršruto autobusai kursuodami Stoties link iki Dunojaus stotelės važiuos įprasta trasa, o toliau Sukilėlių, Subačiaus, Žiupronių gatvėmis ir įsukus į M. Daukšos gatvę grįš į įprastą trasą link Stoties. Tokia pačia trasa autobusai grįš ir atgal į Naująją Vilnią. Pakeitus trasą minėto maršruto autobusai nestos stotelėse Rasų kapinės, Ramybės ir Gervėčių. Kursuodami pakeista trasa 31 maršruto autobusai papildomai stos Balstogės, Zarasų (Subačiaus g. link Stoties), Subačiaus ir Misionierių stotelėse.</p>
      <figure>
        <img src="https://cdn2.hellovilnius.lt/wp-content/uploads/2019/11/31_laidotuviuceremonija20191122-1024x724.jpg"/>
      </figure>
      <p>
        <b>Lapkričio 22 d. nuo 9 iki 18 val. autobusų maršrutų trasos bus pakeistos taip:</b>
      </p>
      <p><b>89</b> maršruto autobusai kursuodami Stoties kryptimi iki Karaliaus Mindaugo tilto kursuos įprasta trasa, toliau suks į T. Kosciuškos gatvę ir važiuos Olandų bei Drujos gatvėmis, toliau suks į Subačiaus gatvę ir Žiupronių, M. Daukšos, Bazilijonų, Gėlių ir Sodų gatvėmis pasieks Stotį. Atgal autobusai važiuos tokia pačia trasa. Pakeitus trasą minėto maršruto autobusai nestos stotelėse Arkikatedra, Bernardinų sodas, Dailės akademija, Užupio, Balstogės, Rasų kapinės, Ramybės, Gervėčių, Bazilijonų (Visų Šventųjų g.), Rotušė, Vokiečių ir Trakų. Kursuodami pakeista trasa 89 maršruto autobusai papildomai stos stotelėse Karaliaus Mindaugo tiltas (link Kalnų parko), Kalnų parkas, Šv. Petro ir Povilo bažnyčia, Vasaros, Krivių, Filaretų, Polocko, Drujos ir Misionierių.</p>
      <figure>
        <img src="https://cdn3.hellovilnius.lt/wp-content/uploads/2019/11/89_laidotuviuceremonija20191122-1024x724.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>1 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/transportas/vilniaus-gatves/lenteles-su-zaliomis-rodyklemis-penkiose-sankryzose-ju-neliks-jau-lapkriti/"/>
        <a href="https://madeinvilnius.lt/naujienos/transportas/vilniaus-gatves/gabijos-gatveje-keisis-eismo-zenklinimas/"/>
        <a href="https://madeinvilnius.lt/naujienos/transportas/vilniaus-gatves/nuo-siandien-keiciasi-eismo-organizavimas-t-narbuto-gatveje/"/>
        <a href="https://madeinvilnius.lt/naujienos/transportas/vilniaus-gatves/eismo-ir-viesojo-transporto-pokyciai-1863-1864-m-sukileliu-laidotuviu-ceremonijos-metu/"/>
        <a href="https://madeinvilnius.lt/naujienos/transportas/vilniaus-gatves/planuojama-vokieciu-gatves-rekonstrukcija-prasides-kitamet/"/>
        <a href="https://madeinvilnius.lt/naujienos/transportas/vilniaus-gatves/snipiskese-atsiras-pirmoji-bendrojo-naudojimo-shared-space-gatve/"/>
      </related>
    </article>
  </body>
</html>