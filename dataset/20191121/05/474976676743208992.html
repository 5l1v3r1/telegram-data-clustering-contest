<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121121/jaskowiak-kandydatem-w-prawyborach-kidawa-blonska-powinien-to-oglosic-a-nie-skladac-koperte.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T05:40:00+00:00"/>
    <meta property="og:title" content="Jaśkowiak kandydatem w prawyborach. Kidawa-Błońska: Powinien to ogłosić, a nie składać kopertę"/>
    <meta property="og:description" content="Włodarz Poznania zawalczy o miano kandydata Koalicji Obywatelskiej w przyszłorocznych wyborach prezydenckich. Decyzję Jacka Jaśkowiaka skomentowała Małgorzata Kidawa-Błońska."/>
  </head>
  <body>
    <article>
      <h1>Jaśkowiak kandydatem w prawyborach. Kidawa-Błońska: Powinien to ogłosić, a nie składać kopertę</h1>
      <address>
        <time datetime="2019-11-21T05:40:00+00:00">21 Nov 2019, 05:40</time>
      </address>
      <h4>Włodarz Poznania zawalczy o miano kandydata Koalicji Obywatelskiej w przyszłorocznych wyborach prezydenckich. Decyzję Jacka Jaśkowiaka skomentowała Małgorzata Kidawa-Błońska.</h4>
      <p>Politycy Platformy Obywatelskiej od kilku tygodni informowali o prawyborach, które miały wyłonić kandydata na prezydenta z ramienia Koalicji Obywatelskiej. Kandydaci mogli zostać zgłoszeni do 19 listopada i jeszcze wczoraj rano media podawały, że w prawyborach udział weźmie... tylko poseł PO Małgorzata Kidawa-Błońska. W rozmowie z Polsat News lider PO Grzegorz Schetyna poinformował jednak, że do partii wpłynęła też druga kandydatura. Schetyna nie podał jednak nazwiska kandydata. – Oferta personalna została zgłoszona wczoraj wieczorem, w zamkniętej kopercie. Nie wiem, czyje nazwisko jest w środku – tłumaczył "Wydarzeniom" Polsat News Schetyna.</p>
      <p>Wczoraj wieczorem okazało się, że tajemniczym kandydatem jest prezydent Poznania Jacek Jaśkowiak. W odpowiedzi na doniesienia medialne włodarz Poznania o swojej decyzji poinformował w mediach społecznościowych.</p>
      <p>– Wczoraj posłowie długo w nocy byli na sali sejmowej i dopiero dzisiaj rano dowiedziałam się, że jest zgłoszona kandydatura – komentowała zgłoszenie drugiego kandydata wicemarszałek Sejmu Małgorzata Kidawa-Błońska. – Wydaje mi się, jeśli ktoś poważnie traktuje prawybory, to powinien to ogłosić, a nie składać kopertę – dodała polityk.</p>
      <footer>/ Źródło: <a href="https://twitter.com/">Twitter</a> / TVP Info/Wp.pl <br/>/ zma</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121057/suski-robienie-prawyborow-w-partii-ktora-nie-ma-przyszlosci.html"/>
        <a href="https://www.dorzeczy.pl/kraj/121086/polska-potrzebuje-silnej-prezydentury-jaskowiak-potwierdza-start-w-prawyborach-w-ko.html"/>
      </related>
    </article>
  </body>
</html>