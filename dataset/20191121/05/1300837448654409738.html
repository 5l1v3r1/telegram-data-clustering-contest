<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/nordamerica/2019/11/21/usa-sanders-a-dem-trump-non-ci-consumi_d24aa885-9c10-408b-b75a-2052a8d8921e.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T05:31:00+00:00"/>
    <meta property="og:title" content="Usa, Sanders a dem: Trump non ci consumi"/>
    <meta property="og:description" content="L'impeachment di Trump è il convitato di pietra. E il tema che unisce tutti i candidati democratici alla Casa Bianca: il presidente va messo in stato di accusa perché nessuno è sopra le legge. (ANSA)"/>
  </head>
  <body>
    <article>
      <h1>Usa, Sanders a dem: Trump non ci consumi</h1>
      <h2>Buttigieg brilla su Biden e Warren nel quinto dibattito</h2>
      <address><time datetime="2019-11-21T05:31:00+00:00">21 Nov 2019, 05:31</time> by <a rel="author">Redazione ANSA</a></address>
      <p>(ANSA) - NEW YORK, 20 NOV - L'impeachment di Trump è il convitato di pietra. E il tema che unisce tutti i candidati democratici alla Casa Bianca: il presidente va messo in stato di accusa perché nessuno è sopra le legge. Ma Sanders avverte: va bene ma "non dobbiamo lasciarci consumare da Trump, altrimenti perdiamo" alle elezioni.<br/>    L'allarme è lanciato durante il quinto dibattito fra i 10 aspiranti democratici: sul palco per la prima volta le donne sono le vere protagoniste, anche in termini numerici, fra le quattro moderatrici e le candidate. Il confronto vede affermarsi Buttigieg, il sindaco di South Bend attualmente in testa ad alcuni sondaggi in Iowa, e lo stesso Sanders. Delude invece Biden che, fra diverse gaffe, non brilla. Sotto tono anche Warren: la senatrice non riesce a imporsi nel corso delle due ore di dibattito e non riesce a difendere in pieno tutti i suoi piani per rilanciare l'America. Harris cerca senza grande successo di trovare il tocco magico che aveva all'inizio della campagna elettorale. Booker è defilato.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>