<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/festival-tvorchosti-ditey-ta-molodi-z-invalidnistyu-vidbudetsya-v-odesi-641346.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T05:22:01+00:00"/>
    <meta property="og:title" content="Фестиваль творчості дітей та молоді з інвалідністю відбудеться в Одесі"/>
    <meta property="og:description" content="Діти та молодь з особливостями розвитку втретє представлять свою творчість на фестивалі «Рандеву у Мами» в Одесі"/>
  </head>
  <body>
    <article>
      <h1>Фестиваль творчості дітей та молоді з інвалідністю відбудеться в Одесі</h1>
      <address>
        <time datetime="2019-11-21T05:22:01+00:00">21 Nov 2019, 05:22</time>
      </address>
      <h4>Діти та молодь з особливостями розвитку втретє представлять свою творчість на фестивалі «Рандеву у Мами» в Одесі</h4>
      <p>29 листопада 2019 року в приміщенні театру «Будинок клоунів» (вул. Ольгіївська, 23) відбудеться міжнародний фестиваль творчості дітей та молоді з інвалідністю «Рандеву у мами».</p>
      <p>Початок – о 10:00.</p>
      <p>Фестиваль творчості людей з інвалідністю «Рандеву у Мами» проводиться щорічно до Всесвітнього дня людей з інвалідністю.</p>
      <p>У фестивалі беруть участь люди з інвалідністю, які займаються творчістю в різних жанрах (поезія, вокал, інструментальне виконання, оригінальні жанри, хореографія) з різних регіонів України, а також зарубіжні гості.</p>
      <p>Мета фестивалю - стимулювання розвитку художньої творчості людей з інвалідністю, створення комплексної системи їх соціокультурної реабілітації з використанням засобів культури і мистецтва; популяризація позитивного іміджу людей з інвалідністю в громадській думці і активна їх інтеграція в усіх напрямках життя суспільства.</p>
      <p>Організатор фестивалю - Одеська міська благодійна організація допомоги дітям з синдромом Дауна «Сонячні діти» за підтримки департаментів праці та соціальної політики, культури та туризму Одеської міської ради.</p>
      <related>
        <a href="https://glavcom.ua/vinnytsia/news/u-vinnici-vidkrili-pamyatnik-ryativnikam-jevrejiv-v-chasi-drugoji-svitovoji-viyni-641344.html"/>
        <a href="https://glavcom.ua/odesa/news/vseukrajinskiy-turnir-z-greko-rimskoji-borotbi-v-odesi-nazvav-peremozhciv-641334.html"/>
        <a href="https://glavcom.ua/odesa/news/odesitiv-poperedili-pro-vidklyuchennya-vodpostachannya-adresi-641330.html"/>
      </related>
    </article>
  </body>
</html>