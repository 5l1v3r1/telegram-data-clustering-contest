<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/znane-zalozenia-projektu-budzetu-samorzadu-na-przyszly-rok/46930"/>
    <meta property="og:site_name" content="Limanowa.in"/>
    <meta property="article:published_time" content="2019-11-21T05:25:00+00:00"/>
    <meta property="og:title" content="Znane założenia projektu budżetu samorządu na przyszły rok"/>
    <meta property="og:description" content="Limanowa. Ponad 31 mln zł na inwestycje, prawie 580 tys. zł deficytu i nowy kredyt na 8 mln zł – znane są założenia projektu przyszłorocznego budżetu powiatu limanowskiego."/>
  </head>
  <body>
    <article>
      <h1>Znane założenia projektu budżetu samorządu na przyszły rok</h1>
      <address>
        <time datetime="2019-11-21T05:25:00+00:00">21 Nov 2019, 05:25</time>
      </address>
      <p>Limanowa. Ponad 31 mln zł na inwestycje, prawie 580 tys. zł deficytu i nowy kredyt na 8 mln zł – znane są założenia projektu przyszłorocznego budżetu powiatu limanowskiego.</p>
      <p>W projekcie przyszłorocznego budżetu powiatu limanowskiego po stronie dochodów zapisano kwotę 170 mln 631 tys. zł, z czego 150 mln 840 tys. zł dochodów bieżących. Z kolei wydatki zaplanowano na poziomie 172 mln 211 tys. zł. Wydatki majątkowe – czyli środki przeznaczane przez samorząd na inwestycje – stanowić mają 18,3% ogółu wydatków, a więc jest to kwota 31 mln 675 tys. zł.</p>
      <p>Różnicę między planowanymi dochodami a wydatkami stanowi przewidywany deficyt w kwocie 579 tys. zł. Źródłem jego pokrycia będzie nowy kredyt, któy powiat zamierza zaciągnąć powiat w kwocie 8 mln zł. Ustalono przy tym łączną kwotę, która zostanie przeznaczona na spłatę rat wcześniejszych zobowiązań – to 9 mln 250 tys. zł.</p>
      <p>W przyszłorocznym budżecie zaplanowani kilka przedsięwzięć. Najwięcej środków ma zostać przeznaczone na remonty i inwestycje na drogach powiatowych. Oprócz tego, powiat zamierza dokonać modernizacji obiektów oświatowych, a na ten cel przewidziano wydatki ze środków własnych w wysokości 1 mln 500 tys. zł.</p>
      <p>Powiat musi też pokryć wkład własny, niezbędny do projektu pod nazwą „Utworzenie centrum leczenia chorób w podeszłym wieku – Oddziału Geriatrycznego w Szpitalu Powiatowym w Limanowej im. Miłosierdzia Bożego” w kwocie 3 mln 543 tys. zł. Powiat realizuje też program „E-usługi w informacji przestrzennej Powiatu Limanowskiego”, który zakłada wydatki w wysokości 9 mln 706 tys. zł, z czego 161 tys. zł wkładu własnego.</p>
    </article>
  </body>
</html>