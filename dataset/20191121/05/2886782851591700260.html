<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/21/trump-szerint-ot-igazolja-sondland-vallomasa"/>
    <meta property="og:site_name" content="euronews"/>
    <meta property="article:published_time" content="2019-11-21T05:47:29+00:00"/>
    <meta property="og:title" content="Trump szerint őt igazolja Sondland vallomása"/>
    <meta property="og:description" content="Az EU-hoz delegált amerikai nagykövet azt mondta az allkotmányos vádeljárás nyilvános meghallgatásán, hogy Trump nem mondta ki, mit akar, de mindenki értette."/>
  </head>
  <body>
    <article>
      <h1>Trump szerint őt igazolja Sondland vallomása</h1>
      <address><time datetime="2019-11-21T05:47:29+00:00">21 Nov 2019, 05:47</time> by <a rel="author">euronews </a></address>
      <figure>
        <img src="https://static.euronews.com/articles/stories/04/31/28/24/773x435_cmsv2_3e73b3cf-9f61-5ab3-b55f-e74deb099ebc-4312824.jpg"/>
      </figure>
      <p>Gordon Sondland vallomása megerősítette, hogy az amerikai elnök, Donald Trump nem kötötte a politikai ellenfelei elleni nyomozáshoz az Ukrajnának nyújtott katonai támogatást vagy a fehér házi látogatás lehetőségét - mondta Trump az Európai Unióhoz delegált amerikai nagykövet nyilvános meghallgatása után.</p>
      <p>A Trump elmozdítására indított alkotmányos vádeljárásban szerdán hallgatta meg a képviselőház bizottsága az EU-ba delegált amerikai nagykövetet, Gordon Sondland-et. Vallomásának lényege az volt, hogy bár Trump maga soha nem mondta ki, de az ügyben érintett valamennyi diplomata tudta, hogy Trump kéréseit teljesítenie kell Volodimir Zelenszkij ukrán elnöknek egy fehér házi találkozóért cserébe. Trump kívánsága az volt, hogy Ukrajna nyilvánosan jelentse be, hogy nyomozást indít Trump politikai riválisa, Joe Biden fia ellen, illetve egy másik ügyben, az úgynevezett szerverügyben. (A többszörösen megcáfolt összeesküvés-elmélet lényege, hogy Ukrajna (!) megkísérelt beavatkozni a 2016-os amerikai választásokba a demokraták oldalán.)</p>
      <p>Trump Sondland vallomásából egy részt emelt ki, amely egy rövid beszélgetést ír le kettejük között.</p>
      <p>- Azt mondja a vallomásában, hogy arra kérdésre, mit akarok Ukrajnától, azt válaszoltam, idézem: Nem akarok semmit. Nem akarok semmit, nem akarok ellentételezést, mondja meg Zelelnszkijnek, tegye azt, ami helyes - mondta jegyzeteiből olvasva TRump.</p>
      <p>Sondland azonmban nem csak ezt mondta, hanem azt is, hogy az ügy valamennyi körülményéből, különösen Rudy Giuliani, az elnök ügyvédjének bevonásából és tevékenységéből egyértelmű volt, hogy mit akar Trump, és mit kínál cserébe.</p>
      <p>- Ez egy valamit valamiért helyzet volt? -tette fel a szónoki kérdést Sondland. - Ahogy korábbi tanúvallomásomban is elmondtam a fehér házi talállkozó és a két elnök közötti telefonbeszélgetés alapján, a kérdésre a válasz: igen.</p>
      <p>- Erről mindenki tudott, nem volt titok - folytatta Sondland. - Mindenki emailben értesült róla július tizenkilencedikén, napokkal a két elnök telefonbeszélgetése előtt.</p>
      <p>Sondland a Trump-adminisztráció politikai kinevezettje az EU-s nagyköveti posztra, aki gyakorlatilag a Trump-kampánynak nyújtott anyagi támogatásért cserébe lehetett nagykövet.</p>
      <p>A republikánusok a vallomásából azt hangsúlyozzák, hogy sem az elnök ügyvédje, Rudy Giuliani, sem Trump nem mondta ki egyértelműen mit akarnak Zelenszkijtől, a valamit valamiért elv érvényesítése csak Sondland saját feltételezése volt.</p>
    </article>
  </body>
</html>