<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742797"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T05:20:00+00:00"/>
    <meta property="og:title" content="'บิ๊กป้อม'ฮึ่ม!'ธนาธร'ห้ามปลุกม็อบ ชี้ช่องรณรงค์ได้"/>
    <meta property="og:description" content="“บิ๊กป้อม” ฮึ่ม “ธนาธร” ปลุกม็อบลงถนนไม่ได้  ปล่อยรณรงค์ได้ แต่ต้องไม่ผิดกฎหมาย"/>
  </head>
  <body>
    <article>
      <h1>'บิ๊กป้อม'ฮึ่ม!'ธนาธร'ห้ามปลุกม็อบ ชี้ช่องรณรงค์ได้</h1>
      <address>
        <time datetime="2019-11-21T05:20:00+00:00">21 Nov 2019, 05:20</time>
      </address>
      <p>
        <b>“บิ๊กป้อม” ฮึ่ม “ธนาธร” ปลุกม็อบลงถนนไม่ได้  ปล่อยรณรงค์ได้ แต่ต้องไม่ผิดกฎหมาย</b>
      </p>
      <p>เมื่อวันที่ 21 พ.ย. ที่ทำเนียบรัฐบาล พล.อ.ประวิตร วงษ์สุวรรณ รองนายกรัฐมนตรี ให้สัมภาษณ์ถึงการเคลื่อนไหวของนายธนาธร จึงรุ่งเรืองกิจ หัวหน้าพรรคอนาคตใหม่ (อนค.) ภายหลังศาลรัฐธรรมมีคำตัดสินให้พ้นสมาชิกภาพ ส.ส. ถือเป็นการปลุกมวลชนหรือไม่ ว่า ก็ทำไป ปล่อยเขา ไม่ผิดกฎหมายก็ทำไป  ส่วนหน่วยงานความมั่นคงประเมินแล้วใช่หรือไม่ว่าเป็นการรณรงค์ ไม่ใช่การปลุกระดม เชิญชวนให้คนออกมานั้น ถ้าเขาทำไม่ผิดกฎหมาย อยากทำก็ทำ ไม่ว่าจะเป็นการรณรงค์เรื่องการเกณฑ์ทหารก็ว่ากันไป<br/><br/>เมื่อถามย้ำว่าประเมินดูแล้วคงไม่มีการปลุกม็อบลงถนนใช่หรือไม่ พล.อ.ประวิตร กล่าวว่า “ไม่ได้มั้ง”<br/><br/>เมื่อถามต่อว่า ในอีกอีกมุมเราต้องบอกสังคมหรือไม่ว่าการยกเลิกการเกณฑ์ทหาร ต้องมีขั้นตอนรองรับ พล.อ.ประวิตร กล่าวว่า ก็รู้อยู่แล้ว ว่ามีขั้นตอนมาก เพราะเราใช้มาหลาย 10 ปีแล้ว  เมื่อถามอีกว่าขณะนี้กำลังศึกษาการยกร่างยกเลิกการเกณฑ์ทหารนั้น พล.อ.ประวิตร กล่าวว่า ก็ต้องดูว่าเราจะเอากำลังที่ไหนมาใช้ รวมถึงการรับสมัคร และงบประมาณจากไหน เมื่อรับสมัครไปแล้วอายุเท่าไหร่ถึงจะปลดประจำการ.</p>
    </article>
  </body>
</html>