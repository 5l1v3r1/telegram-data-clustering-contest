<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/autonea/moto/seat-pataei-gkazi-kai-stis-motosikletes-to-plano-tis-gia-ena-ilektriko-skouter/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T05:40:36+00:00"/>
    <meta property="og:title" content="SEAT: Πατάει γκάζι και στις μοτοσικλέτες, το πλάνο της για ένα ηλεκτρικό σκούτερ"/>
    <meta property="og:description" content="Το eScooter είναι μέρος της στρατηγικής micromobility του Volkswagen Group , μέσα στην οποία ανήκουν και άλλα οχήματα που προορίζονται για την «πράσινη» μετακίνηση"/>
  </head>
  <body>
    <article>
      <h6 class="kicker">Πότε θα κυκλοφορήσει</h6>
      <h1>SEAT: Πατάει γκάζι και στις μοτοσικλέτες, το πλάνο της για ένα ηλεκτρικό σκούτερ</h1>
      <h2>Το eScooter είναι μέρος της στρατηγικής micromobility του Volkswagen Group , μέσα στην οποία ανήκουν και άλλα οχήματα που προορίζονται για την «πράσινη» μετακίνηση</h2>
      <address><time datetime="2019-11-21T05:40:36+00:00">21 Nov 2019, 05:40</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η Seat, πιστή στην δέσμευση της στην αστική κινητικότητα, εισέρχεται στην αγορά των μοτοσικλετών παρουσιάζοντας ένα πρωτότυπο, προς το παρόν, ηλεκτρικό σκούτερ, το eScooter. Έτσι, η ισπανική φίρμα είναι η πρώτη ευρωπαϊκή αυτοκινητοβιομηχανία που θα εμπορεύεται μια δική της, πλήρως ηλεκτρική μοτοσικλέτα. Η Seat θέλει να την λανσάρει το 2020. Ο Πρόεδρος της SEAT Λούκα Ντε Μέο δήλωσε ότι «η συνεχής ανάπτυξη των μεγαλουπόλεων καθιστά την αποτελεσματική κινητικότητα ως μια από τις κύριες προκλήσεις που πρέπει να ξεπεραστούν. Σήμερα κάνουμε ένα ακόμα βήμα στη στρατηγική μας για την αστική μικροκινητικότητα, επιβεβαιώνοντας το λανσάρισμα του πρώτου eScooter στην ιστορία της μάρκας».</p>
      <p>Το eScooter είναι μέρος της στρατηγικής micromobility του Volkswagen Group , μέσα στην οποία ανήκουν και άλλα οχήματα που προορίζονται για την «πράσινη» μετακίνηση, όπως είναι το πρωτότυπο SEAT Minimó καθώς και το SEAT eXS Kickscooter powered by Segway το οποίο παρουσιάστηκε στα πλαίσια του Smart City Expo 2018.  Για την κατασκευή της μοτοσικλέτας, η SEAT θα συνεργαστεί με την εταιρεία ηλεκτρικών μοτοσυκλετών με έδρα τη Βαρκελώνη, Silence.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Το SEAT eScooter θα είναι διαθέσιμο τόσο σε ιδιώτες όσο και σε στόλους υπηρεσιών sharing ( κοινοχρησία). Σήμερα, η SEAT προσφέρει ήδη υπηρεσίες car sharing (κοινοχρησία αυτοκινήτων) μέσω της Respiro και επιπλέον εμπορεύεται το  eXS KickScooter powered by Segway, η οποία είναι επίσης διαθέσιμη σε υπηρεσίες sharing μέσω UFO start-up.  Επίσης, η SEAT Minimo, πρόσφατα παρουσίασε έναν 100% ηλεκτρικό όχημα που συνδυάζει τα καλύτερα χαρακτηριστικά του αυτοκινήτου και της μοτοσυκλέτας.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>