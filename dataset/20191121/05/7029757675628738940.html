<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/bsp-prizna-za-silna-kandidaturata-na-tsatsarov-za-shef-na-kpkonpi.html"/>
    <meta property="og:site_name" content="News.bg"/>
    <meta property="article:published_time" content="2019-11-21T05:51:07+00:00"/>
    <meta property="og:title" content="БСП призна за силна кандидатурата на Цацаров за шеф на КПКОНПИ"/>
    <meta property="og:description" content="По думите на Драгомир Стойнев е опасно да се сложи човек, който е контролируем от властта"/>
  </head>
  <body>
    <article>
      <h1>БСП призна за силна кандидатурата на Цацаров за шеф на КПКОНПИ</h1>
      <address>
        <time datetime="2019-11-21T05:51:07+00:00">21 Nov 2019, 05:51</time>
      </address>
      <p><b>Безспорно това е силна кандидатура. Сотир Цацаров е доказал, че може да бъде независим и да не се вслушва в управляващите.</b> Това заяви пред bTV депутатът от БСП <b>Драгомир Стойнев</b> във връзка с предложението на <a href="https://news.bg/politics/gerb-i-obedineni-patrioti-izlachvat-tsatsarov-za-shef-na-kpkonpi.html"><b>ГЕРБ и "Обединени патриоти" да излъчат Сотир Цацаров</b></a> за шеф на Антикорупционната комисия.</p>
      <p>По думите му обаче <b>левицата е на мнение, че председателят на тази институция трябва да се назначава от президента.</b></p>
      <p><b>"Изключително е опасно да се сложи човек, който е контролируем от управляващите"</b>, подчерта Стойнев.</p>
      <p>Той поясни, че от БСП не се предложили своя кандидатура, тъй като със 79 депутатите предложението нямало да бъде прието, а <b>не искали да влизат в съглашателство с ГЕРБ.</b></p>
      <p>По отношение на <b>предложението им партийната субсидия да стане 8 лв.</b>, Стойнев заяви, че <b>това е сумата, която отговаря на нормалното функциониране на една политическа партия.</b></p>
      <p>Социалистът е категоричен, че <b>партийната субсидия от 1 лв. е неприемлива и ГЕРБ са го направили, за да омаломощят БСП преди местните избори.</b></p>
      <p>Драгомир Стойнев коментира и Бюджет 2020 като изтъкна, че <b>ще настъпи още една криза, тъй като с този бюджет получаваме още от същото.</b></p>
      <p><b>"Ние предлагаме бюджет за младите хора и за младите семейства",</b> допълни депутатът.</p>
      <p>Припомняме, че днес Сотир <b><a href="https://news.bg/politics/tsatsarov-na-izslushvane-pri-nfsb.html">Цацаров ще бъде изслушан от депутатите от НФСБ</a>. </b></p>
      <p>Вчера<b> <a href="https://news.bg/crime/izticha-srokat-za-nominirane-na-kandidati-za-shef-na-kpkonpi.html">изтече срока за номиниране на кандидати</a> </b>за председател на Антикорупционната комисия. </p>
      <p>Номинираните за поста са двама <a href="https://news.bg/politics/gerb-i-obedineni-patrioti-izlachvat-tsatsarov-za-shef-na-kpkonpi.html"><b>ГЕРБ и "Обединени патриоти" излъчиха Сотир Цацаров</b></a> за шеф на Антикорупционната комисия, а от <a href="https://news.bg/politics/volya-predlaga-simeon-naydenov-za-shef-na-kpkonpi.html"><b>"Воля" предложиха депутатът от парламентарната им група Симеон Найденов</b></a>.</p>
      <p>Новият председател <b>трябва да приключи мандата на Пламен Георгиев,</b> който <a href="https://news.bg/politics/plamen-georgiev-podade-ostavka.html"><b>подаде оставка</b> </a>в края на месец юли, <b>заради скандала с недекларираната тераса на жилището му.</b></p>
    </article>
  </body>
</html>