<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836955-rezhiser-dzhokera-znime-prodovzhennya-filmu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T05:46:00+00:00"/>
    <meta property="og:title" content="Режисер &quot;Джокера&quot; зніме продовження фільму"/>
    <meta property="og:description" content="КИЇВ. 21 листопада. УНН. Режисер фільму &quot;Джокер&quot; Тодд Філліпс отримав дозвіл на зйомки другої частини картини. Про це повідомляє УНН з посиланням на The …"/>
  </head>
  <body>
    <article>
      <h1>Режисер "Джокера" зніме продовження фільму</h1>
      <address><time datetime="2019-11-21T05:46:00+00:00">21 Nov 2019, 05:46</time> by <a rel="author">Денис Масліков</a></address>
      <p><b>КИЇВ. 21 листопада. УНН.</b> Режисер фільму "Джокер" Тодд Філліпс отримав дозвіл на зйомки другої частини картини. Про це повідомляє <b>УНН</b> з посиланням на The Hollywood Reporter і його джерела.</p>
      <p>За даними видання, Філліпс зустрівся з главою Warner Bros. Pictures Group Тобі Еммеріхом в його офісі і вийшов звідти з дозволом зняти "щонайменше ще одну історію".</p>
      <p>Як написало видання, він не тільки стане режисером сиквела, але і напише сценарій разом зі Скоттом Сільвером, який працював і над першою частиною.</p>
      <p>У роботі над другою частиною, швидше за все, візьме участь виконавець головної ролі Хоакін Фенікс.</p>
      <p>Представники Філліпса і студії відмовилися від коментарів.</p>
      <p>Нагадаємо, <a href="https://www.unn.com.ua/uk/news/1836416-dzhoker-zibrav-milyard-dolariv-u-svitovomu-prokati">"Джокер" зібрав мільярд доларів</a> у світовому прокаті.</p>
    </article>
  </body>
</html>