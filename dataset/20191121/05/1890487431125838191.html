<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520767-libra-ziskava-podporu-wall-street-jako-nejlepsi-sazka-na-rok-2020/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T05:49:12+00:00"/>
    <meta property="og:title" content="Libra získává podporu Wall Street jako nejlepší sázka na rok 2020"/>
    <meta property="og:description" content="Wall Street vybrala libru jako nejlepší sázku na měnu na rok 2020, a to na základě možné výhry úřadujících konzervativců ve volbách příští měsíc. To by mohlo vyřešit patovou situaci okolo brexitu a rozpustit nejistotu."/>
  </head>
  <body>
    <article>
      <h1>Libra získává podporu Wall Street jako nejlepší sázka na rok 2020</h1>
      <address><time datetime="2019-11-21T05:49:12+00:00">21 Nov 2019, 05:49</time> by <a rel="author">Patria</a></address>
      <p>
        <b>Wall Street vybrala <a href="https://www.kurzy.cz/kurzy-men/nejlepsi-kurzy/GBP-britska-libra/">libru</a> jako nejlepší sázku na měnu na <a href="https://www.kurzy.cz/finance/2020/">rok 2020</a>, a to na základě možné výhry úřadujících konzervativců ve <a href="https://volby.kurzy.cz/">volbách</a> příští měsíc. To by mohlo vyřešit patovou situaci okolo <a href="https://www.kurzy.cz/brexit/">brexitu</a> a rozpustit nejistotu.</b>
      </p>
      <p>Do konce <a href="https://www.kurzy.cz/finance/2020/">roku 2020</a> stoupne <a href="https://www.kurzy.cz/kurzy-men/nejlepsi-kurzy/GBP-britska-libra/">libra</a> na páru s dolarem o téměř 8 % na 1,39, tj. na nejvyšší úroveň za posledních 18 měsíců, predikuje Bank of America Merrill Lynch. Tato předpověď stojí na tom, že konzervativci získají ve <a href="https://volby.kurzy.cz/">volbách</a> 12. prosince naprostou většinu a odstraní některé nejistoty ohledně <a href="https://www.kurzy.cz/brexit/">brexitu</a>, díky kterým je <a href="https://www.kurzy.cz/kurzy-men/nejlepsi-kurzy/GBP-britska-libra/">libra</a> „výrazně podhodnocená“.</p>
      <p>Měna Velké Británie měla v druhé polovině letošního roku na páru s americkým dolarem nejlepší výkon a obchodníci snižují svá očekávání, že by Velká Británie odešla z <a href="https://www.kurzy.cz/tema/evropa/">Evropské Unie</a> bez dohody. Konzervativci v čele s premiérem Borisem Johnsonem drží ve většině volebních průzkumů přední příčku. Jejich cílem je získat volební většinu, protlačit svou dohodu o <a href="https://www.kurzy.cz/brexit/">brexitu</a> skrze parlament a vystoupit z bloku do termínu 31. ledna.</p>
      <p>„Zuřivost tohoto kroku svědčí o tom, že by trh nerad propásl možný začátek smysluplného zhodnocení na šterlinku,“ napsali stratégové z Bank of America vedení Johnem Shinem. "S odstraněním nejistoty by se pár <a href="https://www.kurzy.cz/kurzy-men/nejlepsi-kurzy/GBP-britska-libra/">libra</a>-<a href="https://www.kurzy.cz/kurzy-men/nejlepsi-kurzy/USD-americky-dolar/">dolar</a> měl pohybovat směrem k 1,40 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>.“ Šterlink se ve středu obchodoval kolem 1,29 za <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a> poté, co od konce září přidal na <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> 5 %.</p>
      <p>Ostatní velké americké banky také sází na rally na libře. <a href="https://www.kurzy.cz/akcie-usa/morgan-stanley-7727/">Morgan Stanley</a> drží jako jeden z 10 nejvýznamnějších obchodů <a href="https://www.kurzy.cz/finance/2020/">roku 2020</a> v prvním čtvrtletí doporučení tuto měnu proti <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> koupit s cílem 1,40 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>. Do poloviny roku odhaduje JPMorgan Chase &amp; Co. hladinu 1,33 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>, zatímco <a href="https://www.kurzy.cz/akcie-usa/goldman-sachs-grp-7371/">Goldman Sachs Group</a> počítá v příštích měsících s rally na 1,35 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>, pokud konzervativci získají většinu a s <a href="https://www.kurzy.cz/brexit/">brexitem</a> pohnou.</p>
      <p>Není to poprvé, co je <a href="https://www.kurzy.cz/kurzy-men/nejlepsi-kurzy/GBP-britska-libra/">libra</a> podle Bank of America jedním z nejpřesvědčivějších obchodů roku. Na konci roku 2017 byla také mezi několika doporučeními Merrill Lynch. Místo toho ale klesla vůči <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> téměř o 6 %.</p>
      <p>Úterní televizní debatu mezi Johnsonem, který hovoří o tom, že díky jeho dohodě o <a href="https://www.kurzy.cz/brexit/">brexitu</a> „uvolní potenciál“ Velké Británie, a lídrem labouristů Jeremym Corbynem vyhodnotili diváci remízou, což přílišný pokrok nenaznačuje. Podle většiny průzkumů vedou konzervativci dvojciferným číslem, ačkoli podobná čísla před posledními <a href="https://volby.kurzy.cz/">volbami</a> v roce 2017 nedokázala předpovědět popularitu Corbyna, který zbavil konzervativce parlamentní většiny.</p>
      <p>
        <i>Zdroj: Bloomberg</i>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/nazory/A-V-T-23607/"/>
        <a href="https://www.kurzy.cz/zpravy/391130-nejlepsi-akcie-na-wall-street-od-roku-1981/"/>
        <a href="https://www.kurzy.cz/zpravy/365938-nejlepsi-dividendove-akcie-na-wall-street/"/>
        <a href="https://www.kurzy.cz/zpravy/377785-nejlepsi-akcie-na-wall-street/"/>
        <a href="https://zpravy.kurzy.cz/160414-wall-street-dokazal-udrzet-zisk-dik-podpore-bankam-technologiim/"/>
        <a href="https://zpravy.kurzy.cz/302562-vyse-urocene-meny-vcera-ziskavaly-podporu/"/>
        <a href="https://www.kurzy.cz/zpravy/nazory/A-V-T-28626/"/>
        <a href="https://www.kurzy.cz/tema/5655279.html"/>
        <a href="https://www.kurzy.cz/zpravy/515440-wall-street-uzavrela-tyden-v-zisku-apple-3--na-historickych-maximech/"/>
        <a href="https://www.kurzy.cz/zpravy/nazory/A-V-T-37127/"/>
        <a href="https://www.kurzy.cz/zpravy/515231-wall-street-vidi-nadeji-v-jednani-trumpa-s-cinou-libra-v-jednani-johnsona-s-irskem/"/>
        <a href="https://www.kurzy.cz/zpravy/190666-akciove-indexy-wall-street-v-patek-opet-v-zelenych-cislech-po-serii-zvysenych-investicnich/"/>
      </related>
    </article>
  </body>
</html>