<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/erzsebet-kiralyno-hazassagi-evfordulo/"/>
    <meta property="og:site_name" content="FEMINA"/>
    <meta property="article:published_time" content="2019-11-21T05:46:04+00:00"/>
    <meta property="og:title" content="Erzsébet királynő ilyen gyönyörű menyasszony volt - 72 éve házasok Fülöp herceggel"/>
    <meta property="og:description" content="Erzsébet királynő és Fülöp herceg tegnap ünnepelték házassági évfordulójukat."/>
  </head>
  <body>
    <article>
      <h1>Erzsébet királynő ilyen gyönyörű menyasszony volt - 72 éve házasok Fülöp herceggel</h1>
      <h2>Erzsébet királynő és Fülöp herceg tegnap ünnepelték házassági évfordulójukat.</h2>
      <address><time datetime="2019-11-21T05:46:04+00:00">21 Nov 2019, 05:46</time> by <a rel="author">Laci Patricia</a></address>
      <p><b>Erzsébet királynő</b> és Fülöp herceg számára nagy nap volt a tegnapi, ugyanis házasságuk 72. évfordulóját ünnepelhették meg. A palota hivatalos Instagram-oldalán egy régi esküvői fotójukkal köszöntötte őket.</p>
      <h3>Ilyen gyönyörű menyasszony volt Erzsébet királynő</h3>
      <p>Az alábbi felvétel közvetlenül a ceremónia után készült, a királynő és Edinburgh hercege a Buckingham-palota erkélyéről integettek az alattvalóknak.</p>
      <figure>
        <embed-post data-src="https://www.instagram.com/p/B5FUIhwneYh" data-service="Instagram"/>
      </figure>
      <p>Erzsébet és Fülöp 1939-ben találkoztak legelőször, később kialakult a szerelem köztük, majd 1946 nyarán eljegyezték egymást, ám a hivatalos bejelentéssel addig vártak, ameddig a királynő be nem töltötte a 21. életévét. Az esküvőt 1947. november 20-án tartották meg, a Westminster-apátságban adták őket össze, a ceremóniát a BBC rádió közvetítette, világszerte több mint 300 millióan követték az eseményeket.</p>
      <p>Mint a legtöbb nő, így Erzsébet is arra törekedett, hogy ő legyen a legszebb a nagy napon, ez sikerült is neki. Ruháját Norman Hartnell divattervező álmodta meg. Összesen 10 ezer kristály és gyöngy díszítette a ruhát, amiket az Amerikai Egyesült Államokból importáltak. Képes összeállításunkban megnézheted, milyen gyönyörű volt a királynő az esküvője napján.</p>
      <figure>
        <img src="https://kep.index.hu/1/0/3044/30441/304412/30441205_4f8bf0c35445b5ca9222bc6f17c8fb6e_wm.jpg"/>
        <figcaption>Erzsébet királynő csak úgy ragyogott a nagy napon.<cite>KEYSTONE Pictures USA / Northfoto</cite></figcaption>
      </figure>
      <figure>
        <img src="https://kep.index.hu/1/0/3044/30441/304412/30441217_ff0f9b2206d95feb84e34b5954cb8d25_wm.jpg"/>
        <figcaption>Gyönyörű volt a menyasszonyi ruhája.<cite>KEYSTONE Pictures USA / Northfoto</cite></figcaption>
      </figure>
      <figure>
        <img src="https://kep.index.hu/1/0/3044/30441/304412/30441249_33d2fb6cd973d81bf7aba21ab6a9b0a6_wm.jpg"/>
        <figcaption>Erzsébet királynő uszálya négy és fél méteres volt.<cite>Keystone / Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3044/30441/304414/30441495_e57f292c4134a5387f1fe19b9baf1d84_wm.jpg"/>
        <figcaption>Nyolc koszorúslánya volt az esküvőjén.<cite>Bert Hardy / Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3044/30441/304416/30441613_46961a74c73d2e3919432b581896e94e_wm.jpg"/>
        <figcaption>A királynő mosolya mindent elárul, ő volt a világ legboldogabb nője az esküvője napján.<cite>KEYSTONE Pictures USA / Northfoto</cite></figcaption>
      </figure>
    </article>
  </body>
</html>