<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685548/deite-ti-prepei-na-kanete-an-kopeite-stin-kouzina-sas"/>
    <meta property="og:site_name" content="enikos.gr"/>
    <meta property="article:published_time" content="2019-11-21T05:12:00+00:00"/>
    <meta property="og:title" content="Δείτε τι πρέπει να κάνετε αν κοπείτε στην κουζίνα σας"/>
    <meta property="og:description" content="Μπορεί να συμβεί ανά πάσα ώρα και..."/>
  </head>
  <body>
    <article>
      <h1>Δείτε τι πρέπει να κάνετε αν κοπείτε στην κουζίνα σας</h1>
      <address>
        <time datetime="2019-11-21T05:12:00+00:00">21 Nov 2019, 05:12</time>
      </address>
      <p>Μπορεί να συμβεί ανά πάσα ώρα και στιγμή ακόμα και στον πιο προσεκτικό άνθρωπο.</p>
      <p>Τι πρέπει να κάνετε με το που κοπείτε στην κουζίνα σας κατά τη διάρκεια του μαγειρέματος; Ποια είναι τα σωστά βήματα; Δείτε τι ακριβώς πρέπει να κάνετε.</p>
      <p>Πριν κάνετε οτιδήποτε διατηρήστε την ψυχραιμία σας. Αυτό είναι το καλύτερο που μπορείτε να κάνετε. Αμέσως μετά σβήστε τον φούρνο ή το μάτι αν τα έχετε αναμμένα και ξεκινήστε με την περιποίηση του τραύματος σας. Δεν χρειάζεται όταν κάνετε κάτι τέτοιο να έχετε και στον νου σας το βραδινό σας και να φοβάστε μην το κάψετε.</p>
      <p>Το επόμενο πράγμα που πρέπει να κάνετε είναι να ρίξετε πάνω στην πληγή ζεστό νερό. Επειδή δεν θέλετε να μολυνθεί το σημείο ρίξτε άφθονο νερό στην πληγή.</p>
      <p>Έπειτα αποφασίστε αν το κόψιμό σας είναι αρκετά σοβαρό ώστε να χρειάζεται περιποίηση από κάποιον ειδικό ή μπορείτε απλά να το αναλάβετε μόνοι σας. Αν αισθάνεστε ότι ζαλίζεστε ή αδυναμία τότε πρέπει οπωσδήποτε να καλέσετε βοήθεια. Διαφορετικά δείτε τι μπορείτε να κάνετε παρακάτω.</p>
      <p>Πιέστε με δύναμη μια πετσέτα πάνω στο κόψιμο μέχρι να σταματήσει το αίμα για περίπου 15 λεπτά. Πολύ σημαντικό είναι να κρατάτε το κόψιμο ψηλά γιατί η βαρύτητα θα βοηθήσει στο σταμάτημα του αίματος που γρήγορα.</p>
      <p>Μην συνεχίσετε το μαγείρεμα πριν σταματήσει εντελώς το αίμα και προσπαθήστε να μην βραχεί το σημείο. Βάλτε έναν επίδεσμο στο σημείο, δέστε τον καλά και έπειτα συνεχίστε τη δουλειά σας.</p>
      <p>Αποφύγετε να πλύνετε πιάτα ή να κάνετε άλλες δουλειές που απαιτούν τη χρήση νερού. Αν κατά λάθος ο επίδεσμός σας βραχεί αλλάξτε τον αμέσως γιατί μπορεί να μολυνθεί η πληγή σας πριν καν το καταλάβετε. Αν παρατηρήσετε ότι έχετε πυρετό ή ότι το σημείο έχει κοκκινίσει επικίνδυνα τότε κατά πάσα πιθανότητα έχει μολυνθεί.</p>
      <p>Για να μην κοπείτε την επόμενη φορά που θα αποφασίσετε να μαγειρέψετε φροντίστε να έχετε στην κουζίνα σας εργαλεία που λειτουργούν καλά. Ένα μαχαίρι που κόβει καλά είναι πολύ καλύτερο από ένα που δεν κόβει καλά γιατί με αυτό που δεν κόβει καλά θα πρέπει να ασκήσετε δύναμη για να κόψετε κάτι πράγμα που μπορεί να οδηγήσει τελικά σε κόψιμο του χεριού σας.</p>
      <p>Πηγή: spirossoulis.com</p>
      <related>
        <h4>σχετικά άρθρα</h4>
        <a href="http://www.enikos.gr/society/685094/neversettle-perissotero-nero-gia-tin-alexandroupoli%0A%20%20%20%20%0A"/>
        <a href="http://www.enikos.gr/society/685492/ti-apanta-to-ypourgeio-prostasias-tou-politi-stis-katangelies-per%0A%20%20%20%20%0A"/>
        <a href="http://www.enikos.gr/society/685489/sovara-provlimata-apo-tin-kakokairia-sti-zakyntho-photo%0A%20%20%20%20%0A"/>
        <a href="http://www.enikos.gr/society/685485/synelefsi-foititon-stin-asoee-gia-ti-stasi-tous-meta-tin-epicheir%0A%20%20%20%20%0A"/>
        <a href="http://www.enikos.gr/society/685475/asfyxia-sta-nisia-tou-voreioanatolikou-aigaiou-nees-afixeis-prosf%0A%20%20%20%20%0A"/>
        <a href="http://www.enikos.gr/society/685473/sta-104-chiliosta-i-vrochi-sti-messinia-3500-keravnoi-to-proi-tis%0A%20%20%20%20%0A"/>
        <a href="http://www.enikos.gr/society/685464/i-tragodia-mathiton-stin-palaiochora-pou-egine-viral-video%0A%20%20%20%20%0A"/>
        <a href="http://www.enikos.gr/society/685437/anakalypsan-gia-proti-fora-exogiina-sakchara-se-meteorites%0A%20%20%20%20%0A"/>
        <a href="http://www.enikos.gr/society/685463/fotia-se-diamerisma-sti-thessaloniki-kaike-oloscheros-photo-video%0A%20%20%20%20%0A"/>
      </related>
    </article>
  </body>
</html>