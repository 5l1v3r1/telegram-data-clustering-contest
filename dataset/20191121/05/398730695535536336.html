<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/skalv-i-thailand-hoghus-i-bangkok-svajade/"/>
    <meta property="og:site_name" content="DN.SE"/>
    <meta property="article:published_time" content="2019-11-21T05:49:23+00:00"/>
    <meta property="og:title" content="Skalv i Thailand – höghus i Bangkok svajade"/>
    <meta property="og:description" content="En jordbävning med magnituden 6,1 inträffade på torsdagsmorgonen på gränsen mellan Thailand och Laos."/>
  </head>
  <body>
    <article>
      <h1>Skalv i Thailand – höghus i Bangkok svajade</h1>
      <address><time datetime="2019-11-21T05:49:23+00:00">21 Nov 2019, 05:49</time> by <a rel="author" href="https://www.dn.se/av/anders-bolling/" target="_blank">Anders Bolling</a></address>
      <p>
        <b>En jordbävning med magnituden 6,1 inträffade på torsdagsmorgonen på gränsen mellan Thailand och Laos.</b>
      </p>
      <p>Enligt den amerikanska geologiska myndigheten <a href="https://earthquake.usgs.gov/earthquakes/eventpage/us70006ara/executive">USGS</a> ägde skalvet rum på 10 kilometers djup klockan 06.50 lokal tid, 00.50 svensk tid, några mil nordost om nationalparken Doi Phu Kha. </p>
      <p>Delar av tak rasade ner och sprickor uppstod i fasader i Chiang Mai, norra Thailands största stad, berättar <a href="https://www.bangkokpost.com/thailand/general/1798949/earthquake-shakes-thai-lao-border-sways-bangkok-high-rises">Bangkok Post</a>.</p>
      <p>Men inga större skador tycks ha orsakats. Inte heller några personskador har rapporterats.</p>
      <p>Skakningarna kändes i Bangkok 60 mil söderut. Höghus svajade där i minst en halv minut.</p>
    </article>
  </body>
</html>