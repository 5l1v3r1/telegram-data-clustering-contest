<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/dnes-zastudiava-sniag-v-planinite-opasno-vreme-v-rodopite-6102357"/>
    <meta property="og:site_name" content="Vesti"/>
    <meta property="article:published_time" content="2019-11-21T05:25:00+00:00"/>
    <meta property="og:title" content="Днес застудява, сняг в планините, опасно време в Родопите"/>
    <meta property="og:description" content="Най-много валежи се очакват в областите Смолян, Кърджали и Хасково, за които НИМХ e обявил жълт код"/>
  </head>
  <body>
    <article>
      <h1>Днес застудява, сняг в планините, опасно време в Родопите</h1>
      <h2>Най-много валежи се очакват в областите Смолян, Кърджали и Хасково, за които НИМХ e обявил жълт код</h2>
      <address><time datetime="2019-11-21T05:25:00+00:00">21 Nov 2019, 05:25</time> by <a rel="author">Николай Киров</a></address>
      <aside>
        <a href="https://vbox7.com/emb/external.php?vid=54690bfb61&amp;autoplay=1">Видео</a>
      </aside>
      <p>Днес ще бъде предимно облачно. След временно ще спиране на валежите, в западната половина от страната, от юг те отново ще се активизират, като по-значителни ще бъдат в Централна и Източна България.</p>
      <p>Най-много валежи се очакват в областите Смолян, Кърджали и Хасково, за които Националния институт по метеорология и хидрология e обявил жълт код. На места количествата дъжд могат да достигнат 50 литра на квадратен метър.</p>
      <p>
        <b>
          <a href="https://www.vesti.bg/bulgaria/mygli-viatyr-dyzhd-nad-stranata-na-mesta-i-sniag-6102303">Мъгли, вятър, дъжд над страната, на места и сняг</a>
        </b>
      </p>
      <p>С умерен, в източните райони и поречието на Дунав и временно силен източен вятър ще започне да прониква по-студен въздух. Максималните температури ще са между 11° и 16°. Атмосферното налягане ще се задържи близко до средното за месеца.</p>
      <p>Над Черноморието ще е облачно с превалявания от дъжд, на повече места и по значителни в следобедните часове. Ще духа умерен и временно силен източен вятър. Дневните температури слабо ще се понижат и максималните ще са между 14° и 17°. Температурата на морската вода е 17°. Вълнението на морето сутринта ще е 3, през деня ще се усили до 4 бала.</p>
      <p>
        <a href="https://www.vesti.bg/bulgaria/gysti-mygli-vyv-vtornik-koga-idva-snegyt-6102249">Гъсти мъгли във вторник, кога идва снегът</a>
      </p>
      <p>Над планините ще е облачно с валежи от дъжд, по-значителни в Родопите и Източна Стара планина. Над около 1800 метра ще превалява сняг. Ще духа умерен и временно силен юг-югоизточен вятър. Максималната температура на 1200 метра ще е около 8°, на 2000 метра, около 2°. Над най-високите части на планините ще вали сняг.           </p>
      <p>В петък ще остане предимно облачно, в много райони ще вали дъжд, над около 1800 м - сняг. По-съществени ще са валежите в Рило-Родопската област. Ще остане и ветровито, а температурите ще се понижават.</p>
      <p>През почивните дни облачността ще се задържи значителна, но валежи ще има на малко места и ще са предимно слаби. Минималните температури ще са малко по-ниски, а максималните в неделя слабо ще се повишат. </p>
      <p>
        <i>Всичко за времето у нас и по света можете да намерите на <a href="https://www.sinoptik.bg/locations/europe/bulgaria">Sinoptik.bg</a></i>
      </p>
      <p>
        <b>
          <i>Следете ни навсякъде и по всяко време с мобилното приложение на Vesti.bg. Можете да го изтеглите от <a href="https://play.google.com/store/apps/details?id=bg.vesti">Google Play </a>и <a href="https://itunes.apple.com/mk/app/vesti-bg/id495932400">AppStore</a>.</i>
        </b>
      </p>
      <p><b><i>За още любопитни новини от Vesti.bg последвайте страницата ни в <a href="https://www.instagram.com/vesti.bg_/">Instagram</a>.</i></b>           </p>
    </article>
  </body>
</html>