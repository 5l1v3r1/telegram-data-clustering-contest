<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/basketbols/bertans-rezultativs-uzvara-par-savu-bijuso-nba-klubu-panakums-ari-porzingim.a339079/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T05:56:00+00:00"/>
    <meta property="og:title" content="Bertāns rezultatīvs uzvarā pār savu bijušo NBA klubu, panākums arī Porziņģim"/>
    <meta property="og:description" content="Dāvis Bertāns trešdien ar gūtu 21 punktu veicināja Vašingtonas &quot;Wizards&quot; uzvaru 138:132 savā laukumā pār karjerā iepriekš pārstāvēto Sanantonio &quot;Spurs&quot;, liecina Nacionālās basketbola asociācijas (NBA) informācija. Kristaps Porziņģis tikmēr ieguldīja 14 punktus Dalasas &quot;Mavericks&quot; graujošā uzvarā 142:94 mājās pār Goldensteitas &quot;Warriors&quot;. "/>
  </head>
  <body>
    <article>
      <h1>Bertāns rezultatīvs uzvarā pār savu bijušo NBA klubu, panākums arī Porziņģim</h1>
      <address><time datetime="2019-11-21T05:56:00+00:00">21 Nov 2019, 05:56</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Dāvis Bertāns trešdien ar gūtu 21 punktu veicināja Vašingtonas "Wizards" uzvaru 138:132 savā laukumā pār karjerā iepriekš pārstāvēto Sanantonio "Spurs", liecina Nacionālās basketbola asociācijas (NBA) informācija. Kristaps Porziņģis tikmēr ieguldīja 14 punktus Dalasas "Mavericks" graujošā uzvarā 142:94 mājās pār Goldensteitas "Warriors". </b>
      </p>
      <p>Bertāns ASV galvaspilsētā laukumā bija 29 minūtes (29:28), izcīnīja piecas atlēkušās bumbas, veica četras rezultatīvas piespēles un pārtvēra vienu bumbu. Viņš trāpīja četrus no septiņiem trīspunktu metieniem, trīs no četriem divpunktu raidījumiem un visus trīs soda metienus.</p>
      <p><b>Dāvis Bertāns spēlē pret Sanantonio "Spurs"</b> </p>
      <figure>
        <iframe src="https://www.youtube.com/embed/d8XcJnUFqw4" width="560" height="315" data-service="Youtube" scrolling="no"/>
      </figure>
      <p>"Wizards" ar 33 punktiem rezultatīvākais bija Bredlijs Bīls, bet Sanantonio komandā 31 punktu iekrāja Demars Derozans. </p>
      <p>Savukārt spēli pamatsastāvā ierasti sākušais Porziņģis 24 minūtēs (24:09) arī izcīnīja 10 atlēkušās bumbas, divreiz rezultatīvi piespēlēja un bloķēja divus metienus. Kristaps trāpīja četrus no deviņiem divpunktu metieniem un divus no pieciem trīspunktniekiem. Dubultciparus divos rezultativitātes rādītājos Porziņģis iekrāja ceturtajā spēlē pēc kārtas.</p>
      <p>Uzvarētājiem atkal izcils bija Luka Dončičs, iekrājot 35 punktus, izcīnot 10 atlēkušās bumbas un veicot 11 rezultatīvas piespēles. "Warriors" ar 22 punktiem izcēlās Eriks Pašals. </p>
      <p>Mājas spēļu sēriju Dalasas klubs turpinās piektdien pret Klīvlendas "Cavaliers".</p>
      <p>Bruklinas "Nets" bez Rodiona Kuruca laukumā trešdien ar 101:91 mājās uzveica Šarlotes "Hornets" basketbolistus. Kurucs bija iekļauts spēles pieteikumā, bet laukumā netika. </p>
      <related>
        <h4>Saistītie raksti</h4>
        <a href="https://www.lsm.lv/raksts/sports/basketbols/porzingim-18-punkti-dalasas-mavericks-uzvara-kurucs-atgriezas-bruklinas-nets.a338815/"/>
        <a href="https://www.lsm.lv/raksts/sports/basketbols/basketbolists-arturs-kurucs-gribu-kopa-ar-brali-rodionu-veidot-ko-labu-latvijai.a338771/"/>
        <a href="https://www.lsm.lv/raksts/sports/basketbols/bertanam-novembri-rezultativakaja-spele-vasingtonas-wizards-zaude-orlando.a338765/"/>
        <a href="https://www.lsm.lv/raksts/sports/basketbols/farmkluba-nonakusais-kurucs-gust-14-punktus-nba-attistibas-ligas-spele.a338764/"/>
        <a href="https://www.lsm.lv/raksts/sports/basketbols/porzingis-palidz-mavericks-gut-panakumu-kurucs-paliek-rezerve-nets-uzvara.a338701/"/>
        <a href="https://www.lsm.lv/raksts/sports/basketbols/bertana-parstavetais-nba-klubs-vasingtonas-wizards-gust-sezona-treso-uzvaru.a338598/"/>
        <a href="https://www.lsm.lv/raksts/sports/basketbols/ligums-ar-trail-blazers-lauj-karmelo-entonijam-atgriezties-nba-basketbola.a338521/"/>
        <a href="https://www.lsm.lv/raksts/sports/basketbols/sukatajs-porzingis-niknos-nujorkas-fanus-pieklusina-ar-20-punktiem-mavericks-zaude.a338455/"/>
      </related>
    </article>
  </body>
</html>