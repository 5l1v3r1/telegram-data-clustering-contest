<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/-spaniolii-au-invins-pe-teren-propriu-cu-80-70-detinatoarea-titlului-tska-moscova_3059771.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T14:15:50+00:00"/>
    <meta property="og:title" content="Spaniolii au învins pe teren propriu cu 80-70 deţinătoarea titlului ŢSKA Moscova"/>
    <meta property="og:description" content="Baskonia Vitoria-Gasteiz a furnizat surpriza etapei a noua în Euroliga de baschet masculin. Spaniolii au învins pe teren propriu cu 80-70 pe nimeni alta decât deţinătoarea titlului, ŢSKA Moscova. Gazdele au câștigat cu 5 puncte primul sfert, 24-19, și în"/>
  </head>
  <body>
    <article>
      <h1>Spaniolii au învins pe teren propriu cu 80-70 deţinătoarea titlului ŢSKA Moscova</h1>
      <address><time datetime="2019-11-21T14:15:50+00:00">21 Nov 2019, 14:15</time> by <a rel="author">PUBLIKA.MD</a></address>
      <p><b>Baskonia Vitoria-Gasteiz a furnizat surpriza etapei a noua în Euroliga de baschet masculin. Spaniolii au învins pe teren propriu cu 80-70 pe nimeni alta decât deţinătoarea titlului, ŢSKA Moscova.</b><br/><br/>Gazdele au câștigat cu 5 puncte primul sfert, 24-19, și în mare parte a confruntării, au păstrat câteva puncte avans. În ultimul sfert s-a intrat cu scorul de 62-59.<br/><br/>Cea de-a patra repriză a fost una incendiară. La un moment dat ruşii au avut 3 puncte avans, dar cu câteva minute până la final scorul devenise egal, 70-70. De acolo, însă, rușilor li s-a tăiat respirația și au greșit toate aruncările. Bascii au jucat mai sigur în momentele decisive, au înscris 10 puncte consecutiv și au obținut victoria. <br/><br/>În clasament ŢSKA a fost depășită de 3 echipe, care împart acum primele 3 locuri - Barcelona, Anadolu Efes Istanbul și Olimpia Milano.Moscoviții împart acum locurile 4-7 în clasament cu Real Madrid, Maccabi Tel-Aviv şi BC Himki<br/><br/>Pentru a se alătura tandemului din fruntea clasamentului echipa catalană a surclasat acasă cu 89-63 pe Fenerbahce Istanbul.</p>
    </article>
  </body>
</html>