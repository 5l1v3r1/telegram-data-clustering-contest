<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/21/homeless-rock-fest-le-finalissime-al-don-bosco/1327596/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-21T14:44:30+00:00"/>
    <meta property="og:title" content="Homeless Rock Fest: le finalissime al Don Bosco"/>
    <meta property="og:description" content="MACERATA - Otto gruppi emergenti si sfideranno per il primo premio tra sabato e domenica, a partire dalle 21"/>
  </head>
  <body>
    <article>
      <h1>Homeless Rock Fest: le finalissime al Don Bosco</h1>
      <h2>MACERATA - Otto gruppi emergenti si sfideranno per il primo premio tra sabato e domenica, a partire dalle 21</h2>
      <address><time datetime="2019-11-21T14:44:30+00:00">21 Nov 2019, 14:44</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F21%2Fhomeless-rock-fest-le-finalissime-al-don-bosco%2F1327596%2F">Condividi48</a><a href="https://twitter.com/intent/tweet?text=Homeless+Rock+Fest%3A++le+finalissime+al+Don+Bosco&amp;url=https%3A%2F%2Fwww.cronachemaceratesi.it%2F2019%2F11%2F21%2Fhomeless-rock-fest-le-finalissime-al-don-bosco%2F1327596%2F">Tweet</a>Email48 Condivisioni</p>
      <p> </p>
      <p> </p>
      <p><b>Si avvicina al termine la 13esima edizione dell’Homeless Rock Fest. Nel weekend, tra sabato e domenica, alle 21 al teatro Don Bosco di Macerata, si svolgeranno le fasi finali del contest musicale. Saranno Apnea, Blue Tip Matches, I Dischi di Anita, Hapnea, Ika, Ken La Fen, Sebastiano Pagliuca, Unconventional Petz a esibirsi su un palco allestito in grande stile, come da tradizione</b>. Le band semifinaliste sono state selezionate tra i 18 gruppi partecipanti, che hanno dato vita ad una combattuta selezione a Montecosaro, Pollenza e Petriolo, suonando brani propri ed inediti.<b> Sabato si svolgerà la semifinale degli otto gruppi selezionati, da cui verranno i cinque che si sfideranno domenica, nella finalissima, per vincere i premi messi in palio per i primi tre classificati, e cioè la possibilità di registrare i propri brani in uno studio professionale. Inoltre l’azienda Stefy Line di Recanati, metterà in palio dei premi per i migliori musicisti del contest, e le band finaliste avranno la possibilità di suonare all’interno della “Rete Homeless” di festival e live club</b>. La grande novità di questa 13esima edizione è la presenza dell’etichetta Homeless records legata al contest e attiva dal gennaio di quest’anno e ha già pubblicato i lavori di numerosi artisti.</p>
      <figure>
        <img src="https://cdn.cronachemaceratesi.it/wp-content/uploads/2019/11/Homless-rock-fest-klidas-vincitori-2018-325x217.jpg"/>
        <figcaption>La premiazione della scorsa edizione</figcaption>
      </figure>
      <p><b>La giuria sarà composta da Enrico Molteni, fondatore dell’etichetta “La Tempesta”, e e membro della band dei Tre Allegri Ragazzi Morti, oltre a Federico Dragogna, della band I Ministri. Al loro fianco Gianluca Polverari, giornalista e conduttore radiofonico, direttore artistico di Radio Città Aperta. Il pubblico presente avrà nelle serate finali un peso determinante, grazie al suo voto. Nella prima serata, dalla platea dei partecipanti verrà scelta una band che accederà direttamente alla sera successiva. Nella finalissima, il voto del pubblico si aggiungerà a quello della giuria, per decretare la classifica e il vincitore del festival.</b> L’associazione Homeless, attraverso l’Homeless Rock Fest, vuole essere per tutti i partecipanti, una comunità, aperta, dove far crescere la propria creatività. Un percorso comune nel quale possono confluire coloro che sono già pronti per entrare in studio o per calcare un palco importante e coloro che devono ancora sviluppare al meglio le loro potenzialità. In entrambe le serate sarà attivo, nel foyer del teatro, un punto degustazione allestito dalla distilleria Varnelli, sponsor ufficiale della manifestazione.</p>
    </article>
  </body>
</html>