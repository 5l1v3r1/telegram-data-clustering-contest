<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204738-amku-oshtrafuvav-nizku-pidpriemstv-na-25-mln-grn"/>
    <meta property="og:site_name" content="Mind UA"/>
    <meta property="article:published_time" content="2019-11-21T14:50:00+00:00"/>
    <meta property="og:title" content="АМКУ оштрафував низку підприємств на 2,5 млн грн"/>
    <meta property="og:description" content="Оштрафовано ТОВ «Ново-Водолажський масло-жировий комбінат», ТОВ «Лесаффр Україна», ТОВ «Айс Запоріжжя» і ТОВ «Фабрика морозива Хладопром»"/>
  </head>
  <body>
    <article>
      <h1>АМКУ оштрафував низку підприємств на 2,5 млн грн</h1>
      <h2>Оштрафовано ТОВ «Ново-Водолажський масло-жировий комбінат», ТОВ «Лесаффр Україна», ТОВ «Айс Запоріжжя» і ТОВ «Фабрика морозива Хладопром»</h2>
      <address>
        <time datetime="2019-11-21T14:50:00+00:00">21 Nov 2019, 14:50</time>
      </address>
      <p>Антимонопольний комітет  (АМКУ) виніс одразу три рішення про порушення законодавства про захист від недобросовісної конкуренції та оштрафував порушників на загальну суму 2,5 млн грн. Про це <a href="https://amcu.gov.ua/news/ocet-drizhdzhi-morozivo-amku-vinis-rishennya-za-faktami-nedobrosovisnoyi-konkurenciyi">повідомляє</a> прес-служба АМКУ.</p>
      <p>Так згідно з рішенням комітету, ТОВ «Ново-Водолажський масло-жировий комбінат» (Житомирська обл.) оштрафовано на 250 000 грн за поширення інформації, що вводить в оману, а саме твердження «Оцет» в назві товару, який містив у складі синтетичну оцтову кислоту.</p>
      <p>ТОВ «Лесаффр Україна» (Дніпропетровщина) оштрафовано на 2 млн грн за оформлення упаковок дріжджів спиртових, подібне до упаковок іншої торгової марки, присутньої на ринку довше за порушника.</p>
      <p>Та ТОВ «Айс Запоріжжя» і ТОВ «Фабрика морозива Хладопром» (Запорізька обл.) оштрафовано на 300 000 грн (по 150 000 грн кожне) за поширення на упаковках морозива інформації про наявність у складі молока, яке насправді не використовувалось.</p>
      <p>Нагадаємо: нещодавно Антимонопольний комітет <a href="https://mind.ua/news/20204438-amku-znovu-poperediv-tabachnikiv-pro-neobhidnist-prozorih-umov-distribuciyi">порекомендував</a> найбільшим виробникам сигарет в Україні вжити заходів, спрямованих на обмеження монополізму та розвиток конкуренції на ринку дистрибуції сигарет. </p>
      <related>
        <h4>Також читайте</h4>
        <a href="https://mind.ua/news/20204508-zavodi-firtasha-podali-pozovi-proti-amku-shchodo-podilu-ostchem"/>
        <a href="https://mind.ua/news/20204438-amku-znovu-poperediv-tabachnikiv-pro-neobhidnist-prozorih-umov-distribuciyi"/>
        <a href="https://mind.ua/news/20204054-amku-rozpochav-rozglyad-spravi-proti-ministerstva-infrastrukturi-cherez-borispil"/>
      </related>
    </article>
  </body>
</html>