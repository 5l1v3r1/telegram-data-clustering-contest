<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837044-u-rosiyi-nazvali-koli-zapratsyuye-pivnichniy-potik-2"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T14:32:00+00:00"/>
    <meta property="og:title" content="У Росії назвали терміни, коли запрацює &quot;Північний потік-2&quot;"/>
    <meta property="og:description" content="КИЇВ. 21 листопада. УНН. Газопровід “Північний потік-2” запрацює в середині 2020 року. Про це повідомив журналістам віце-прем’єр РФ Дмитро …"/>
  </head>
  <body>
    <article>
      <h1>У Росії назвали терміни, коли запрацює "Північний потік-2"</h1>
      <address><time datetime="2019-11-21T14:32:00+00:00">21 Nov 2019, 14:32</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Газопровід “Північний потік-2” запрацює в середині 2020 року. Про це повідомив журналістам віце-прем’єр РФ Дмитро Козак, пише <b>УНН</b> з посиланням на російське федеральне агентство ТАСС.</p>
      <p>“В середині наступного року”, — сказав він, відповідаючи на питання, коли запрацює газопровід “Північний потік-2”.</p>
      <p>Козак не уточнив, в якому місяці це може статися.</p>
      <p>Міністр енергетики РФ Олександр Новак раніше повідомляв журналістам, що поставки газу трубопроводом “Північний потік-2” можуть початися в найближчі місяці, можливо, навіть до кінця 2019 року.</p>
      <p>На сьогоднішній день “Північний потік-2” побудований більш ніж на 80%. Проектний термін завершення робіт — кінець 2019 року.</p>
      <p>Як повідомлялося раніше, Датське енергетичне агентство <a href="https://www.unn.com.ua/uk/news/1832944-daniya-nadala-dozvil-na-zavershennya-pivnichnogo-potoku-2">дало дозвіл</a> на будівництво ділянки газопроводу “Північний потік-2”, що проходить по континентальному шельфу Данії в південному сході від острова Борнхольм в Балтійському морі.</p>
      <p>Згодом стало відомо, що польський газовий оператор PGNiG <a href="https://www.unn.com.ua/uk/news/1835968-u-polschi-planuyut-podati-do-sudu-na-nimechchinu-yakscho-ta-spriyatime-pivnichnomu-potoku-2">заявив</a>, що не виключає судових процесів проти Німеччини у разі, якщо та спробує вивести газопровід “Північний потік-2” з-під обмежень, які на нього накладає європейська газова директива.</p>
    </article>
  </body>
</html>