<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598455/tsavousoglou-gia-sasoli-ntrepomai-pou-ekprosopei-tous-laous-tis-europis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T14:31:00+00:00"/>
    <meta property="og:title" content="Τσαβούσογλου για Σασόλι: Ντρέπομαι που εκπροσωπεί τους λαούς της Ευρώπης"/>
    <meta property="og:description" content="Έντονη αντίδραση κατά του προέδρου του Ευρωκοινοβουλίου, Νταβίντ Σασόλι, από τον Τούρκο υπουργό Εξωτερικών, Μεβλούτ Τσαβούσογλου, μία ημέρα μετά τη..."/>
  </head>
  <body>
    <article>
      <h1>Τσαβούσογλου για Σασόλι: Ντρέπομαι που εκπροσωπεί τους λαούς της Ευρώπης</h1>
      <address><time datetime="2019-11-21T14:31:00+00:00">21 Nov 2019, 14:31</time> by <a rel="author">SigmaLive</a></address>
      <p>Έντονη αντίδραση κατά του προέδρου του Ευρωκοινοβουλίου, Νταβίντ Σασόλι, από τον Τούρκο υπουργό Εξωτερικών, Μεβλούτ Τσαβούσογλου, μία ημέρα μετά τη συνάντησή τους στις Βρυξέλλες, σύμφωνα με την ανταποκρίτρια του Σίγμα, Μαρία Ζαχαράκη.</p>
      <p>Ο Σασόλι σε tweet μετά τη συνάντηση με τον Μεβλούτ Τσαβούσογλου ανέφερε ότι διατύπωσε στον Τούρκο ΥΠΕΞ τις αντιρρήσεις του σχετικά με την επιχείρηση «Πηγή Ειρήνης» της Τουρκίας στη Συρία καθώς και τις τουρκικές γεωτρήσεις στην ανατολική Μεσόγειο, γεγονός που ο Τούρκος ΥΠΕΞ διαψεύδει κατηγορηματικά.</p>
      <p>«Το να ενημερώνει ο πρόεδρος του Ευρωπαϊκού Κοινοβουλίου ότι συζήτησε μαζί μου θέματα, τα οποία δεν τόλμησε να αναφέρει καν σε εμένα, είναι ένα νέο παράδειγμα της ανειλικρινούς και υποκριτικής στάσης της Ε.Ε. Ντρέπομαι που ένα άτομο, το οποίο εκπροσωπεί τους λαούς της Ευρώπης, δημοσιοποιεί διαστρεβλώνοντας το περιεχόμενο της συνάντησης που πραγματοποιήθηκε σε έναν ευρωπαϊκό θεσμό», έγραψε αντίστοιχα στο Twitter ο Τούρκος υπουργός Εξωτερικών.</p>
    </article>
  </body>
</html>