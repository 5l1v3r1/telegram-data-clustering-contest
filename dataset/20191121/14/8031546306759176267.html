<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109336-%2524-1-milion-nachalna-cena-za-tazi-snimka---eto-zashto"/>
    <meta property="og:site_name" content="Канал 3"/>
    <meta property="article:published_time" content="2019-11-21T14:53:00+00:00"/>
    <meta property="og:title" content="$ 1 милион начална цена за тази снимка - ето защо"/>
    <meta property="og:description" content="Тя е историческа заради прочут от уестърните злодей"/>
  </head>
  <body>
    <article>
      <h1>$ 1 милион начална цена за тази снимка - ето защо</h1>
      <h2>Тя е историческа заради прочут от уестърните злодей</h2>
      <address>
        <time datetime="2019-11-21T14:53:00+00:00">21 Nov 2019, 14:53</time>
      </address>
      <p><b>Снимка как прочутия бандит от Дивия Запад Били Хлапето (Billy The Kid) цакае карти със своята банда през 1877 г. се предлага на търг с цена от един милион долара, съобщи "Сън". Изключителната черно-бяла снимка е едва втората с лика на легендарния престъпник (вторият отляво надясно), превърнал се във вдъхновение за много уестърни за историята на Съединените щати.<br/></b> <br/><a href="http://kanal3.bg/news/lifestyle"><i><b>Още любопитни новини ще намерите тук<br/></b></i></a> </p>
      <p>На снимката са още трима издирвани от властите бандити - Ричард Брюър, Фред Уейти и Хенри Браун. По времето, когато карето е снимано да цака карти, Били Хлапето, чието истинско име е Уилям Бони, е издирван за убийството на ковач в Аризона.</p>
      <p> </p>
      <figure>
        <img src="http://kanal3.bg/assets/uploads/gallery/146840.jpg"/>
      </figure>
      <p> </p>
      <p>Счита се, че той ще убие още седем души по време на т. нар. Война в  окръг Линкълн в щата Ню Мексико от 1878 г., сред тях и шерифа Уилям Брейди. Впоследствие Били Хлапето е заловен и прострелян смъртоносно на 21-годишна възраст от прочутия шериф Пат Гарет, който става съавтор на книга за живота и смъртта на Били с претенции да е най-автентичната.</p>
      <p> <br/><b>Предлаганата за продан снимка никога досега не е показвана публично от семейството, което я е съхранявало повече от век. Първоначално тя е дадена на дядото на въпросната фамилия от вдовицата на Дейвид Андерсън, познат повече като Били Уилсън, също част от бандата на Хлапето.<br/></b> </p>
      <p>Експертите от музея "Джордж Ийстман" в Тексас са удостоверили автентичността на снимката, която се предлага на търг край Далас тази седмица.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/parlamentarni-novini/65459-BSP-za-Byuddzet-2018%253A-GERB-sa-kolonizatori%252C-obrichat-ni-kato-indiancite"/>
        <a href="http://kanal3.bg/news/lifestyle/lubopitno/18394-Kakvo-shte-te-nakara-da-se-usmihnesh-dnes%253F-Nay-malkoto-bebe-kauboyche-%2528VIDEO%2529"/>
        <a href="http://kanal3.bg/news/bulgaria/society/1737-Div-uestarn-v-Kazanlak%253A-Besen-kon-troshi-koli-v-centara"/>
      </related>
    </article>
  </body>
</html>