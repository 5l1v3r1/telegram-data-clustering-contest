<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemzetkozi-foci/vilag-foci/hivatalos-bogdan-adam-visszatert-a-korabbi-klubjahoz"/>
    <meta property="og:site_name" content="csakfoci.hu"/>
    <meta property="article:published_time" content="2019-11-21T14:17:52+00:00"/>
    <meta property="og:title" content="Hivatalos: Bogdán Ádám visszatért a korábbi klubjához"/>
    <meta property="og:description" content="A magyar válogatott kapus pár hónapos kihagyást követően ismét a skót Hibernian (kapus)mezét viseli majd, szerződése egyelőre a januári átigazolási időszakik tart."/>
  </head>
  <body>
    <article>
      <h1>Hivatalos: Bogdán Ádám visszatért a korábbi klubjához</h1>
      <address><time datetime="2019-11-21T14:17:52+00:00">21 Nov 2019, 14:17</time> by <a rel="author">csakfoci.hu</a></address>
      <p>
        <b>
          <b>A magyar válogatott kapus pár hónapos kihagyást követően ismét a skót Hibernian (kapus)mezét viseli majd, szerződése egyelőre a januári átigazolási időszakik tart.</b>
        </b>
      </p>
      <p>Korábban már beszámoltunk arról, hogy az utóbbi hetekben az AIK Stockholm csapatával is edző <b>Bogdán Ádám</b> ismét a skót élvonalban szerepelhet majd, méghozzá volt klubjánál, a Hiberniannél.</p>
      <p>Az edinburgh-i csapat csütörtökön meg is tette hivatalos bejelentését, egyelőre januárig szóló szerződést kötve a 32 éves, a magyar válogatottban 20-szor szerepelt hálóőrrel.</p>
      <p>– <i>Nem sokat gondolkoztam, amikor újra megkerestek a klubtól, hiszen a családommal együtt nagyon élveztük az itt eltöltött időt. Vártam már a lehetőségre, folyamatosan edzésben voltam. Jó lesz újra találkozni a régi és az új arckokkal is, azon leszek, hogy keménen edzzek, és ezzel gondolkodásra késztessem az edzői stábot</i> – fogalmazott Bogdán második bemutatásán.</p>
      <p>A kapus az elmúlt idényben még a Liverpool kölcsönjátékosaként 18 skót élvonalbeli mérkőzésen védett, ezeken 21 gólt kapott (6-szor viszont nullázott), ám egy sérülésnek is köszönhetően a szezon második felében már nem jutott szóhoz csapatában. Bogdán korábban a Vasasnál, a Vecsésnél, a Bolton Wanderersnél, a Wigannél, a Crewe Alexandra csapatánál és persze Liverpoolban is megfordult.</p>
      <p>A magyar válogatottban legutóbb 2016-ban (két év szünetet követően), a Horvátotszág elleni barátságos találkozón (1-1) szerepelt.</p>
    </article>
  </body>
</html>