<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641185/%D9%85%D8%B1%D8%AD%D9%84%D9%87-%D8%AF%D9%88%D9%85-%DA%A9%D9%85%DA%A9%E2%80%8C%D9%87%D8%A7%DB%8C-%D8%AD%D9%85%D8%A7%DB%8C%D8%AA%DB%8C-%D8%AF%D8%B1-%D8%AD%D8%B3%D8%A7%D8%A8-%D9%87%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T14:17:00+00:00"/>
    <meta property="og:title" content="مرحله دوم کمک‌های حمایتی در حساب هاست"/>
    <meta property="og:description" content="دومین مرحله از پرداخت کمک های حمایتی دولت شب گذشته به حساب سرپرستان ۲۰ میلیون نفر واریز شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641185/%D9%85%D8%B1%D8%AD%D9%84%D9%87-%D8%AF%D9%88%D9%85-%DA%A9%D9%85%DA%A9%E2%80%8C%D9%87%D8%A7%DB%8C-%D8%AD%D9%85%D8%A7%DB%8C%D8%AA%DB%8C-%D8%AF%D8%B1-%D8%AD%D8%B3%D8%A7%D8%A8-%D9%87%D8%A7%D8%B3%D8%AA">مرحله دوم کمک‌های حمایتی در حساب هاست</a>
      </h1>
      <h2>دومین مرحله از پرداخت کمک های حمایتی دولت شب گذشته به حساب سرپرستان ۲۰ میلیون نفر واریز شده است.</h2>
      <address><time datetime="2019-11-21T14:17:00+00:00">21 Nov 2019, 14:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ساعت ۲۴ روز گذشته (۲۹ آبان) مرحله دیگری از طرح <b>حمایت معیشتی دولت</b> که در راستای پوشش آسیب ناشی اصلاح قیمت بنزین اجرایی شده، پرداخت شد.</p>
      <p>در این طرح بر اساس تعداد خانوار مبالغی به حساب سرپرستان خانوار که همان حساب یارانه نقدی است واریز می شود؛ به گونه‌ای که برای خانوارهای تک‌نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهارنفره ۱۷۲ هزار تومان و پنج نفره و بیشتر ۲۰۵ هزار تومان واریز می‌شود.</p>
      <p>پرداختی این طرح، در سه مرحله انجام می‌شود که مرحله اول آن ساعت ۲۴ روز سه شنبه (۲۷ آبان) به حساب برخی مشمولان واریز شد و مرحله دوم نیز شب گذشته انجام شده است.</p>
      <p>قرار است در این طرح حدود ۱۹ میلیون خانوار تحت پوشش قرار گیرند که حدود ۶۰ میلیون نفر را در بر می گیرد، طبق تقسیم بندی انجام شده در هر مرحله برای ۲۰ میلیون نفر واریز انجام می شود.</p>
      <p>مددجویان کمیته امداد، بهزیستی، زنان سرپرست خانوار، بازنشستگان، مستمری بگیران، معلمان، روستاییان و عشایر، کارگران، کارمندان و اقشار کم درآمد جامعه هدف کمک حکایتی دولت را تشکیل می دهند.</p>
    </article>
  </body>
</html>