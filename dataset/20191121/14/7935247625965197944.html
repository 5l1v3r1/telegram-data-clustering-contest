<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cumhuriyet-gazetesi-davasinda-karar-215836h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T14:25:12+00:00"/>
    <meta property="og:title" content="Cumhuriyet gazetesi davasında karar"/>
    <meta property="og:description" content="Eski Cumhuriyet gazetesi yazar ve yöneticilerinin yeniden yargılandığı davada yerel mahkeme, 12 sanığa verdiği mahkumiyet kararında direndi. Mahkeme Kadri Gürsel'in ise beraatine karar verdi."/>
  </head>
  <body>
    <article>
      <h1>Cumhuriyet gazetesi davasında karar</h1>
      <h2>Eski Cumhuriyet gazetesi yazar ve yöneticilerinin yeniden yargılandığı davada yerel mahkeme, 12 sanığa verdiği mahkumiyet kararında direndi. Mahkeme Kadri Gürsel'in ise beraatine karar verdi.</h2>
      <address>
        <time datetime="2019-11-21T14:25:12+00:00">21 Nov 2019, 14:25</time>
      </address>
      <p>Yargıtay'ın bozma kararının ardından eski Cumhuriyet gazetesi yazar ve yöneticilerinin yeniden yargılandığı davada mahkeme, 12 sanığa verdiği mahkumiyet kararında direnirken, Kadri Gürsel'in beraatine hükmetti.</p>
      <p>İstanbul 27. Ağır Ceza Mahkemesi, Yargıtay 16. Ceza Dairesi'nin bozma kararının ardından yapılan ilk duruşmada, Cumhuriyet savcısının esas hakkındaki mütalaası ve sanıkların savunmalarının alınmasının ardından kararını açıkladı.</p>
      <p>Mahkeme heyeti, 12 sanıkla daha önce ilgili verdiği mahkumiyet kararında direndi.</p>
      <p>
        <b>CEZALAR</b>
      </p>
      <p>Mahkeme ilk kararında, "terör örgütüne üye olmamakla birlikte yardım etme" suçundan Akın Atalay'ı 7 yıl 13 ay 15 gün, Mehmet Orhan Erinç'i 6 yıl 3 ay, Mehmet Murat Sabuncu ve Ahmet Şık'ı 7 yıl altışar ay, Bülent Utku'yu 4 yıl 6 ay, Aydın Engin'i 7 yıl 6 ay, Hikmet Aslan Çetinkaya'yı 6 yıl 3 ay, Güray Tekin Öz, Hacı Musa Kart, Hakan Karasinir, Mustafa Kemal Güngör ile Önder Çelik'i 3 yıl dokuzar ay ve Yusuf Emre İper'i 3 yıl 1 ay 15 gün hapis cezasına mahkum etmişti.</p>
      <p>Mahkeme, "terör örgütüne üye olmamakla birlikte yardım etme" suçundan 2 yıl 6 ay hapisle cezalandırılan Kadri Gürsel'in hükmünün Yargıtay'ın bozma ilamı doğrultusunda kaldırılmasına ve beraatine hükmetti.</p>
    </article>
  </body>
</html>