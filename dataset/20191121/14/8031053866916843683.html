<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%84%ce%bf-%ce%bc%ce%b9%ce%ba%cf%81%ce%bf%cf%83%ce%ba%cf%8c%cf%80%ce%b9%ce%bf-%cf%84%cf%89%ce%bd-%cf%84%ce%bf%cf%85%cf%81%ce%ba%ce%b9%ce%ba%cf%8e%ce%bd-%ce%b1%cf%81%cf%87%cf%8e.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T14:43:01+00:00"/>
    <meta property="og:title" content="Στο «μικροσκόπιο» των τουρκικών αρχών η διάρρηξη στο σπίτι του Οικουμενικού Πατριάρχη"/>
    <meta property="og:description" content="Στο «μικροσκόπιο» των τουρκικών αρχών βρίσκεται η διάρρηξη του σπιτιού του Οικουμενικού Πατριάρχη Βαρθολομαίου, το βράδυ του περασμένου Σαββάτου."/>
  </head>
  <body>
    <article>
      <h1>Στο «μικροσκόπιο» των τουρκικών αρχών η διάρρηξη στο σπίτι του Οικουμενικού Πατριάρχη</h1>
      <address>
        <time datetime="2019-11-21T14:43:01+00:00">21 Nov 2019, 14:43</time>
      </address>
      <p>
        <b>Στο «μικροσκόπιο» των τουρκικών αρχών βρίσκεται η διάρρηξη του σπιτιού του Οικουμενικού Πατριάρχη Βαρθολομαίου, το βράδυ του περασμένου Σαββάτου.</b>
      </p>
      <p>Σύμφωνα με διπλωματικές πηγές, ο Υπουργός Εξωτερικών Νίκος Δένδιας, κατά τη διάρκεια της επίσκεψής του στο Κουβέιτ, επικοινώνησε τηλεφωνικά με τον Οικουμενικό Πατριάρχη κ. Βαρθολομαίο.</p>
      <p>Ο κ. Δένδιας εξέφρασε τη συμπαράστασή του στον Παναγιώτατο σχετικά με το περιστατικό της πρόσφατης διάρρηξης της οικίας του από αγνώστους, όπως και την πρόθεσή του να συναντηθούν σύντομα στην Κωνσταντινούπολη.</p>
      <p>Να θυμίσουμε ότι ενώ ο Οικουμενικός Πατριάρχης Βαρθολομαίος ήταν σε κοινωνική εκδήλωση της ομογένειας, έγινε διάρρηξη στο σπίτι του. Την διάρρηξη κατέγραψαν κάμερες κλειστού κυκλώματος, που δείχνουν τρεις μασκοφόρους να εισβάλλουν στο σπίτι. Εκείνη την ώρα στο εσωτερικό του βρισκόταν η οικονόμος, η οποία και αντιλήφθηκε τους διαρρήκτες.</p>
      <p>Οι μασκοφόροι έψαξαν τους χώρους, αλλά τελικά διέφυγαν χωρίς να κλέψουν κάποιο αντικείμενο ή χρήματα, κάτι που έχει προκαλέσει εντύπωση στις αρχές. Επιπλέον, ένα σοβαρό ερώτημα που προκύπτει είναι πώς οι διαρρήκτες δεν έγιναν αντιληπτοί από το προσωπικό ιδιωτικής ασφάλειας, που φυλάσσει το συγκρότημα κατοικιών.</p>
    </article>
  </body>
</html>