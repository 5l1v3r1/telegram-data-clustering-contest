<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/21/kim-kardashian-vegre-gratulalt-huganak/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T14:11:00+00:00"/>
    <meta property="og:title" content="Kim Kardashian VÉGRE gratulált húgának"/>
    <meta property="og:description" content="Végül is jobb később, mint soha..."/>
  </head>
  <body>
    <article>
      <h1>Kim Kardashian VÉGRE gratulált húgának</h1>
      <h2>Végül is jobb később, mint soha…</h2>
      <address><time datetime="2019-11-21T14:11:00+00:00">21 Nov 2019, 14:11</time> by <a rel="author">Cosmopolitan.hu</a></address>
      <p>Nincs nap, hogy ne történjen valami a <b>Kardashian családban</b>, így ma sem lenne teljes a nap, ha nem tudnád meg, hogy melyik tesó éppen mit csinált.</p>
      <p>Persze most semmi rossz vagy botrányos nem történt, csupán annyi, hogy Kim gratulációját fejezte ki a húgának, <b>Kylie Jennernek,</b> amiért az közel <a href="https://cosmopolitan.hu/te_te_te/2019/11/21/ezert-adta-el-kylie-jenner-a-sminkbirodalmat/">600 millió dolláért eladta a sminkbirodalmát</a>. Na de ez miért hírértékű?</p>
      <p>Hát azért, mert Kylie nagy bejelentése óta több, mint 3 nap telt el, Kim pedig csak most szólalt meg ezzel kapcsolatban. Oké-oké, ez még nem főben járó bűn, de a családot ismerve, tuti, hogy hatalmas a lánytesók között a rivalizálás, és mindegyikük szeretne túltenni a másikon. Így Kim valószínűleg nehezen törődik bele, hogy bár ő is felépített egy smink márkát, kistesója ebben mégis sokkal sikeresebb.</p>
      <figure>
        <iframe src="https://giphy.com/embed/3o6EQpPrHNXuvqMK08" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/kim-kardashian-kendall-jenner-kylie-3o6EQpPrHNXuvqMK08">via GIPHY</a>
      </p>
      <p>Az idősebbik Kardashian lány persze jó testvér módjára elmondta, hogy mennyire büszke a húgára, és hogy a sminkbirodalom felépítése mennyire illik Kylie személyiségéhez.</p>
      <p>Ahhoz képest, hogy Kim szeret mindig a középpontban lenni, ez egy nagyon szép gesztus volt tőle, nem? Még ha több napot is kellett rá várni…</p>
    </article>
  </body>
</html>