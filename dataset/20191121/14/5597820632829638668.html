<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/olimpiska-kustiba/tokijas-olimpiskajam-boksa-turniram-nepielaidis-nevienu-rio-spelu-tiesnesi.a339163/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T14:01:00+00:00"/>
    <meta property="og:title" content="Tokijas olimpiskajam boksa turnīram nepielaidīs nevienu Rio spēļu tiesnesi"/>
    <meta property="og:description" content="Darbam Tokijas olimpiskajās spēlēs neuzaicinās nevienu no 36 boksa tiesnešiem, kas vadīja cīņas vai skaitīja rezultātu 2016.gadā Riodežaneiro olimpiskajā turnīrā, par Starptautiskās Olimpiskās komitejas (SOK) darba grupas lēmumu ceturtdien informēja BBC."/>
  </head>
  <body>
    <article>
      <h1>Tokijas olimpiskajam boksa turnīram nepielaidīs nevienu Rio spēļu tiesnesi</h1>
      <address><time datetime="2019-11-21T14:01:00+00:00">21 Nov 2019, 14:01</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Darbam Tokijas olimpiskajās spēlēs neuzaicinās nevienu no 36 boksa tiesnešiem, kas vadīja cīņas vai skaitīja rezultātu 2016.gadā Riodežaneiro olimpiskajā turnīrā, par Starptautiskās Olimpiskās komitejas (SOK) darba grupas lēmumu ceturtdien informēja BBC.</b>
      </p>
      <p>Rio olimpiskajās spēlēs vairāki tiesneši tika atstādināti pēc dīvainiem lēmumiem boksa cīņās, kas raisīja acīmredzamu neizpratni. </p>
      <p>Darbam Tokijā no Starptautiskās boksa asociācijas (AIBA) sertificētu speciālistu vidus izraudzīs soģus, par kuru atbilstību noteiktiem kritērijiem nav šaubu. "SOK darba grupas uzdevums ir nodrošināt sacensības, kur svarīgākie būs bokseri, nodrošinot godīgā spēlē caurskatāmus un uzticamus rezultātus," teica darba grupas vadītājs Morinari Vatanabe.</p>
      <p>Jaunie noteikumi paredz rezultātu olimpisko spēļu cīņās atainot pēc katra raunda.</p>
      <p>Pārsteidzošākie rezultāti Rio boksa turnīrā bija zaudējumu piešķiršana īram Maiklam Konlanam un Kazahstānas bokserim Vasilijam Levickim cīņās pret Krievijas bokseriem. Īrijas bukmeikeru uzņēmums "Paddy Power" pat izmaksāja laimestu tiem, kuri derības slēdza uz Konlana uzvaru.</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/olimpiska-kustiba/tokijas-olimpiskajas-speles-tulkos-11-valodas-franci-par-sevi-atgadina-ipasi.a339110/"/>
        <a href="https://www.lsm.lv/raksts/sports/olimpiska-kustiba/japana-pabeidz-tokijas-olimpiska-stadiona-buvi.a338838/"/>
        <a href="https://www.lsm.lv/raksts/sports/olimpiska-kustiba/maratona-parcelsana-uz-saporo-izmainis-tokijas-olimpisko-spelu-kalendaru.a337647/"/>
        <a href="https://www.lsm.lv/raksts/sports/cinas/bazas-par-redzi-pirma-olimpiska-cempione-boksa-beidz-karjeru-sporta.a337500/"/>
        <a href="https://www.lsm.lv/raksts/sports/olimpiska-kustiba/jau-tokijas-olimpiskajas-speles-dopinga-analizes-varetu-ieviest-genu-tehnologiju.a337494/"/>
        <a href="https://www.lsm.lv/raksts/sports/cinas/mairis-briedis-poliem-varu-atbildet-tikai-ringa.a337382/"/>
        <a href="https://www.lsm.lv/raksts/sports/basketbols/pec-vietas-ranga-latvija-paliek-bez-tokijas-olimpiskajam-celazimem-3x3-basketbola.a337034/"/>
        <a href="https://www.lsm.lv/raksts/sports/olimpiska-kustiba/tokija-piekrit-olimpiska-maratona-parcelsanai-uz-saporo-valsts-ziemelos.a336986/"/>
      </related>
    </article>
  </body>
</html>