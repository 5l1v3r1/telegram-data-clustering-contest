<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rosiyskiy-shpigun-v-serbiji-zayava-mzs-rosiji-50054938.html"/>
    <meta property="og:site_name" content="НВ"/>
    <meta property="article:published_time" content="2019-11-21T14:47:00+00:00"/>
    <meta property="og:title" content="У МЗС Росії відповіли на «шпигунський скандал» у Сербії"/>
    <meta property="og:description" content="Офіційний представник МЗС РФ Марія Захарова назвала провокацією появу скандального відео з нібито передачею грошей російським розвідником своєму агенту в Сербії."/>
  </head>
  <body>
    <article>
      <h1>У МЗС Росії відповіли на «шпигунський скандал» у Сербії</h1>
      <h2>Офіційний представник МЗС РФ Марія Захарова назвала провокацією появу скандального відео з нібито передачею грошей російським розвідником своєму агенту в Сербії.</h2>
      <address>
        <time datetime="2019-11-21T14:47:00+00:00">21 Nov 2019, 14:47</time>
      </address>
      <p>Відеозапис оприлюднили перед переговорами президента Сербії Александара Вучича і президента РФ Володимира Путіна, які заплановані на 4 грудня в Сочі, що, за її словами, вже не дивує.</p>
      <p>Захарова пояснила, що російське МЗС вже звикло до того, що перед контактами на високому рівні з'являються «цікаві сюжети, які видаються за сенсації».</p>
      <p>«Очевидно, що завдання, яке стояло перед авторами цього відео, - це провокативні дії, це спроба налаштувати людей відповідним чином перед цілою низкою переговорів, зустрічей і візитів», - цитує <a href="https://tass.ru/politika/7173021">ТАСС</a> заяву Захарової.</p>
      <p>Нагадаємо, що на YouTube опублікували зняте прихованою камерою відео, на якому, як стверджується, полковник ГРУ Георгій Клебан передає пакет з грошима своєму сербському агенту - високопоставленому сербському чиновнику.</p>
      <p>Президент Сербії Александар Вучич <a href="https://nv.ua/ukr/world/geopolitics/shpigunskiy-skandal-v-serbiji-rosiya-video-50054709.html">розпорядився провести розслідування</a> щодо цього відео.</p>
    </article>
  </body>
</html>