<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/national/simeon-slavchev-sas-sigurnost-napuska-karabah.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-21T14:31:32+00:00"/>
    <meta property="og:title" content="Симеон Славчев със сигурност напуска Карабах"/>
    <meta property="og:description" content="Медиите в Азербайджан твърдят, че Левски е най-близо до подписа на национала"/>
  </head>
  <body>
    <article>
      <h1>Симеон Славчев със сигурност напуска Карабах</h1>
      <address>
        <time datetime="2019-11-21T14:31:32+00:00">21 Nov 2019, 14:31</time>
      </address>
      <p>Българският национал Симеон Славчев окончателно отпадна от състава на настоящия си клуб Карабах. Според изданието azerisport.com, той е имал среща с наставника Гурбан Гурбанов.</p>
      <p>Старши треньорът е заявил, че не попада в сметките му и може да започне да си търси нов клуб. Има неяснота обаче как ще се разделят двете страни. Причината е, че Славчев има договор до 30 юни 2021г. и евентуалният му нов клуб би трябвало да плати трансферна сума за него. Друг вариант е ръководството да се съгласи да разтрогне контракта му по взаимно съгласие.</p>
      <p>Местните медии в Азербайждан продължават да твърдят, че Левски е най-близо до подписа на халфа. Информациите за интерес от Русия, Полша, Португалия, Турция и др. били просто слухове.</p>
      <p>Симеон Славчев премина в редиците на Карабах през лятото на 2018г. и успя да направи силен първи сезон, но след това изпадна от сметките на треньорския щаб за сегашния. В България той е играл за Чавдар Етрополе и Литекс, а след това игра за клубове от Полша, Португалия, Кипър и Англия.</p>
    </article>
  </body>
</html>