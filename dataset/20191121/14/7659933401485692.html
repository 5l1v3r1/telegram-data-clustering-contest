<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2002311/h%C3%BCsn%C3%BC-m%C3%BCbarekin-e%C5%9Fi-suzan-m%C3%BCbarek-yo%C4%9Fun-bak%C4%B1mda"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T14:00:00+00:00"/>
    <meta property="og:title" content="Hüsnü Mübarek'in eşi Suzan Mübarek yoğun bakımda"/>
    <meta property="og:description" content="Mısır’ın eski lideri Hüsnü Mübarek'in oğlu Ala Mübarek, annesi  Suzan Mübarek’in yoğun bakımda olduğunu açıkladı. Ala Mübarek dün Twitter hesabından yaptığı paylaşımda, çok fazla ayrıntı vermeden annesinin bu ay ameliyat olduğunu ve şuan yoğun bakımd"/>
  </head>
  <body>
    <article>
      <h1>Hüsnü Mübarek'in eşi Suzan Mübarek yoğun bakımda</h1>
      <address>
        <time datetime="2019-11-21T14:00:00+00:00">21 Nov 2019, 14:00</time>
      </address>
      <p>Mısır’ın eski lideri Hüsnü Mübarek'in oğlu Ala Mübarek, annesi  Suzan Mübarek’in yoğun bakımda olduğunu açıkladı.<br/><br/>Ala Mübarek dün Twitter hesabından yaptığı paylaşımda, çok fazla ayrıntı vermeden annesinin bu ay ameliyat olduğunu ve şuan yoğun bakımda olduğunu söyledi.<br/><br/>Ala Mübarek, geçtiğimiz Ağustos ayında da Hüsnü Mübarek ve eşinin bulunduğu eski fotoğrafı yayınlayarak, annesinin ameliyatının iyi geçtiğini duyurmuş, Suzan Mübarek’in sağlık durumunu merak eden takipçilerine ise teşekkür etmişti.<br/><br/>Mısır’ın eski first lady’si Suzan Mübarek, 25 Ocak 2011 devriminde sonra eşi Hüsnü Mübarek’in görevden uzaklaştırılması ile çok fazla kameralar karşısına geçmezken, iki oğlu ve torunlarının sosyal medyada paylaştığı gönderilerde bazı sosyal ve spor etkinliklerine katıldığı görülmüştü. Son olarak geçtiğimiz Nisan ayında Kahire’deki Ömer Mekram Camii’nde görülen Suzan Mübarek, oğlu Cemal ile eski Halk Meclisi Başkanı Ahmed Fethi Surur’un eşinin cenaze törenine katıldı.<br/><br/>Ocak 2011 devrimin ardından mahkeme tarafından 15 gün hapis cezasına çarptırılan Suzan Mübarek, Hüsnü Mübarek’in görevinden yararlanarak yasadışı yollarla zengin olmakla suçlandı. Mübarek, tüm fon ve banka hesaplarını devlete teslim etme karşılığında serbest kaldı.<br/><br/>İngiltere’de eğitim alan doktor bir baba ve bir İngiliz hemşire annenin kızı olan Suzan Mübarek, 1941 yılında Matay şehrinde doğdu.<br/><br/>Mübarek, Mısır’ın başkenti Kahire’deki Amerikan Üniversitesi sosyoloji bölümünden mezun oldu.<br/><br/>Suzan Mübarek 1959 yılında Hüsnü Mübarek ile evlendi. 1961 yılında Ala Mübarek’i kucağına alan Suzan, bir buçuk yıl sonra ise Cemal Mübarek’i dünyaya getirdi.<br/><br/>Eşinin Mısır Cumhurbaşkanı olduğu dönemde Suzan Mübarek, vaktinin çoğunu, kadın ve çocuk hakları alanındaki sosyal hizmetlerin yanı sıra okur yazarlığa teşvik girişimlerine harcadı. Suzan Mübarek bir çok sosyal eğitim merkezinin de başkanlığını yürüttü.</p>
    </article>
  </body>
</html>