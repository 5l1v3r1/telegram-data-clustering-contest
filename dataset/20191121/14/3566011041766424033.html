<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548984.html/%D9%85%D8%B1%D8%AF%D9%85-%D8%A8%D8%A7-%D9%88%D8%AD%D8%AF%D8%AA-%D9%88-%D9%87%D9%85%D8%AF%D9%84%DB%8C-%D9%86%D9%82%D8%B4%D9%87-%D8%B3%D9%84%D8%B7%D9%86%D8%AA-%D8%B7%D9%84%D8%A8%D8%A7%D9%86-%D9%88-%D9%85%D9%86%D8%A7%D9%81%D9%82%DB%8C%D9%86-%D8%B1%D8%A7-%D8%A7%D8%B2-%D8%A8%DB%8C%D9%86-%D8%A8%D8%B1%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T14:15:00+00:00"/>
    <meta property="og:title" content="مردم با وحدت و همدلی نقشه سلطنت طلبان و منافقین را از بین بردند"/>
    <meta property="og:description" content="نماینده مردم قم در مجلس گفت: امروز مردم با وحدت و همدلی که دارند همه نقشه های سلطنت طلب ها ، منافقین ، آمریکا و اسرائیلی ها را نقش بر آب خواهند کرد."/>
  </head>
  <body>
    <article>
      <h1>مردم با وحدت و همدلی نقشه سلطنت طلبان و منافقین را از بین بردند</h1>
      <h2>امیرآبادی در حاشیه راهپیمایی:</h2>
      <address>
        <time datetime="2019-11-21T14:15:00+00:00">21 Nov 2019, 14:15</time>
      </address>
      <p>نماینده مردم قم در مجلس گفت: امروز مردم با وحدت و همدلی که دارند همه نقشه های سلطنت طلب ها ، منافقین ، آمریکا و اسرائیلی ها را نقش بر آب خواهند کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  احمد امیرآبادی در حاشیه راهپیمایی امروز مردم قم در گفتگو با خبرنگار <b><a href="http://www.qomefarda.ir/">قم فردا</a></b> با اشاره به اینکه مردم انقلابی کشور هر زمان احساس کنند که انقلاب و نظام در خطر است به میدان می آیند، اظهار داشت: مردم این افراد هستند نه آن کسانی که اغتشاش کردند.</p>
      <p>وی ادامه داد: مردم علیرغم همه گلایه مندی هایی که دارند و نسبت به نحوه اطلاع رسانی و نسبت به نحوه اجرای تصمیم سران قوا توسط دولت گلایه و حرف دارند اما امروز آمده‌اند از اصل نظام ، ولی فقیه و رهبر خود حمایت کنند و در مقابل اغتشاشگران بایستند و اعلام کنند آمریکایی ها و اسرائیلی ها کور خوانده و نمی توانند در این کشور بین مردم اختلاف ایجاد کنند .<br/>نماینده مردم قم در مجلس افزود: امروز مردم با وحدت و همدلی که دارند همه نقشه های سلطنت طلب ها ، منافقین ، آمریکا و اسرائیلی ها را نقش بر آب خواهند کرد .<br/>وی اضافه کرد: امروز هم جمعیت عظیم مردمی علیرغم اینکه تبلیغاتی صورت نگرفته است آمده اند ؛ مردم  آمده اند تا پای انقلاب و نظام مثل سال 58 بایستند.<br/><b>انتهای پیام/</b></p>
    </article>
  </body>
</html>