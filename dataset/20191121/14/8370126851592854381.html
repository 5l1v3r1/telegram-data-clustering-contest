<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135753/fatih-altaylidan-rahmi-turana-cagri"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-21T14:50:00+00:00"/>
    <meta property="og:title" content="Fatih Altaylı'dan Rahmi Turan'a çağrı"/>
    <meta property="og:description" content="Fatih Altaylı, Sözcü yazarı Rahmi Turan'a Saray'a çıkan ismi açıklaması yönünde çağrıda bulundu."/>
  </head>
  <body>
    <article>
      <h1>Fatih Altaylı'dan Rahmi Turan'a çağrı</h1>
      <h2>Fatih Altaylı, Sözcü yazarı Rahmi Turan'a Saray'a çıkan ismi açıklaması yönünde çağrıda bulundu.</h2>
      <address>
        <time datetime="2019-11-21T14:50:00+00:00">21 Nov 2019, 14:50</time>
      </address>
      <p>Habertürk yazarı <b>Fatih Altaylı</b>, "Böyle bir iddiada isim vermemek ise haksız yere insanların haysiyetiyle oynamaktır." dedi. </p>
      <p>Gazeteci <b>Rahmi Turan</b>, Sözcü'deki dünkü köşesinde CHP'li bir ismin Saray'a giderek Erdoğan'la görüştüğünü iddia etmişti. Rahmi Turan bugünkü yazısında ise iddiasının arkadasında olduğunu aktardı. </p>
      <p>Sözkonusu görüşmeyle ilgili Saray'dan yalanlama gelirken, Kılıçdaroğlu 'doğrudur, şaşırmadım' demişti. </p>
      <related>
        <a href="https://www.gercekgundem.com/siyaset/135650/kilicdaroglu-rahmi-turanin-iddiasiyla-ilgili-ilk-kez-konustu"/>
      </related>
      <h3>FATİH ALTAYLI: AÇIKLA O İSMİ </h3>
      <p>Fatih Altaylı Rahmi Turan'a ismi açıklaması yönünde çağrıda bulunarak, "İsmi sana söyleyeni açıklamanı istemiyoruz senden Rahmi Abi." dedi.</p>
      <h3>İŞTE O İFADELER... </h3>
      <p>Ama Saray’a gidenin kim olduğunu açıklamanı istiyoruz.<br/>Koskoca bir parti grubunu töhmet altında bırakamazsın.<br/>Bu arada bazı yorumcular “CHP’nin içişlerine karışıyor algısı yaratılması Cumhurbaşkanı’nı kızdırır” demiş.</p>
      <p>Tam aksine sevindirir.<br/>Muhalefeti bile dizayn edecek güçte bir Cumhurbaşkanı algısı, her Cumhurbaşkanı’nın isteyeceği bir şeydir bence.<br/>Tabii siyaset ve zarafet gereği “Biz başka partilerin içişlerine karışmayız” demek adettendir ama böyle bir güç algısı istenmeyecek bir şey değildir.</p>
      <p>Böyle bir iddiada isim vermemek ise haksız yere insanların haysiyetiyle oynamaktır.<br/>Şimdi biri kalkıp “Sözcü gazetesinde para karşılığı yazı yazan duayen bir gazeteci olduğunu söylediler bana...” diye bir şey sallasam Sözcü’nün saygın yazarları rahatsız olup haklı olarak “Açıkla o ismi” demezler mi!<br/>Derler elbette.</p>
      <p>O nedenle; Sen de açıkla o ismi.</p>
      <p>Hele hele Külliye’den “Bu iddia külliyen yalandır” açıklaması gelince...<br/>Mecbursun artık.</p>
      <p>Unutmaya söz verdim diyerek yırtamazsın.<br/>Madem unuttun, yazmayacaktın!<br/>Madem yazdın.<br/>Unutmayacaksın!</p>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/135851/muharrem-inceden-saraya-giden-chpli-aciklamasi-kilicdaroglu-ile-konustum"/>
        <a href="https://www.gercekgundem.com/siyaset/135840/ozgur-ozel-hicbir-chpli-saray-kapisinda-iktidar-aramaz"/>
        <a href="https://www.gercekgundem.com/siyaset/135825/gursel-tekinden-saraya-giden-chpli-yorumu-genel-baskan-biliyorsa-geregini-yapmali"/>
        <a href="https://www.gercekgundem.com/siyaset/135790/akpli-kurtulmus-cumhurbaskanimizin-asla-boyle-bir-gorusmeyle-ilgisi-yok"/>
        <a href="https://www.gercekgundem.com/siyaset/135770/chpli-oztrak-bizi-dizayn-edecek-milletimizdir"/>
        <a href="https://www.gercekgundem.com/siyaset/135742/saraya-giden-chpli-iddialarina-ilhan-kesiciden-yanit"/>
        <a href="https://www.gercekgundem.com/siyaset/135741/akpli-turan-bestepeye-giden-chpli-iddiasi-mesnetsiz"/>
        <a href="https://www.gercekgundem.com/siyaset/135695/feyzioglu-rahmi-turan-benim-adimi-mi-soyluyor"/>
        <a href="https://www.gercekgundem.com/siyaset/135713/biz-bu-gazetecilik-ayibini-unutacagimiza-dair-soz-veremeyiz"/>
        <a href="https://www.gercekgundem.com/siyaset/135710/rahmi-turanin-chp-iddiasiyla-ilgili-saraydan-ilk-aciklama-geldi"/>
      </related>
    </article>
  </body>
</html>