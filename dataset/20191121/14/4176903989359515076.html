<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/jansa-pozvao-eu-da-zapocne-pregovore-sa-s-makedonijom/"/>
    <meta property="og:site_name" content="Krstarica"/>
    <meta property="article:published_time" content="2019-11-21T14:17:00+00:00"/>
    <meta property="og:title" content="Janša pozvao EU da započne pregovore sa S. Makedonijom"/>
    <meta property="og:description" content="ZAGREB - Lider Slovenačke demokratske stranke (SDS) Janez Janša pozvao je Evropsku uniju da započne pregovore o pristupanju sa Severnom Makedonijom i da"/>
  </head>
  <body>
    <article>
      <h1>Janša pozvao EU da započne pregovore sa S. Makedonijom</h1>
      <address><time datetime="2019-11-21T14:17:00+00:00">21 Nov 2019, 14:17</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>ZAGREB – Lider Slovenačke demokratske stranke (SDS) Janez Janša pozvao je Evropsku uniju da započne pregovore o pristupanju sa Severnom Makedonijom i da primi Bugarsku, Rumuniju i Hrvatsku u Šengensku zonu.</p>
      <p>Govoreći na kongresu Evropske narodne stranke (EPP) koji se održava u Zagrebu Janša je upozorio na duple standarde i i pozvao da se ispune obećanja, posebno ona koja se mogu lako sprovesti ako ima dovoljno političke volje, prenela je STA.</p>
      <p>„Držimo se svojih obećanja i zapocnimo pregovore sa Severnom Makedonijom. Bugarska, Rumunija i Hrvatska ispunile su kriterijume za Šengenski prostor“, istakao je Janša.</p>
      <p>Lider najveće slovenačke opozicione partije je rekao:“Pustite ih unutra i bezbednost u celoj EU će se poboljšati“.</p>
      <p>Prema njegovim rečima, EU se suočava sa možda najvećim izazovima tokom decenija, možda u čitavoj istoriji EU, pa su joj potrebne jake i stabilne države članice.</p>
      <p>(Tanjug)</p>
    </article>
  </body>
</html>