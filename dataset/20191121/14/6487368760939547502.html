<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/gyerek/port-gyerekprogramajanlo-47-het-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-21T14:06:04+00:00"/>
    <meta property="og:title" content="Mikor társasoztál egy jót utoljára? A hétvégén nagyon sokfélét próbálhatsz ki"/>
    <meta property="og:description" content="A Port.hu ajánlója elhozza a legjobb hétvégi programokat."/>
  </head>
  <body>
    <article>
      <h1>Mikor társasoztál egy jót utoljára? A hétvégén nagyon sokfélét próbálhatsz ki</h1>
      <h2>A Port.hu ajánlója elhozza a legjobb hétvégi programokat.</h2>
      <address><time datetime="2019-11-21T14:06:04+00:00">21 Nov 2019, 14:06</time> by <a rel="author">Femina</a></address>
      <p>Most hétvégén is fantasztikus programokra lehet számítani Budapest több pontján is. Ráadásul a gyerekeket elkísérő rokonok sem fognak unatkozni az események alatt.</p>
      <p>A babavárással és -neveléssel kapcsolatosan fontos információkkal lehet gazdagodni a BabaMama Expo és KidExpo rendezvényén. A Petőfi Irodalmi Múzeumban interaktív játékokkal várják a kicsiket, és itt tartják meg az Első Ünnepi Könyvvásárt is. Ezenkívül több mint ezer társasjátékot ki lehet próbálni a Társasjáték Ünnepén a Lurdy Házban, és november 21-től vetítésre kerül a mozikban a Jégvarázs 2. is - az ember azt sem tudja, hova kapja a fejét!</p>
      <h3>BabaMama Expo és KidExpo</h3>
      <p>
        <b>Papp László Budapest Sportaréna - november 22-24., 10.00-18.00</b>
      </p>
      <figure>
        <img src="https://kep.cdn.indexvas.hu/1/0/3042/30426/304262/30426249_ff43228e824ee0d136169953745b46a7_wm.jpg"/>
        <figcaption>
          <cite>Fotó: PeopleImages / Getty Images Hungary</cite>
        </figcaption>
      </figure>
      <p>Búcsút kell intened a reggeli kávédnak, ha babát vársz? Hogyan táplálkozhatsz egészségesen a terhesség kilenc hónapja alatt? Milyen ruhadarabokkal készülhetsz fel a hidegebb évszakra? Hogyan válaszd ki a megfelelő babakocsit, bababútort vagy hordozót? Ezer és egy fontos kérdés, rengeteg egymásnak ellentmondó válasz és számtalan döntés, amit meg kell hoznod a babavárás és a kisbabás kor időszakában. Tedd félre a könyveket, és menj el az ősz legnagyobb várandósoknak és kisbabás szülőknek szóló rendezvényére. A BabaMama Expóval egy időben a KidExpón a tesókat is színes és edukatív programok várják.</p>
      <p>
        <b>
          <a href="https://port.hu/esemeny/fesztival/babamama-expo-2019/event-5671478">Az eseményről további részleteket itt találsz meg.</a>
        </b>
      </p>
      <h3>Mesékkel ünneplünk! - A Kolibri Kiadó karácsonyváró programja</h3>
      <p>
        <b>Petőfi Irodalmi Múzeum - november 23., 10.00-14.30</b>
      </p>
      <p>Sok mesével, szerzőkkel és illusztrátorokkal, meglepetésekkel és interaktív játékokkal várnak benneteket az ünnepváró programsorozaton a Petőfi Irodalmi Múzeumban!</p>
      <p>
        <b>
          <a href="https://port.hu/esemeny/egyeb/mesekkel-unneplunk---a-kolibri-kiado-karacsonyvaro-programja/event-5666346">Az esemény további részletei itt találhatóak.</a>
        </b>
      </p>
      <h3>Társasjátékok Ünnepe és Társasjátékvásár</h3>
      <p>
        <b>Lurdy Rendezvényközpont - november 23-24.</b>
      </p>
      <figure>
        <img src="https://kep.cdn.indexvas.hu/1/0/3042/30426/304262/30426251_12b1a564fa859575c8678b25bd038577_wm.jpg"/>
        <figcaption>
          <cite>Fotó: Alina555 / Getty Images Hungary</cite>
        </figcaption>
      </figure>
      <p>Társasjátékozni jó! Ezen a hétvégén közel 450 asztalon, 9 teremben lesz lehetőségetek kipróbálni több mint 1000 kiváló hazai és külföldi logikai, stratégiai, parti-, családi és gyerektársasjátékokat. A szervezők célja, hogy mindenki megtalálja az első vagy legújabb kedvenc modern társasjátékát.</p>
      <p>
        <b>
          <a href="https://port.hu/esemeny/egyeb/tarsasjatekok-unneper-es-tarsasajatek-vasar/event-5666960">Az esemény további részletei itt találhatóak.</a>
        </b>
      </p>
      <h3>Első Ünnepi Könyvvásár</h3>
      <p>
        <b>Petőfi Irodalmi Múzeum - november 22. - december 15.</b>
      </p>
      <p>Könyvet adnál karácsonyra? Ne maradj le november 22. és december 15. között az Első Ünnepi Könyvvásárról, ahol a Libri Könyvkiadó, a Helikon Kiadó, a Jelenkor Kiadó, a Park Könyvkiadó, a Kolibri Kiadó, a Kalligram, a Scolar és a Jaffa Kiadó könyvújdonságaival, diafilmekkel, beszélgetésekkel, felolvasással, családi programokkal, étel- és italkülönlegességekkel, na meg jelentős kedvezményekkel várnak benneteket.</p>
      <p>
        <b>
          <a href="https://port.hu/esemeny/fesztival/elso-unnepi-konyvvasar/event-5676406">Az esemény további részletei itt találhatóak.</a>
        </b>
      </p>
      <h3>Jégvarázs 2.</h3>
      <p>
        <b>November 21-től a mozikban</b>
      </p>
      <p>Miért született Elza varázserővel? A válasz egyszerre szólítja el a lányt, és jelent veszélyt királyságára. Annával, Kristoff-fal, Olaffal és Svennel együtt veszedelmekkel teli utazásra indul, hogy fényt derítsen a titokra. Hat éven aluliak számára nem ajánlott!</p>
      <p>
        <b>
          <a href="https://port.hu/adatlap/film/mozi/jegvarazs-2--frozen-2/movie-208848">Az esemény további részletei itt találhatóak.</a>
        </b>
      </p>
      <p>
        <b>10 kisgyerek, aki nem a legerősebb bújócskában: oltári cuki képeket osztottak meg róluk</b>
      </p>
      <p>A megfelelő búvóhelyek megtalálása azonban sok gyakorlást igényel. Mi sem bizonyítja ezt jobban, mint a következő képek, amelyeket kuncogó szülők készítettek apróságaikról.</p>
      <figure>
        <img src="https://kep.index.hu/1/0/3004/30046/300462/30046213_2306721_1e66cbe63e5bb3f978f250bf6dc7c7bd_wm.jpg"/>
        <figcaption>
          <a href="https://femina.hu/gyerek/vicces-bujocskazo-gyerekek/">Nézegess képeket! 10 kép<br/><b>10 kisgyerek, aki nem a legerősebb bújócskában: oltári cuki képeket osztottak meg róluk</b></a>
        </figcaption>
      </figure>
      <p>
        <i>(Képek forrása: Getty Images Hungary)</i>
      </p>
    </article>
  </body>
</html>