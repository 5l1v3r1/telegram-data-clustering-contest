<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsungun-kayitladigi-dikkat-cekici-yeni-telefon-tasarimi/"/>
    <meta property="og:site_name" content="LOG"/>
    <meta property="article:published_time" content="2019-11-21T14:58:12+00:00"/>
    <meta property="og:title" content="Samsung’un kayıtladığı dikkat çekici yeni telefon tasarımı"/>
    <meta property="og:description" content="Güney Kore merkezli teknoloji devi Samsung, yeni bir akıllı telefon patenti daha aldı. Bu patentin merkezinde &quot;waterfall screen&quot; ekran yapısı yer alıyor."/>
  </head>
  <body>
    <article>
      <h1>Samsung’un kayıtladığı dikkat çekici yeni telefon tasarımı</h1>
      <address><time datetime="2019-11-21T14:58:12+00:00">21 Nov 2019, 14:58</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/volkswagen-ceosundan-turkiye-fabrikasi-hakkinda-yeni-aciklama-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/volkswagen-ceosundan-turkiye-fabrikasi-hakkinda-yeni-aciklama-2.jpg"/>
        </figure>
      </slideshow>
      <p>Güney Kore merkezli teknoloji devi <b>Samsung</b>, yeni bir akıllı telefon patenti daha aldı. Bu patentin merkezinde “Waterfall Screen” ekran yapısı yer <a href="https://www.gizmochina.com/2019/11/21/samsung-patents-smartphone-with-waterfall-display/">alıyor</a>.</p>
      <p><b>Samsung</b>, geleceğine yönelik yeni patentler almaya devam ediyor. Bu patentlerin en yenisinde ise Waterfall Screen ekranlı bir akıllı telefon karşımıza çıkıyor. Huawei Mate 30 Pro’da da yer <b>Waterfall Screen</b>, temel olarak kenarları inanılmaz yüksek açıda kavisli ekran anlamına geliyor. İşte bunun bir benzerini kayıtlayan firma, gelecekte karşımıza<b> yüksek kavisli modeller ile çıkmanın planlarını yapıyor</b> gibi görünüyor. Peki bu tasarım yapısı <b>Galaxy S11</b> ailesinde olmayacak mı? Bunun cevabı hayır. Şirkete yönelik sağlam kaynak Ice Universe’e göre telefonlarda “Waterfall Screen” tasarım yapısı <b>kullanılmayacak. </b>Samsung’un özel bir değerlendirme ile Galaxy S11 ailesinde bu yapıyı <b>kullanmamayı tercih ettiği</b> belirtiliyor. Buna karşın yine de <b>kavisli kenarlara</b> sahip olacak ve Galaxy Note 10’lardan <b>daha ince çerçevelerle</b> karşımıza çıkacak denilen telefonlar, daha önce de söylediğimiz üzere <b>Waterfall Screen</b> ile gelmiyor olmasıyla birçok kişiyi sevindiriyor. Birçok kişi bu kadar yüksek kavisi pek kullanışlı bulmuyor.</p>
      <figure>
        <img src="https://www.log.com.tr/wp-content/uploads/2019/11/volkswagen-ceosundan-turkiye-fabrikasi-hakkinda-yeni-aciklama-2.jpg"/>
      </figure>
      <h3>Samsung Galaxy S11 ailesi hakkında neler biliyoruz?</h3>
      <p>Modellerin <b>120 Hz AMOLED</b> ekrana, <b>Snapdragon 865</b> ya da <b>Exynos 9830</b> işlemciye ve <b>5x optik zoom</b> sunacak bir kamera sistemine sahip olacağı aktarılıyor. Arkalarında <b>3D ToF sensörü</b> de bulunacak telefonlardan Galaxy S11e’de <b>3,730</b> mAh pil bulunacak. Kaynaklar ailenin en büyüğü Galaxy S11 Plus’ta <b>5.000 mAh</b> pilin yer alabileceğini iddia ediyor. Ortada yer alan Galaxy S11’de ise <b>4.500 mAh</b> pilin yer alacak tahmin ediliyor.</p>
      <ul>
        <li>Kaynak:<a href="https://nl.letsgodigital.org/smartphones/samsung-galaxy-smartphone-waterfall-scherm/"> LetsGoDigital</a></li>
      </ul>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/16-inc-macbook-pronun-ortaya-cikan-eski-yeniligi/"/>
      </related>
    </article>
  </body>
</html>