<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/news/jio-4g-network-becomes-first-choice-for-punjabs-youth-adds-3-lakh-new-customers-in-september-262876"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T14:36:12+00:00"/>
    <meta property="og:title" content="JIO 4G नेटवर्क बना पंजाब के युवाओं की पहली पसंद, सितंबर में जोड़े 3 लाख नए ग्राहक"/>
    <meta property="og:description" content="चंडीगढ़ः रिलायंस जियो ने पंजाब में अपनी अच्छी खासी पकड़ बना ली है। भारतीय दूरसंचार नियामक प्राधिकरण (ट्राई) द्वारा जारी किए गए नवीनतम दूरसंचार सब्सक्रिप्शन आंकड़ों के अनुसार जियो लगातार पंजाब में अपना दबदबा बनाए हुए है। पंजाब के युवाओं की पहली पसंद रिलायंस जीयो है। रिलायंस जियो 1.30 करोड़ ग्राहकों के उच्चतम ग्राहक आधार के साथ पंजाब में हर महीने अपने ग्राहक आधार बढ़ा रहा है। "/>
  </head>
  <body>
    <article>
      <h1>JIO 4G नेटवर्क बना पंजाब के युवाओं की पहली पसंद, सितंबर में जोड़े 3 लाख नए ग्राहक</h1>
      <address><time datetime="2019-11-21T14:36:12+00:00">21 Nov 2019, 14:36</time> by <a rel="author">Shivani</a></address>
      <p>चंडीगढ़ः रिलायंस जियो ने पंजाब में अपनी अच्छी खासी पकड़ बना ली है। भारतीय दूरसंचार नियामक प्राधिकरण (ट्राई) द्वारा जारी किए गए नवीनतम दूरसंचार सब्सक्रिप्शन आंकड़ों के अनुसार जियो लगातार पंजाब में अपना दबदबा बनाए हुए है। पंजाब के युवाओं की पहली पसंद रिलायंस जीयो है। रिलायंस जियो 1.30 करोड़ ग्राहकों के उच्चतम ग्राहक आधार के साथ पंजाब में हर महीने अपने ग्राहक आधार बढ़ा रहा है। </p>
      <p>पंजाब में अपने सबसे बड़े और विस्तृत 4जी नेटवर्क के कारण, राज्य के युवाओं की पहली पसंद होने के कारण और विशेष रूप से ग्रामीण क्षेत्रों में जियोफोन की सफलता के साथ बड़ी संख्या में अपनाए जाने के चलते जियो ने सितम्बर महीने में ही करीब 3 लाख नए ग्राहक जोड़े हैं। पंजाब सर्किल में पंजाब के साथ चंडीगढ़ और पंचकूला भी शामिल हैं। ट्राई की रिपोर्ट के अनुसार 30 सितम्बर 2019 तक, जियो, पंजाब में 1.30 करोड़ ग्राहकों के साथ सबसे पसंदीदा और अग्रणी टेलिकॉम ऑपरेटर है, जिसके बाद वोडा, आइडिया 1.12 करोड़ ग्राहकों के साथ दूसरे नंबर पर, करीब 1 करोड़ ग्राहकों के साथ एयरटेल तीसरे नंबर पर और बीएसएनएल 56 लाख ग्राहकों के साथ चौथे नंबर पर है। कंपनी के अनुसार पंजाब में जियो की तेज ग्रोथ में योगदान देने वाला एक प्रमुख कारक इसका मजबूत और सबसे बड़ा 4जी नेटवर्क है। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> JIO 4G network becomes first choice for Punjab's youth, adds 3 lakh new customers in September</p>
    </article>
  </body>
</html>