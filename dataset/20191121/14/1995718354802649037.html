<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152718-molod-lucka-napysala-zvernennia-do-verhovnoi-rady-schodo-nikotynovoi-zalezhnosti-video"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T14:40:00+00:00"/>
    <meta property="og:title" content="Молодь Луцька написала звернення до Верховної Ради щодо нікотинової залежності. ВІДЕО"/>
    <meta property="og:description" content="Сьогодні, 21 листопада, на Театральному майдані Луцька у Міжнародний день відмови від куріння молодь влаштувала акцію проти нікотинової залежності."/>
  </head>
  <body>
    <article>
      <h1>Молодь Луцька написала звернення до Верховної Ради щодо нікотинової залежності. ВІДЕО</h1>
      <address>
        <time datetime="2019-11-21T14:40:00+00:00">21 Nov 2019, 14:40</time>
      </address>
      <p>Сьогодні, 21 листопада, на Театральному майдані Луцька у Міжнародний день відмови від куріння молодь влаштувала акцію проти нікотинової залежності. <br/><br/>Стандартизувати зображення на усіх пачках із цигарками – з таким проханням звернулися до нардепів студенти Луцького медколеджу та фахівці обласного центру громадського здоров’я, - йдеться у сюжеті <a href="https://vo.suspilne.media/news/48085?fbclid=IwAR05a2jDzyGExv-7eaS6xKLzT23Z3oDlMskbJ697AYzWMoTkQM_Hv-_sB90">"Суспільного"</a>.<br/><br/>Лучанам показали як мають виглядати, на думку фахівців з центру громадського здоров’я, пачки із цигарками. До депутатів Верховної Ради підготували звернення, каже завідувач відділу промоції здорового способу життя центру <b>Сергій Левчук</b>. З його слів, пачка цигарок не повинна мати привабливого для покупців вигляду.<br/><br/>«Ось це один із зразків з тих стандартизованих пачок сигарет, які мають бути згідно проекту нового закону України. Я рахую, що якщо будуть такі зразки то бажання почати курити пропаде точно», - розповів Сергій Левчук, завідувач відділу промоції Волинського центру громадського здоров’я.<br/><br/>«Ми будемо їх ламати і таким чином показувати, що ми проти куріння, що не треба з цим навіть пробувати і навіть в руках не тримати. Таким чином покажемо, що молодь проти куріння», - зазначила <b>Оксана Ютовець</b>, координаторка всеукраїнської кампанії «Молодь вільна від куріння».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsuspilne.volyn%2Fvideos%2F602352327172046%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>