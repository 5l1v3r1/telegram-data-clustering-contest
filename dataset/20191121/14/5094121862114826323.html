<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/chlapce-na-kole-srazilo-u-lidlu-auto-skoncil-v-nemocnici-20191121.html"/>
    <meta property="og:site_name" content="Deník.cz"/>
    <meta property="article:published_time" content="2019-11-21T14:04:00+00:00"/>
    <meta property="og:title" content="Chlapce na kole srazilo auto. Skončil v nemocnici"/>
    <meta property="og:description" content="Záchranná služba ve středu dopoledne informovala o dopravní nehodě, která se stala na ulici Lipnická v Přerově na přechodu pro chodce u Lidlu."/>
  </head>
  <body>
    <article>
      <h1>Chlapce na kole srazilo auto. Skončil v nemocnici</h1>
      <address><time datetime="2019-11-21T14:04:00+00:00">21 Nov 2019, 14:04</time> by <a rel="author">Kristýna Neulsová</a></address>
      <p>Řidič vozidla v seniorském věku jel s vozidlem Škoda Citigo na zelenou ve směru od ulici Velká Dlážka a odbočoval vpravo směrem na Lýsky.</p>
      <p>Po odbočení narazil do sedmnáctiletého cyklisty, který jel po přechodu ve směru od Předmostí na Velkou Dlážku.</p>
      <p>Mladík po nárazu upadl na komunikaci.</p>
      <p>„Při nehodě se mladý cyklista zranil a musel být převezen do nemocnice, kde lékaři rozhodli o jeho převozu do Fakultní nemocnice v Olomouci. Při jízdě nebyl vybaven ochrannou přilbou. Provedené dechové zkoušky neprokázaly, že by některý z účastníků řídil pod vlivem alkoholu," informovala přerovská policejní mluvčí Miluše Zajícová.</p>
      <p>Hmotná škoda byla předběžně stanovena na šest tisíc korun. Okolnosti nehody policisté vyšetřují a v souvislosti s ní byly zahájeny úkony trestního řízení pro trestný čin těžkého ublížení na zdraví z nedbalosti.</p>
      <figure>
        <img src="https://g.denik.cz/43/e2/zachranka-sanitka-07-nehoda-havarie6868_denik-150-3x2.jpg"/>
      </figure>
      <aside>
        <a href="https://prerovsky.denik.cz/nehody/divka-nadychala-v-poledne-2-5-promile-vezla-ji-zachranka-20191118.html">Dívka nadýchala v poledne 2,5 promile, vezla ji záchranka Přečíst článek ›</a>
      </aside>
    </article>
  </body>
</html>