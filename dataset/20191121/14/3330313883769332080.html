<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904629/-raiola-weet-contract-voor-zes-maanden-uit-vuur-te-slepen-bal-ligt-bij-zlatan-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T14:49:00+00:00"/>
    <meta property="og:title" content="'Raiola weet contract voor zes maanden uit vuur te slepen, bal ligt bij Zlatan'"/>
    <meta property="og:description" content="Zlatan Ibrahimovic (38) staat voor een terugkeer in de Serie A. AC Milan heeft hem een contractvoorstel voor zes maanden gedaan. De verbintenis kan met een jaar worden verlengd. Dat schrijven Italiaanse media, waaronder Sky Italia en La Gazzetta dello Sport. Zlatan's zaakwaarnemer Mino Raiola was de afgelopen dagen druk in onderhandeling met Milan. De Haarlemmer heeft er een contract voor een half jaar uit weten te slepen. De bal ligt nu bij Zlatan, schrijft La Gazzetta. Ergens in de komende weken moet duidelijk worden waar de toekomst van Zlatan ligt. Naar verluidt waren ook clubs als Bologna en Fiorentina voor hem in de race. Ibrahimovic neemt officieel afscheid: 'Jullie kunnen nu weer honkbal gaan kijken' 'Je leest in interviews wel terug dat Zlatan goede gevoelens heeft bij Ajax'"/>
  </head>
  <body>
    <article>
      <h1>'Raiola weet contract voor zes maanden uit vuur te slepen, bal ligt bij Zlatan'</h1>
      <address>
        <time datetime="2019-11-21T14:49:00+00:00">21 Nov 2019, 14:49</time>
      </address>
      <p>
        <b>Zlatan Ibrahimovic (38) staat voor een terugkeer in de Serie A. AC Milan heeft hem een contractvoorstel voor zes maanden gedaan. De verbintenis kan met een jaar worden verlengd.</b>
      </p>
      <p>Dat schrijven Italiaanse media, waaronder <a href="https://sport.sky.it/calciomercato/2019/11/20/calciomercato-milan-ibrahimovic">Sky Italia</a> en <a href="https://www.gazzetta.it/Calcio/Serie-A/Milan/20-11-2019/ibra-offerta-milan-6-mesi-possono-diventare-18-3501253964628.shtml">La Gazzetta dello Sport</a>. Zlatan's zaakwaarnemer Mino Raiola was de afgelopen dagen druk in onderhandeling met Milan. De Haarlemmer heeft er een contract voor een half jaar uit weten te slepen. De bal ligt nu bij Zlatan, schrijft<i> La Gazzetta</i>. Ergens in de komende weken moet duidelijk worden waar de toekomst van Zlatan ligt. Naar verluidt waren ook clubs als Bologna en Fiorentina voor hem in de race.</p>
      <p>De roze sportkrant uit Italië schrijft dat Ibrahimovic in anderhalf jaar tijd zes miljoen euro kan verdienen, maar voegt direct toe dat het 'verleidelijk', maar 'riskant' is. Dat heeft te maken met de leeftijd van Zlatan, die de afgelopen twee seizoenen bij LA Galaxy in de Major League Soccer speelde. <i>Sky Italia</i> benadrukt dat het binnenhalen van Zlatan zeker geen gelopen koers is voor Milan.</p>
      <p>Zlatan speelde van 2010 tot 2012 al voor Milan. Hij kwam ook uit voor de andere topclubs uit Italië, Juventus en Internazionale. Verder speelde Zlatan voor Malmö FF, Ajax, Paris Saint-Germain en Manchester United.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903673/ibrahimovic-neemt-officieel-afscheid-jullie-kunnen-nu-weer-honkbal-gaan-kijken-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903764/-je-leest-in-interviews-wel-terug-dat-zlatan-goede-gevoelens-heeft-bij-ajax-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>