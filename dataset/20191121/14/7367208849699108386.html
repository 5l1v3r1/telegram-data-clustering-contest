<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/attualita/articolo/a-mondovi-larte-della-stampa-e-la-magia-dellinchiostro-parla-ai-piu-giovani.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T14:30:00+00:00"/>
    <meta property="og:title" content="A Mondovì l'arte della stampa e la magia dell'inchiostro parla ai più giovani"/>
    <meta property="og:description" content="Tante le attività portate avanti dai volontari del Museo Civico per la manifestazione &quot;Libri in Nizza” e la scuola di Giornalismo con oltre duecento studenti coinvolti"/>
  </head>
  <body>
    <article>
      <h1>A Mondovì l'arte della stampa e la magia dell'inchiostro parla ai più giovani</h1>
      <h2>Tante le attività portate avanti dai volontari del Museo Civico per la manifestazione "Libri in Nizza” e la scuola di Giornalismo con oltre duecento studenti coinvolti</h2>
      <address><time datetime="2019-11-21T14:30:00+00:00">21 Nov 2019, 14:30</time> by <a rel="author">comunicato stampa</a></address>
      <p>La magia dell’inchiostro e dei caratteri mobili, il fascino della carta stampata e di un sapere ricco di storia: grazie all’impegno dei volontari del Museo Civico della Stampa, l’arte antica della tipografia, radicata nel territorio monregalese, approda nelle classi e parla anche ai più giovani. </p>
      <p>Martedì 5 e giovedì 7 novembre novembre, infatti, il <b>Comune di Mondovì </b>è stato ospite della manifestazione “Libri in Nizza”, rassegna culturale che ogni anno richiama a <b>Nizza Monferrato</b> scrittori, giornalisti, musicisti, personaggi dello sport e dello spettacolo. Durante l’evento, i volontari monregalesi <b>Edo Ramolfo e Mario Costamagna</b> hanno curato alcuni apprezzati laboratori di stampa, coinvolgendo un centinaio di studenti dell’<b>Istituto Comprensivo “Carlo Alberto Dalla Chiesa”.</b></p>
      <p>Lunedì 11 e giovedì 14 novembre, poi, i volontari sono intervenuti nell’ambito progetto <b>“A scuola di giornalismo con Piero Dardanello”, </b>realizzato nelle scuole monregalesi dall’Associazione “Dardanello” e finalizzato a far conoscere ai ragazzi il mondo del giornalismo e della carta stampata.</p>
      <p>I laboratori di tipografia si sono svolti presso l’I<b>stituto Comprensivo di San Michele Mondovì</b>, ed in particolare nelle classi II e III della <b>scuola secondaria di Primo Grado di San Michele,</b> <b>Vicoforte</b> e <b>Pamparato</b>: anche in questo caso, sono stati oltre cento gli alunni coinvolti.</p>
      <p>"<i>L’attività dei volontari</i> - dichiara l’Assessore alla Cultura, <b>Luca Olivieri</b> - <i>testimonia la vivacità della tradizione tipografica monregalese e del contesto culturale in cui è inserito il “nostro” Museo Civico della Stampa, la più completa raccolta pubblica di macchine e strumenti tipografici d’Italia, oggi al centro di importanti lavori di riqualificazione. Anche in questo periodo di chiusura al pubblico, i volontari svolgono un compito preziosissimo per tramandare ai più giovani questo immenso patrimonio di sapere".</i></p>
      <slideshow>
        <figure>
          <img src="http://www.targatocn.it/typo3temp/pics/L_e03ac74795.jpg"/>
        </figure>
        <figure>
          <img src="http://www.targatocn.it/typo3temp/pics/L_7c97568220.jpg"/>
        </figure>
      </slideshow>
    </article>
  </body>
</html>