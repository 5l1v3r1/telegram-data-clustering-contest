<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/attualita/15928-paziente-morso-da-ragno-in-ospedale-interrogazione-in-consiglio-valle.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-11-21T14:59:00+00:00"/>
    <meta property="og:title" content="Paziente morso da ragno in ospedale: interrogazione in Consiglio Valle"/>
    <meta property="og:description" content="AOSTA. Un paziente dell'ospedale Parini di Aosta sarebbe stato morso nei giorni scorsi da un ragno violino. L'argomento è stato affrontato oggi in Consiglio regionale. Il consigliere Andrea Manfrin (Lega VdA) ha chiesto se siano state approfondite le cause di questo problema e siano stati segnalati altri episodi simili. Nella risposta l'assessore alla sanità, Mauro Baccega, ha confermato che un paziente ha segnalato di essere stato morso da un ragno. «Rimane un dubbio su come sia stato individuato che l'aracnide fosse un ragno violino - ha aggiunto Baccega -: la Direzione non è venuta a conoscenza di episodi analoghi occorsi negli ultimi anni. Il reparto dove è avvenuto il fatto (nefrologia-oncologia, ndr) è sottoposto a interventi regolari ordinari e straordinari di pulizia, anche se non può essere escluso che un insetto possa entrare in un luogo che è comunque aperto al pubblico. Ci sono massima attenzione e massimo controllo: possiamo individuare questo fatto come unicum nell'ospedale Parini di Aosta.» «Anziché…"/>
  </head>
  <body>
    <article>
      <h1>Paziente morso da ragno in ospedale: interrogazione in Consiglio Valle</h1>
      <address>
        <time datetime="2019-11-21T14:59:00+00:00">21 Nov 2019, 14:59</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/O-Q/Ospedale-ingrex300.jpg"/>
      </figure>
      <p>AOSTA. Un paziente dell'ospedale Parini di Aosta sarebbe stato morso nei giorni scorsi da un ragno violino. L'argomento è stato affrontato oggi in Consiglio regionale.</p>
      <p>Il consigliere Andrea Manfrin (Lega VdA) ha chiesto se siano state approfondite le cause di questo problema e siano stati segnalati altri episodi simili. Nella risposta l'assessore alla sanità, Mauro Baccega, ha confermato che un paziente ha segnalato di essere stato morso da un ragno.</p>
      <p>«Rimane un dubbio su come sia stato individuato che l'aracnide fosse un ragno violino - ha aggiunto Baccega -: la Direzione non è venuta a conoscenza di episodi analoghi occorsi negli ultimi anni. Il reparto dove è avvenuto il fatto (nefrologia-oncologia, ndr) è sottoposto a interventi regolari ordinari e straordinari di pulizia, anche se non può essere escluso che un insetto possa entrare in un luogo che è comunque aperto al pubblico. Ci sono massima attenzione e massimo controllo: possiamo individuare questo fatto come unicum nell'ospedale Parini di Aosta.»</p>
      <p>«Anziché minimizzare, sarebbe stato meglio approfondire la questione - ha replicato Manfrin -. L'affermazione che quanto sia avvenuto sia stato causato da un ragno violino è stata fatta direttamente dal personale ospedaliero: si dovrebbe lavorare quindi meglio per capire se ci siano stati altri casi come questo, e per scongiurare il loro possibile ripetersi».</p>
      <p> </p>
      <p> </p>
      <p> </p>
      <p> </p>
      <p>
        <i>redazione</i>
      </p>
      <p> </p>
      <p> </p>
      <p> </p>
      <p> </p>
    </article>
  </body>
</html>