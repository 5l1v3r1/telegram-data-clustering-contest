<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4929751/willeke-alberti-geeft-extra-concert-concertgebouw"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T14:33:42+00:00"/>
    <meta property="og:title" content="Willeke Alberti geeft extra concert in Concertgebouw"/>
    <meta property="og:description" content="Willeke Alberti geeft op maandag 24 februari een extra concert in het Concertgebouw, omdat het andere concert, op dinsdag 25 februari, binnen enkele dagen was uitverkocht. De zangeres noemt het geweldig dat ze nog een tweede concert kan geven."/>
  </head>
  <body>
    <article>
      <h1>Willeke Alberti geeft extra concert in Concertgebouw</h1>
      <address>
        <time datetime="2019-11-21T14:33:42+00:00">21 Nov 2019, 14:33</time>
      </address>
      <p>Willeke Alberti geeft op maandag 24 februari een extra concert in het Concertgebouw, omdat het andere concert, op dinsdag 25 februari, binnen enkele dagen was uitverkocht. De zangeres noemt het geweldig dat ze nog een tweede concert kan geven.</p>
      <p>Tijdens de concerten haalt de grande dame van de Nederlandse muziek samen met het publiek herinneringen op uit haar ruim zestigjarige carrière. Ze zingt Amsterdamse klassiekers en verrassende duetten en wisselt die af met nummers uit haar eigen repertoire, zoals Telkens weer, Carolientje, Spiegelbeeld, Samen zijn en Ome Jan.</p>
      <p>Op beide avonden deelt Willeke het podium met een aantal gastartiesten. "Ongelooflijk wat er nu allemaal gebeurt. Ik was enorm blij en vereerd om één concert in het Concertgebouw te mogen geven, maar om daar nu nog een extra show aan toe te voegen is echt geweldig", reageert de zangeres. "Ook dat ik een paar bijzondere gasten mag verwelkomen en waar ik nu al heel blij van word. Ik kan het bijna niet geloven en kijk ernaar uit om volgend jaar februari te mogen optreden in het prachtige Concertgebouw, in mijn geboortestad Amsterdam’’.</p>
      <p>Kaarten voor het extra concert zijn per direct verkrijgbaar via de website van het Concertgebouw.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4930266/nieuwe-album-selena-gomez-komt-januari"/>
        <a href="https://www.rtlboulevard.nl/entertainment/artikel/4930251/lange-frans-en-baas-b-zingen-suzanne-met-nol-havens"/>
        <a href="https://www.rtlboulevard.nl/entertainment/artikel/4930246/therese-steinmetz-presenteert-oeuvre-cd"/>
        <a href="https://www.rtlboulevard.nl/entertainment/tv/artikel/4930226/yes-gordo-gewoon-te-zien-nieuwe-lizzie-mcguire"/>
        <a href="https://www.rtlboulevard.nl/entertainment/tv/artikel/4930216/moeder-natalee-holloway-met-amerikaanse-tv-naar-aruba"/>
        <a href="https://www.rtlboulevard.nl/entertainment/showbizz/artikel/4930211/ed-sheeran-blijkt-familie-van-beruchte-maffiabaas"/>
      </related>
    </article>
  </body>
</html>