<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/cavalli-di-ritorno-condanne-in-appello/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-21T14:20:41+00:00"/>
    <meta property="og:title" content="Cavalli di ritorno: condanne in Appello per la banda di Scampia, Melito, Giugliano, Mugnano, S.Antimo e Afragola"/>
    <meta property="og:description" content="Banda dei cavalli di ritorno, arrivate le condanne in Appello per la banda che costituiva il terrore dell’area nord. La sentenza è stata emessa dalla V Sezione della Corte di Appello d Napoli. I membri del gruppo erano accusati a vario titolo di rapina, furto, ricettazione, estorsione e riciclagg"/>
  </head>
  <body>
    <article>
      <h1>Cavalli di ritorno: condanne in Appello per la banda di Scampia, Melito, Giugliano, Mugnano, S.Antimo e Afragola</h1>
      <address><time datetime="2019-11-21T14:20:41+00:00">21 Nov 2019, 14:20</time> by <a rel="author" href="https://internapoli.it/author/antonio-mangione/" target="_blank">Antonio Mangione</a></address>
      <p>Banda dei cavalli di ritorno, arrivate le condanne in Appello per la banda che costituiva il terrore dell’area nord. La sentenza è stata emessa dalla V Sezione della Corte di Appello d Napoli.</p>
      <p>I membri del gruppo erano accusati a vario titolo di rapina, furto, ricettazione, estorsione e riciclaggio. Da tredici a 10 anni di reclusione è scesa la pena per <b>Carmine Cerrone</b>, 45enne di Scampia considerato a capo della banda; sette anni per il figlio <b>Giuseppe.</b> Per i due Cerrone, difesi dall’avvocato <b>Luca Gil</b>i, c’è stato uno sconto di pena.</p>
      <p>Riduzione di pena pure per <b>Maurizio Spinelli</b>, 48enne di Miano, condannato a 7 anni e 4 mesi; <b>Giovanni Amura</b> ha incassato 2 anni e 4 mesi di reclusione; <b>Raffaele Caiazzo</b> a 3 anni e 8 mesi di reclusione; <b>Luigi Cioffi</b> a 2 anni di reclusione; <b>Massimo De Luca</b> a 6 anni e 2 mesi di reclusione; <b>Cosimo Di Domenico</b> a 3 anni e 2 mesi di reclusione; <b>Antonio Ferrara</b> a un anno e 6 mesi; <b>Salvatore Mingacci</b> a 3 anni e 8 mesi di reclusione; <b>Salvatore Pesacane</b> a 4 anni e 4 mesi di reclusione; <b>Raffaele Piscopo</b> a 2 anni e 8 mesi; <b>Nicola Iannaccone</b> a un anno e 4 mesi di reclusione; <b>Giuseppe Vettosi</b> a 2 anni e 8 mesi di reclusione;  2 anni per Antonio Caturano, 44enne di Scampia.</p>
      <h3>L’operazione</h3>
      <p>Nel corso dell’operazione «Febbre da cavallo» gli investigatori trovarono 50 tra auto e motocicli provento di furto o di rapina. Tutti i mezzi furono restituiti a proprietari. A capo dell’organizzazione, secondo gli inquirenti, c’era un uomo agli arresti domiciliari per un’altra vicenda estorsiva. L’indagato gestiva il business del mercato in tutta la zona dell’area a nord di Napoli e in diversi comuni dell’hinterland. Lo schema seguito era quasi sempre lo stesso. Dopo il furto o la rapina le vittime venivano contattate. E pagavano delle somme di denaro – c’era un vero e proprio tariffario a seconda dell’auto rubata – per poter tornare in possesso dei loro beni. Ma c’era anche chi individuato il «referente di zona» dell’organizzazione andava a pagare. Per alcuni è scattata la denuncia per favoreggiamento personale<br/>Il business era gestito da Carmine Cerrone. Nonostante fosse ai domiciliari continuava a gestire con tranquillità il giro d’affari, dando ordini dal balcone della sua abitazione. Ma era controllato dai carabinieri che avevano piazzato delle cimici nei pressi della sua abitazione.</p>
      <related>
        <h4>ARTICOLI CORRELATI</h4>
        <a href="https://internapoli.it/tenta-di-rubare-oltre-3-mila-nella-posta-a-casoria-il-marito-aveva-un-revolver-in-camera-da-letto/"/>
        <a href="https://internapoli.it/daniele-arzano-operazione-aggiornamenti-2/"/>
        <a href="https://internapoli.it/colpo-alla-testa-e-sviene-calciatore-dellarzanese-salvato-in-campo-da-un-avversario/"/>
        <a href="https://internapoli.it/sperona-con-lauto-la-fidanzata-arrestato-a-casoria-27enne-di-scampia-finisce-lincubo-della-19enne/"/>
        <a href="https://internapoli.it/omicidio-matrullo-moccia/"/>
        <a href="https://internapoli.it/officina-meccanica-e-fabbrica-abusive-scoperte-ad-arzano-scatta-il-sequestro/"/>
        <a href="https://internapoli.it/alto-impatto-a-casoria-al-setaccio-appartamenti-di-pregiudicati-232-persone-identificate/"/>
        <a href="https://internapoli.it/paga-200-euro-per-unauto-fantasma-denunciato-una-ragazza-di-arzano/"/>
        <a href="https://internapoli.it/napoli-droga-melito-casoria/"/>
        <a href="https://internapoli.it/video-arzano-si-barrica-in-casa-e-tenta-il-suicidio-salvato-in-extremis-dai-vigili-del-fuoco/"/>
        <a href="https://internapoli.it/funerali-maria-pecorella/"/>
        <a href="https://internapoli.it/arzano-bombarolo/"/>
      </related>
    </article>
  </body>
</html>