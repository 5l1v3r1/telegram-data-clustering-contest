<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/21/intesa-tra-innovative-publishing-e-istituto-per-cultura-innovazione-pn_20191121_00158/"/>
    <meta property="og:site_name" content="Askanews"/>
    <meta property="article:published_time" content="2019-11-21T14:03:57+00:00"/>
    <meta property="og:title" content="Intesa tra Innovative Publishing e Istituto per Cultura Innovazione"/>
    <meta property="og:description" content="Roma, 21 nov. (askanews) – L’Istituto per la Cultura dell’Innovazione (www.icinn.it) e Innovative Publishing annunciano di aver raggiunto un accordo per la cultura digitale che mira a produrre idee, proposte di legge, paper scientifici, articoli divulgativi e pubblicazioni cartacee. Innovative Publishing, gruppo editoriale fondato da Michele Guerriero e Valerio Giardinelli, è editore di Start Magazine, […]"/>
  </head>
  <body>
    <article>
      <h1>Intesa tra Innovative Publishing e Istituto per Cultura Innovazione</h1>
      <h2>Siglato accordo per la cultura digitale</h2>
      <address>
        <time datetime="2019-11-21T14:03:57+00:00">21 Nov 2019, 14:03</time>
      </address>
      <figure>
        <img src="http://www.askanews.it/wp-content/uploads/2019/11/20191121_150348_0709AE09.jpg"/>
      </figure>
      <p>Roma, 21 nov. (askanews) – L’Istituto per la Cultura dell’Innovazione (www.icinn.it) e Innovative Publishing annunciano di aver raggiunto un accordo per la cultura digitale che mira a produrre idee, proposte di legge, paper scientifici, articoli divulgativi e pubblicazioni cartacee. Innovative Publishing, gruppo editoriale fondato da Michele Guerriero e Valerio Giardinelli, è editore di Start Magazine, Energia Oltre e Policy Maker.</p>
      <p>L’obiettivo comune è collaborare per promuovere un’idea: la ricerca scientifica è la base per una buona attività di divulgazione delle informazioni su internet. Come raggiungere l’obiettivo? Avvicinando il mondo dell’università all’editoria, al giornalismo, alle aziende e alle istituzioni.</p>
      <p>“Cercheremo di favorire – attraverso seminari a porte chiuse o pubblici – l’incontro e il dibattito tra università, centri di ricerca pubblici e privati, aziende e policy maker”, ha detto Alessandro Albanese Ginammi, presidente dell’Istituto per la Cultura dell’Innovazione e ricercatore dell’Università Europea di Roma. “La divulgazione su base scientifica è uno degli obiettivi che vogliamo perseguire e che ci vede impegnati da quando siamo nati e abbiamo dato vita alle nostre attività editoriali”, ha dichiarato Michele Guerriero, che guida Innovative Publishing.</p>
      <p>L’accordo prevede di far collaborare gli esperti e i professionisti di Innovative Publishing e dell’Istituto sui temi di economia, politica, tecnologia e diritto, legando le diverse discipline al tema dell’innovazione, in particolare con attenzione alle nuove tecnologie, l’AI, la blockchain e il cloud, il tutto con un occhio rivolto agli aspetti di privacy e cybersecurity.</p>
      <p>La partnership è avviata con alcune pubblicazioni di comune interesse già in cantiere, come quello su big data e regolamentazione.</p>
    </article>
  </body>
</html>