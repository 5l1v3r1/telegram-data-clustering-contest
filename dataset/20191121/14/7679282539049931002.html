<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-senior-selection-committee-announced-india-squad-for-west-indies-t20-and-odi-series-virat-kohli-mohammed-shami-bhuvneshwar-kumar-come-back-in-team-2861412.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T14:41:25+00:00"/>
    <meta property="og:title" content="INDvWI: वेस्टइंडीज सीरीज के लिए भारतीय टीम की घोषणा, विराट-भुवी समेत इन खिलाड़ियों की हुई वापसी"/>
    <meta property="og:description" content="वेस्टइंडीज क्रिकेट टीम अगले महीने भारत के दौरे पर आ रही है। लिमिटेड ओवर की इस सीरीज के लिए भारतीय क्रिकेट कंट्रोल बोर्ड (बीसीसीआई) की सिलेक्शन कमिटी ने टीम इंडिया की घोषणा कर दी है। इस दौरे पर तीन..."/>
  </head>
  <body>
    <article>
      <h1>INDvWI: वेस्टइंडीज सीरीज के लिए भारतीय टीम की घोषणा, विराट-भुवी समेत इन खिलाड़ियों की हुई वापसी</h1>
      <address><time datetime="2019-11-21T14:41:25+00:00">21 Nov 2019, 14:41</time> by <a rel="author">लाइव हिन्दुस्तान टीम,नई दिल्ली</a></address>
      <p>वेस्टइंडीज क्रिकेट टीम अगले महीने भारत के दौरे पर आ रही है। लिमिटेड ओवर की इस सीरीज के लिए भारतीय क्रिकेट कंट्रोल बोर्ड (बीसीसीआई) की सिलेक्शन कमिटी ने टीम इंडिया की घोषणा कर दी है। इस दौरे पर तीन टी20 इंटरनेशनल और तीन वनडे इंटरनेशनल मैच खेले जाने हैं। वेस्टइंडीज के खिलाफ इस सीरीज के लिए ब्रेक पर चल रहे कप्तान विराट कोहली की वापसी हुई है। वहीं तेज गेंदबाजी विभाग में मोहम्मद शमी और भुवनेश्वर कुमार जैसे सीनियर खिलाड़ियों टीम में लौटे हैं।</p>
      <p>एमएसके प्रसाद की अध्यक्षता में सिलेक्शन कमिटी की ये आखिरी बैठक थी, क्योंकि उनका और मध्य क्षेत्र के चयनकर्ता गगन खोड़ा का कार्यकाल खत्म हो रहा है। भारतीय टीम को वेस्टइंडीज के खिलाफ तीन टी20 मैच खेलने हैं, जो मुंबई (6 दिसंबर), तिरुवनंतपुरम (8 दिसंबर) और हैदराबाद (11 दिसंबर) में खेले जाएंगे।तीन वनडे चेन्नई (15 दिसंबर), विशाखापट्टनम (18 दिसंबर) और कटक (22 दिसंबर) में होने हैं। वेस्टइंडीज दौरा खत्म होने के बाद भारत अगले साल न्यूजीलैंड दौरे पर जाएगा जहां टीम को पांच टी-20, तीन वनडे और दो टेस्ट मैचों की सीरीज खेलनी है।</p>
      <figure>
        <iframe data-src="https://twitter.com/BCCI/status/1197523952064696320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>भारत की एकदिवसीय सीरीज के लिए टीम</b>- विराट कोहली(कप्तान), रोहित शर्मा(उप कप्तान), शिखर धवन, लोकेश राहुल, श्रेयस अय्यर, ऋषभ पंत, मनीष पांडे, शिवम दूबे, केदार जाधव, रवींद्र जडेजा, युजवेंद्र चहल, कुलदीप यादव, दीपक चाहर, मोहम्मद शमी, भुवनेश्वर कुमार।</p>
      <p><b>भारत की टी-20 सीरीज के लिए टीम</b>- विराट कोहली(कप्तान), रोहित शर्मा(उप कप्तान), शिखर धवन, लोकेश राहुल, श्रेयस अय्यर, ऋषभ पंत, मनीष पांडे, शिवम दूबे, वॉशिंगटन सुंदर, रवींद्र जडेजा, युजवेंद्र चहल, कुलदीप यादव, दीपक चाहर, मोहम्मद शमी, भुवनेश्वर कुमार।</p>
    </article>
  </body>
</html>