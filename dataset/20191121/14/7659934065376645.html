<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2002321/trumpa-kar%C5%9F%C4%B1-birle%C5%9Fen-demokratlar-kendi-aralar%C4%B1nda-b%C3%B6l%C3%BCnm%C3%BC%C5%9F-durumda"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T14:00:00+00:00"/>
    <meta property="og:title" content="Trump'a karşı birleşen Demokratlar kendi aralarında bölünmüş durumda"/>
    <meta property="og:description" content="Demokrat adaylar dün bir televizyon kanalında katıldıkları açık oturumda ılımlılar ve ilerlemeciler olarak ikiye ayrıldı. Pete Buttigieg, kendisini ABD Başkanı Donald Trump’a oy veren seçmenleri cezbedebilecek kapsayıcı bir figür olarak sunmaya çalış"/>
  </head>
  <body>
    <article>
      <h1>Trump'a karşı birleşen Demokratlar kendi aralarında bölünmüş durumda</h1>
      <address>
        <time datetime="2019-11-21T14:00:00+00:00">21 Nov 2019, 14:00</time>
      </address>
      <p>Demokrat adaylar dün bir televizyon kanalında katıldıkları açık oturumda ılımlılar ve ilerlemeciler olarak ikiye ayrıldı. Pete Buttigieg, kendisini ABD Başkanı Donald Trump’a oy veren seçmenleri cezbedebilecek kapsayıcı bir figür olarak sunmaya çalıştı.<br/><br/>Buttigieg, ABD'nin eski Başkan Yardımcısı Joe Biden ile birlikte ılımlı bir tavır benimsedi. Biden anketlerde Trump’ı yenmesi en muhtemel aday olarak ön plana çıkıyor. Ancak son zamanlarda popülaritesindeki yükselişe rağmen 2020 seçimlerinde Cumhuriyetçi Devlet Başkanı'nı yenmek isteyen Demokratlar için kilit rol oynayacak siyah seçmenler arasında ilerleme kaydetmediğini kabul etti.<br/><br/>Konu Trump’ı devirmek olunca birleşen Demokrat kanadın önde gelen dört adayı dün katıldıkları açık oturumda farklılıklarını açık bir şekilde ortaya koydu. Biden ve Buttigieg, solcu senatörler Bernie Sanders ve Elizabeth Warren’ın programlarına eleştiride bulundular. ABD'nin eski Başkanı Barack Obama’nın Yardımcısı olarak görev yapan Joe Biden, “Demokratların büyük çoğunluğu şu anda Sanders ve Warren'ın çağrısını yaptığı gibi bir reformu desteklemiyor” dedi.<br/><br/>Warren ise ABD'lileri bir araya getirmenin en iyi yolunun sadece zenginler için değil, herkes için çalışan bir ülke oluşturmak olduğunu söyleyerek önerisini savundu.<br/><br/>Dün gerçekleştirilen açık oturuma ortak hedefleri 2020 yılının kasım ayında Trump’ı Beyaz Saray’dan çıkarmak olan Demokrat 17 adaydan 10’u katıldı.<br/><br/>Ancak üç Demokrat aday son aylarda büyük bir farkla rakiplerinin önünde geçti. RealClearPolitics tarafından açıklanan yaklaşık oranlara göre 77 yaşındaki Joe Biden oyların yüzde 30’unu, 70 yaşındaki Elizabeth Warren yüzde 18’ini, 78 yaşındaki Bernie Sanders ise yüzde 17’sini alıyor. <br/><br/>İlk eşcinsel aday olacak olan 37 yaşındaki Buttigieg ise oyların yalnızca yüzde 8'ini alarak dördüncü kaldı. Ancak kamuoyu yoklamalarına göre seçimlerde önemli rol oynayan ve 3 Şubat'ta ilk oyun kullanılacağı bölge olan Iowa'da ekim ayının sonundan bu yana hızlı bir yükseliş kaydetti. Diğer ilerleme kaydettiği seçim bölgesinin de Iowa’dan sonra 11 Şubat’ta oy kullanılacak olan New Hampshire olduğu belirtildi.</p>
    </article>
  </body>
</html>