<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-vsi-visotki-zalishayutsya-nebezpechnimi-dlya-prozhivannya-v-nih-lyudey"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T14:30:00+00:00"/>
    <meta property="og:title" content="У Кременчуці всі висотки залишаються небезпечними для проживання в них людей."/>
    <meta property="og:description" content="Дія однієї з програм вже завершена, а автодрабину для гасіння пожеж в 14-поверхівках так і не придбали."/>
  </head>
  <body>
    <article>
      <h1>У Кременчуці всі висотки залишаються небезпечними для проживання в них людей.</h1>
      <address>
        <time datetime="2019-11-21T14:30:00+00:00">21 Nov 2019, 14:30</time>
      </address>
      <p>
        <b>Дія однієї з програм вже завершена, а автодрабину для гасіння пожеж в 14-поверхівках так і не придбали.</b>
      </p>
      <p>На сесії Кременчуцької міської ради, яка запланована на 12 грудня, депутатам запропонують затвердити <a href="https://www.kremen.gov.ua/?view=projects-city-rada-archive&amp;session=199">Міську програму </a>розв’язання проблем протипожежного захисту житлових будинків підвищеної поверховості висотою понад 26,5 м у місті Кременчуці на 2020-2023 роки</p>
      <p>Проект міської програми розв’язання проблем протипожежного захисту житлових будинків підвищеної поверховості висотою понад 26,5 м у місті на 2020-2023 роки.</p>
      <p>У пояснювальній записці до проекту рішення нагадують, що термін дії попередньої міської програми, затвердженої рішенням міської ради в 2011році, закінчився.</p>
      <p>А ось питання, порушені в ній, залишились невирішеними, тому необхідно розробити нову Програму на 2020-2023 роки.</p>
      <blockquote><i> «За результатами перевірок встановлено, щодо системи протипожежного захисту в житлових будинках підвищеної поверховості: № 61/2 по проспекту Лесі Українки, № 76-а та  № 76 по вулиці Європейській, № 101 по провулку Героїв Бреста, № 3 квартал 101 (ОСББ «Гарпун-1»), № 66 по набережній Лейтенанта Дніпрова (ОСББ «Зоряна»), № 37 по проспекту Лесі Українки (ОСББ-83) та № 32 по вулиці Київській (ОСББ «ДРУЖНІЙ БУДИНОК № 32») знаходяться в непрацездатному стані та потребують заміни на нові»,</i> - такі дані перевірок, які робили фахівці Кременчуцького міськрайонного управління ДСНС.</blockquote>
      <p>Висновок був наступний: у зв’язку з невирішеністю питання придбання автомобільного колінчастого підіймача або автодрабини висотою підйому, що дозволяє проводити рятувальні роботи на висоті нижче чотирнадцятого поверху будинку, підрозділи пожежної охорони неспроможні ефективно здійснювати гасіння пожеж у житлових будинках підвищеної поверховості та рятувати людей.</p>
      <p>Нагадаємо,<b> <a href="https://kg.ua/news/kremenchucki-ryatuvalniki-prosyat-35-mln-grn-z-miskogo-byudzhetu-na-specavtomobil-z">Кременчуцькі рятувальники просять 35 млн грн з міського бюджету на спецавтомобіль з телескопічним підйомником і автодрабиною</a></b></p>
      <p>         </p>
      <p>Світлана Павленко</p>
      <p> </p>
    </article>
  </body>
</html>