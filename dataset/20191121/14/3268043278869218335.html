<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/bonus-mobili-premia-prestiti-arredamento/"/>
    <meta property="og:site_name" content="Trend Online"/>
    <meta property="article:published_time" content="2019-11-21T14:48:00+00:00"/>
    <meta property="og:title" content="Il “Bonus Mobili” premia i prestiti per arredamento"/>
    <meta property="og:description" content="La richiesta di prestiti per arredamento ha fatto un bel balzo in avanti quest’anno, arrivando a rappresentare il 16% del totale (un anno fa era il 13"/>
  </head>
  <body>
    <article>
      <h1>Il “Bonus Mobili” premia i prestiti per arredamento</h1>
      <h2>La richiesta di prestiti per arredamento ha fatto un bel balzo in avanti quest’anno, arrivando a rappresentare il 16% del totale (un anno fa era il 13,4%).</h2>
      <address><time datetime="2019-11-21T14:48:00+00:00">21 Nov 2019, 14:48</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Sarà stato l’effetto dell’estensione a tutto il 2019 (ora prolungato anche al 2020) del “<b>Bonus Mobili</b>”, ovvero della <b>possibilità di acquistare gli arredi con uno sconto fiscale del 50% a fronte di interventi di ristrutturazione iniziati nel 2018</b>. Sta di fatto che la richiesta di prestiti per arredamento ha fatto un bel balzo in avanti quest’anno, arrivando a rappresentare il 16% del totale (un anno fa era il 13,4%). È la terza finalità più richiesta dopo “ristrutturazione casa”, in calo al 20% dal 23,9% del 2018, e “auto usata”, salita al 19,6% dal precedente 19 per cento.</p>
      <p>È quanto emerge dal consueto Osservatorio Prestiti realizzato da <a href="https://www.prestitionline.it/">PrestitiOnline.it</a> e aggiornato allo scorso 31 ottobre. Rimangono invece stabili al 15,4% le richieste di prestiti per liquidità, mentre guadagnano terreno i finanziamenti per le auto nuove o a km 0 (7,6%) e quelli con finalità di consolidamento (7,5%). Un trend che trova conferma anche nella fotografica dell’erogato: meno ristrutturazione, più auto (nuova e usata) e arredamento.</p>
      <h3>Importi più bassi e per meno tempo</h3>
      <p>Continua <b>l’assestamento dell’importo medio, che a fine ottobre si è attestato a 10.654 euro</b>, contro gli 11.253 euro del primo semestre 2019 e il picco di 12.099 euro di fine 2018. In particolare, guardando lo spaccato delle richieste di prestiti per classi di importo, il 67,8% è rappresentato da finanziamenti che non superano i 10mila euro. Un dato in crescita sia rispetto ai primi sei mesi dell’anno (64,4%) sia rispetto alla fine del 2018 (59,7%).</p>
      <footer>
        <a href="https://www.trend-online.com/prp/bonus-mobili-premia-prestiti-arredamento/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>