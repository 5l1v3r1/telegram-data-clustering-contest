<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837024-z-8-grudnya-poyizd-kiyiv-rakhiv-robitime-zupinku-v-chernivtsyakh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T14:02:00+00:00"/>
    <meta property="og:title" content="З 8 грудня ще один поїзд робитиме зупинку в Чернівцях"/>
    <meta property="og:description" content="КИЇВ. 21 листопада. УНН. Укрзалізниця анонсувала, що починаючи з 8 грудня, поїзд №357/358 &quot;Київ – Рахів&quot; буде зупинятися у Чернівцях. Про це повідомляє …"/>
  </head>
  <body>
    <article>
      <h1>З 8 грудня ще один поїзд робитиме зупинку в Чернівцях</h1>
      <address><time datetime="2019-11-21T14:02:00+00:00">21 Nov 2019, 14:02</time> by <a rel="author">Наталія Рябцева</a></address>
      <p><b>КИЇВ. 21 листопада. УНН.</b> Укрзалізниця анонсувала, що починаючи з 8 грудня, поїзд №357/358 "Київ – Рахів" буде зупинятися у Чернівцях. Про це повідомляє <b>УНН</b> із посиланням на <a href="https://www.uz.gov.ua/press_center/up_to_date_topic/505772/">пресцентр "Укрзалізниці"</a>.</p>
      <p>"Укрзалізниця вдосконалює маршрути пасажирських поїздів. Починаючи з 8 грудня поїзд № 357/358 "Київ — Рахів" курсуватиме через Чернівці", - йдеться у повідомленні.</p>
      <p>Так, це вже третій поїзд, що з’єднає столицю України з Чернівцями.</p>
      <p>Зазначається, що завдяки новому маршруту поїзда №357/358 "Київ — Рахів" мешканці Черкас отримають пряме залізничне сполучення з гірськими курортами України. З Києва поїзд вирушатиме о 14:28 та прибуватиме до Рахова наступного дня о 09:22. У Чернівцях він робитиме зупинку о 04:20. Зворотно поїзд відправлятиметься об 11:18 та прибуватиме до столиці України наступного дня о 06:32, зупиняючись в Чернівцях о 17:15.</p>
      <p>Наразі з Києва до Чернівців курсують поїзди №7/8 та №117/118.</p>
      <p>Нагадаємо, в Україні <a href="https://www.unn.com.ua/uk/news/1836151-v-ukrayini-priznachili-6-dodatkovikh-poyizdiv-na-novorichni-ta-rizdvyani-svyata">призначили 6 додаткових поїздів </a>на новорічні та різдвяні свята.</p>
    </article>
  </body>
</html>