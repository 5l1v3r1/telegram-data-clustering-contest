<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/poklik_prashhuriv_v_merezhi_zyavivsya_ukrayinskiy_treyler_na_ekranizatsiyu_romanu_dzheka_londona_n1237297"/>
    <meta property="og:site_name" content="24 Канал"/>
    <meta property="article:published_time" content="2019-11-21T14:40:00+00:00"/>
    <meta property="og:title" content="&quot;Поклик пращурів&quot;: в мережі з'явився український трейлер на екранізацію роману Джека Лондона"/>
    <meta property="og:description" content="Легендарний однойменний роман &quot;Поклик пращурів&quot; Джека Лондона отримав дев'яту за рахунком екранізацію у вигляді повнометражного фільму. Перший український трейлер анімаційної картини днями з'явився на відеохостингу YouTube. Прем'єра фільму &quot;Поклик пращурів&quot; заланована на 20 лютого 2020 року."/>
  </head>
  <body>
    <article>
      <h1>"Поклик пращурів": в мережі з'явився український трейлер на екранізацію роману Джека Лондона</h1>
      <address><time datetime="2019-11-21T14:40:00+00:00">21 Nov 2019, 14:40</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Легендарний однойменний роман "Поклик пращурів" Джека Лондона отримав дев'яту за рахунком екранізацію у вигляді повнометражного фільму. Перший український трейлер анімаційної картини днями з'явився на відеохостингу YouTube. Прем'єра фільму "Поклик пращурів" заланована на 20 лютого 2020 року.</b>
      </p>
      <p>Світовий кінематограф не лише створює сучасні картини про супергероїв, але й екранізує стару-улюблену класику. Так, роман американського письменника Джека Лондона побачить світ у дев'ятій адаптації під однойменною назвою "Поклик пращурів".</p>
      <blockquote>Читайте також: <a href="https://24tv.ua/lifestyle/filmovi_dzhoker_2_buti_hoakin_feniks_pogodivsya_zigrati_golovnu_rol_u_drugiy_chastini_n1237183">Фільмові "Джокер 2" бути: Хоакін Фенікс погодився зіграти головну роль у другій частині</a></blockquote>
      <p>Зйомками фільму за мотивами твору 1903 року зайнялася студія 20th Century Fox. Режисером анімаційної пригодницької картини став триразовий номінант на Оскар Кріс Сандерс. А головні ролі у фільмі зіграли Гаррісон Форд, Карен Гіллан, Бредлі Вітфорд, Ден Стівенс, Жан Луїза Келлі та інші.</p>
      <p>У центрі сюжету постає розумна і добросердечна собака Бак. Він живе на ранчо в Каліфорнії у приємній родині. Однак його безтурботне і по-собачому щасливе життя йде шкереберть, коли злодії викрадають його від господарів і продають на Аляску. У той час в дикому та екзотичному Юконі цінувалися такі розумні та сильні собаки. Однак для Бака такі різкі зміни стали справжнім випробуванням. У зграї їздових псів він виконував різноманітну роботу, зокрема, доставляв пошту. Проте з часом він знайде своє місце в житті і стане єдиним господарем своєї долі.</p>
      <p><b>Прем'єра </b>фільму <b>"Поклик пращурів"</b> в Україні запланована на <b>20 лютого 2020 року</b>.</p>
      <p>
        <b>"Поклик пращурів": дивитися український трейлер онлайн</b>
      </p>
      <figure>
        <iframe src="https://www.youtube.com/embed/sw241PAYerI" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>