<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/21/news/violenza_sessuale_di_gruppo_sulla_moglie_arrestato_professionista_a_lecco-241575464/?ref=fbpr"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T14:38:00+00:00"/>
    <meta property="og:title" content="Violenza sessuale di gruppo sulla moglie e botte al figlio: arrestato professionista di Lecco"/>
    <meta property="og:description" content="L'uomo avrebbe messo in atto una vendetta nei confronti della moglie, da cui si stava separando, coinvolgendo nello stupro i suoi amici"/>
  </head>
  <body>
    <article>
      <h1>Violenza sessuale di gruppo sulla moglie e botte al figlio: arrestato professionista di Lecco</h1>
      <h2>L'uomo avrebbe messo in atto una vendetta nei confronti della moglie, da cui si stava separando, coinvolgendo nello stupro i suoi amici</h2>
      <address>
        <time datetime="2019-11-21T14:38:00+00:00">21 Nov 2019, 14:38</time>
      </address>
      <p>Ha stuprato la moglie con un gruppo di amici e picchiato il figlio, un bambino che frequenta le scuole elementari. Un uomo di 40 anni dell'Alto Lario è finito in carcere con l'accusa di violenza di gruppo sulla moglie dalla quale si stava separando. Gli uomini sospettati di essere stati con lui durante l’aggressione sono indagati. L'inchiesta è scattata dopo la denuncia della donna ai carabinieri. La Procura di Lecco, che ha coordinato le indagini, ha chiesto e ottenuto dal Gip del tribunale l'arresto del quarantenne, un professionista molto noto nella sua città, che ora è sotto sorveglianza nel carcere di Lecco. La donna, di origini straniere, avrebbe subito più volte la violenza di gruppo organizzata dal marito.<br/><br/>Oltre alla Procura di Lecco, sulla vicenda indagano i magistrati della Procura del tribunale dei minorenni visto il coinvolgimento del figlio della coppia che è già stato sentito dai carabinieri della locale stazione, confermando quanto accaduto tra le mura domestiche. Per tutti gli indagati l'accusa è violenza sessuale di gruppo, mentre il quarantenne finito in carcere è accusato anche di lesioni sul figlio. L'inchiesta è scattata dopo la denuncia della donna che si stava separando dal coniuge. L'uomo, un professionista molto noto nella sua città, avrebbe anche picchiato il figlio.</p>
    </article>
  </body>
</html>