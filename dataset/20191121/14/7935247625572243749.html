<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/volkswagenin-ceosundan-turkiye-aciklamasi-215839h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T14:39:00+00:00"/>
    <meta property="og:title" content="Volkswagen'in CEO'sundan Türkiye açıklaması"/>
    <meta property="og:description" content="Alman otomotiv devi Volkswagen’in CEO’su Herbert Diess, Barış Pınarı Harekatı nedeniyle Türkiye'ye fabrika açma planlarını erteleme kararını savundu."/>
  </head>
  <body>
    <article>
      <h1>Volkswagen'in CEO'sundan Türkiye açıklaması</h1>
      <h2>Alman otomotiv devi Volkswagen’in CEO’su Herbert Diess, Barış Pınarı Harekatı nedeniyle Türkiye'ye fabrika açma planlarını erteleme kararını savundu.</h2>
      <address>
        <time datetime="2019-11-21T14:39:00+00:00">21 Nov 2019, 14:39</time>
      </address>
      <p>Diess, Barış Pınarı Harekatı konusunda Alman hükümeti ve Avrupa Birliği'nin endişelerini paylaştıklarını belirtti.</p>
      <p>İngilizce kaleme aldığı "Küresel şirket olmanın anlamı" başlıklı yazısında Diess, Türkiye'nin büyük bir pazar ve  kendileri için uygun bir üretim noktası olduğuna dikkat çekti.</p>
      <p>Ancak buna rağmen son gelişmeler ışığında yeni fabrika açma kararlarını yıl sonuna kadar ertelediklerini hatırlattı. Herbert Diess, uluslararası hukuk ve insan haklarının sadece hükümetlerin sorumluluğunda olmadığının altını çizdi.</p>
      <p>Böyle düşünülmesi halinde piyasa ekonomisinin etik temelinin kaybedeceğini belirtti. Uluslararası ticaretin ve ekonomik ilişkilerin barış, refah ve özgürlükleri desteklemesi gerektiğinin altını çizdi.</p>
      <p>Bununla birlikte Diess, "Yaptırımlar korumacılığa yol açacak nitelik kazanmamalı" ifadesini kullandı. Otomobil fabrikası inşaa etmenin hükümetin varlığını garanti altına alma amacı gütmediğini, binlerce kişiye iş imkanı sağladığının altını çizdi.</p>
      <p>Türkiye'deki yeni fabrika açma kararlarını tamamen rafa kaldırmadıklarını hala gündemde olduğunu belirtti.</p>
    </article>
  </body>
</html>