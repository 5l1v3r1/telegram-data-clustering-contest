<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830073.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T14:47:00+00:00"/>
    <meta property="og:title" content="وزیر نیرو به روسیه رفت"/>
    <meta property="og:description" content="وزیر نیرو به همراه هیاتی از دستگاه‌های مختلف صبح امروز پنجشنبه وارد مسکو پایتخت روسیه شد."/>
  </head>
  <body>
    <article>
      <h1>وزیر نیرو به روسیه رفت</h1>
      <address>
        <time datetime="2019-11-21T14:47:00+00:00">21 Nov 2019, 14:47</time>
      </address>
      <p>وزیر نیرو به همراه هیاتی از دستگاه‌های مختلف صبح امروز پنجشنبه وارد مسکو پایتخت روسیه شد.</p>
      <p>«رضا اردکانیان» به عنوان رئیس ایرانی کمیسیون مشترک همکاریهای ایران و روسیه قرار است تا ساعاتی دیگر با الکساندر نوواک وزیر انرژی و رئیس روسی کمیسیون مشترک همکاریهای دو کشور  ملافات کند.</p>
      <p>در طی دیدارهای پیش‌بینی شده در این سفر مفاد مورد توافق در نتیجه پانزدهمین اجلاس کمیسیون مشترک دو کشور در حوزه‌های کشاورزی، بانکی، انرژی، صنعتی و فنی توسط اعضای هیات با همتایان خود  مورد پیگیری و میزان اجرایی شدن آنها مورد بحث و تبادل نظر قرار خواهد گرفت.</p>
      <p>وزیر نیروی ایران دیروز به خبرنگاران گفت که این سفر با هدف پیگیری اختصاص وام پنج میلیارد دلاری دولتی روسیه انجام می‌شود.</p>
      <p>به گفته وی، اختصاص این وام چند سال پیش در مجلس شورای اسلامی به تصویب رسیده بود و ابتدا دو طرح مهم نیروگاه یک هزار و ۴۰۰ مگاواتی سیریک در استان هرمزگان به ارزش ۱.۲ میلیارد دلار و برقی کردن راه آهن اینچه برون_گرمسار با اعتبار حدود یک میلیارد دلار را مدنظر داشت و مذاکرات آنها انجام و قراردادها نیز تنظیم و امضا شده بود.</p>
      <p>وزیرنیرو با بیان اینکه برخی کارهای آن باقی مانده بودکه در ماه های اخیر به اتمام رسید خاطرنشان کرد:برای باقی مانده وام تاسقف پنج میلیارد دلارنیز درطول یکسال گذشته پیگیری‌های زیادی صورت گرفت که در نتیجه این پیگیری ها دو هفته قبل طرح های پیشنهادی ما مورد تایید قرار گرفت و هیات دولت در جلسه قبل آنها را به تصویب رساند.</p>
    </article>
  </body>
</html>