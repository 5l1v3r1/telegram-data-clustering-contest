<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/xiaomi-ce-2020-godine-lansirati-najmanje-deset-5g-telefona/"/>
    <meta property="og:site_name" content="PC Press"/>
    <meta property="article:published_time" content="2019-11-21T14:55:57+00:00"/>
    <meta property="og:title" content="Xiaomi će 2020. godine lansirati najmanje deset 5G telefona"/>
    <meta property="og:description" content="Xiaomi planira da sledeće godine pokrije celokupnu cenovnu gamu telefona sa 5G modelima. Time bi 5G telefoni postali jednako pristupačni i uobičajeni kao što su danas 4G modeli. Ovu vest objavio je…"/>
  </head>
  <body>
    <article>
      <h1>Xiaomi će 2020. godine lansirati najmanje deset 5G telefona</h1>
      <address><time datetime="2019-11-21T14:55:57+00:00">21 Nov 2019, 14:55</time> by <a rel="author" href="https://pcpress.rs/author/bbubanja/" target="_blank">Branislav Bubanja</a></address>
      <p><b>Xiaomi planira da sledeće godine pokrije celokupnu cenovnu gamu telefona sa 5G modelima</b>. Time bi 5G telefoni postali jednako pristupačni i uobičajeni kao što su danas 4G modeli. Ovu vest objavio je Lei Jun, osnivač Xiaomi-a, na kompanijskoj developer konferenciji koja je upravo održana u Pekingu. U prvoj polovini 2020. godine, svi telefoni iz srednjeg i visokog cenovnog ranga imaće podršku za 5G tehnologiju, dok će ostali (jeftiniji) modeli biti dostupni do kraja sledeće godine.</p>
      <figure>
        <img src="https://i0.wp.com/pcpress.rs/wp-content/uploads/2019/11/xiaomi.jpg"/>
      </figure>
      <p>Iako je ova kompanija predstavila svoj prvi 5G telefon čak i pre nego što je počela zvanična komercijalizacije 5G mreže u Kini, <b>Lei smatra da će potražnja za 5G modelima porasti tek kada dovoljno korisnika bude spremno da svoje postojeće uređaje zameni sa 5G telefonima</b>. A to će se desiti tek kada ti telefoni budu pristupačniji korisnicima.</p>
      <p>Početkom ovog meseca, tri državna kineska operatera su predstavili slične 5G ponude za lokalne korisnike, ali je podrška još uvek ograničena na najveće kineske gradove. Takođe, prodaja 5G telefona je za sada marginalna, s obzirom da su tokom avgusta ovi telefoni činili tek 0.7 odsto ukupne prodaje tokom tog meseca (219.000 naspram 30.8 miliona)</p>
      <related>
        <a href="https://pcpress.rs/xiaomi-potvrdio-mi-9-pro-i-mi-mix-4-stizu-24-septembra/"/>
      </related>
      <p><b>Xiaomi je najavio da će u decembru predstaviti svoj prvi 5G telefon koji podržava i standalone (SA) i non-standalone (NSA) mreže</b>, ali su to isto najavili i njegovi konkurenti (Oppo i Vivo). Ipak, prvi telefon koji će podržavati obe mreže biće Honor V30, zasnovan na Huawei-jevom Kirin čipu. Njegovo lansiranje zakazano je za sledeću nedelju, takođe u Pekingu.</p>
      <p>Izvor: <a href="https://pcpress.rs/PCout/?url=https://www.zdnet.com/article/xiaomi-to-launch-at-least-10-5g-smartphones-in-2020/">ZDNet</a></p>
      <p>Tagovi: <a href="https://pcpress.rs/tag/5g/">5G</a>, <a href="https://pcpress.rs/tag/5g-telefoni/">5g telefoni</a>, <a href="https://pcpress.rs/tag/honor-v30/">honor v30</a>, <a href="https://pcpress.rs/tag/kina-oppo/">kina. oppo</a>, <a href="https://pcpress.rs/tag/vivo/">Vivo</a>, <a href="https://pcpress.rs/tag/xiaomi/">Xiaomi</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/sve-o-5g-tehnologiji-u-petoj-brzini/"/>
        <a href="https://pcpress.rs/5g-telefoni-stizu-naredne-godine/"/>
        <a href="https://pcpress.rs/intel-donosi-novi-8160-5g-modem-sledece-godine/"/>
      </related>
    </article>
  </body>
</html>