<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23505290-fsb-sustine-rusia-nu-furat-toaletele-navele-returnate-ucrainei.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T14:32:00+00:00"/>
    <meta property="og:title" content="FSB susține că Rusia nu a furat toaletele de pe navele returnate Ucrainei"/>
    <meta property="og:description" content="Rusia nu a luat toaletele de pe cele trei nave ucrainene înainte să le returneze, săptămâna aceasta, a susținut joi Serviciul Federal de Securitate (FSB), citat de Moscow Times."/>
  </head>
  <body>
    <article>
      <h1>FSB susține că Rusia nu a furat toaletele de pe navele returnate Ucrainei</h1>
      <address><time datetime="2019-11-21T14:32:00+00:00">21 Nov 2019, 14:32</time> by <a rel="author">G.S.</a></address>
      <p><b>Rusia nu a luat toaletele de pe cele trei nave ucrainene înainte să le returneze, săptămâna aceasta, a susținut joi Serviciul Federal de Securitate (FSB), citat de <a href="https://www.themoscowtimes.com/2019/11/21/russia-denies-it-stole-toilets-from-returned-ukrainian-ships-a68266">Moscow Times. </a><br/></b><br/>Reacția FSB vine după ce șeful marinei ucrainene a spus că rușii ”au luat lămpi, prize și toalete” de pe cele două mici vase blindate și dotate cu artilerie pe care le-au reținut timp de un an. Președintele ucrainean Volodimir Zelenski a declarat că va cere Moscovei să returneze echipamentele lipsă. <br/><br/>”Dacă Ucraina a reușit să strice navele și instalațiile din toalete când au trecut pe lângă coasta Crimeei până la Ochakiv, asta e problema Ucrainei”, a spus FSB, potrivit Interfax. <br/><br/>FSB a publicat și un<a href="https://tass.ru/politika/7169121"> clip video</a> cu remorcherul Yanu Kapu și cu navele de luptă Berdyansk și Nikopol, spunând că filmarea a fost făcută în timpul returnării lor. În clip se vede o toaletă intactă la bordul uneia dintre nave. <br/><br/>Cele trei nave au fost sechestrate pe 25 noiembrie 2018, când garda de coastă rusă a deschis focul asupra acestora în strâmtoarea Kerci pentru o pretinsă intrare neautorizată în apele teritoriale ruseşti, Ucraina acuzând atunci Rusia de o nouă agresiune.</p>
    </article>
  </body>
</html>