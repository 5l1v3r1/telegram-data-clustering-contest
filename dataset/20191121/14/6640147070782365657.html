<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/corsair-icue-arriva-su-macos/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T14:45:00+00:00"/>
    <meta property="og:title" content="Corsair iCUE arriva su macOS | Tom's Hardware"/>
    <meta property="og:description" content="Corsair ha annunciato l'arrivo del software iCUE su macOS. Il software consente di personalizzare funzionalità ed estetica delle periferiche Corsair."/>
  </head>
  <body>
    <article>
      <h1>Corsair iCUE arriva su macOS | Tom's Hardware</h1>
      <address>
        <time datetime="2019-11-21T14:45:00+00:00">21 Nov 2019, 14:45</time>
      </address>
      <p><b>Corsair</b> ha annunciato che il software <b>iCUE</b> è ora disponibile per <b>macOS. </b>Da oggi anche gli utenti Apple hanno quindi la possibilità di <b>sfruttare il pieno potenziale di mouse, tastiere, cuffie e altri prodotti Corsair compatibili.</b></p>
      <p>Scaricabile gratuitamente, iCUE consente la<b> totale personalizzazione delle proprie periferiche</b>, accrescendo la produttività, migliorando le prestazioni di gioco e tanto altro ancora. iCUE per macOS offre supporto completo a tutte le tastiere, i mouse, le cuffie e gli accessori Corsair RGB, inclusi la tastiera meccanica K70 RGB MK.2 (<a href="https://toms.it/o0sIn">Amazon</a>) e il mouse gaming ottico M65 RGB Elite (<a href="https://toms.it/QKCub">Amazon</a>).</p>
      <figure>
        <img src="https://www.tomshw.it/images/images/2019/11/corsair-icue-macos-64375.jpg"/>
      </figure>
      <p>Corsair iCUE per macOS è inoltre certificato per supportare tutte le cuffie con microfono Corsair attualmente disponibili, inclusa la nuova cuffia <a href="https://www.tomshw.it/hardware/recensione-corsair-virtuoso-rgb-wireless-se/">Virtuoso RGB Wireless</a>, oltre ad accessori quali il mouse pad MM800 RGB Polaris RGB e il supporto premium ST100 RGB.</p>
      <p>L’interfaccia di iCUE permette di<b> collegare tra loro tutti i prodotti Corsair</b>, consentendo di regolare in modo rapido e semplice le rispettive impostazioni. Le tastiere e i mouse Corsair sono completamente programmabili con <b>macro o rimappature di tasti</b>, consentendovi di specificare singole azioni ad ogni click o pressione, da collegamenti immediati a stringhe di comandi complessi.</p>
      <p>iCUE consente d’intervenire sulla sensibilità del mouse a seconda delle vostre preferenze, fino ai singoli intervalli DPI, oppure modificare le impostazioni dell’equalizzatore della cuffia per creare la l’esperienza di ascolto ideale. iCUE è anche in grado di <b>memorizzare le impostazioni come profili modificabili al volo o avviabili automaticamente con i vostri programmi preferiti.</b></p>
      <p>Per quanto riguarda<b> l’illuminazione RGB</b> potete scegliere tra decine di schemi ed effetti di illuminazione preimpostati o creare profili personalizzati di illuminazione multi-livello, il tutto sincronizzabile su tutti i dispositivi compatibili con iCUE.</p>
    </article>
  </body>
</html>