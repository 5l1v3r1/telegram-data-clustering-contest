<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/novi-dronovi-lansiranje-iz-topa/"/>
    <meta property="og:site_name" content="PC Press"/>
    <meta property="article:published_time" content="2019-11-21T14:31:02+00:00"/>
    <meta property="og:title" content="Novi dronovi: Lansiranje “iz topa”"/>
    <meta property="og:description" content="Već neko vreme je jasno da su dronovi korisne naprave, a da bi ostvarile svoj puni potencijal potrebno je da se, naravno, nađu u vazduhu. Lansiranje nije uvek jednostavno, a posebno u gradskim uslo…"/>
  </head>
  <body>
    <article>
      <h1>Novi dronovi: Lansiranje “iz topa”</h1>
      <address><time datetime="2019-11-21T14:31:02+00:00">21 Nov 2019, 14:31</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Već neko vreme je jasno da su <a href="https://pcpress.rs/tag/dronovi/">dronovi</a> korisne naprave, a da bi ostvarile svoj puni potencijal potrebno je da se, naravno, nađu u vazduhu. <b>Lansiranje nije uvek jednostavno</b>, a posebno u gradskim uslovima gde je gužva, te u vetrovitim situacijama. Grupa naučnika sa Caltech univerziteta je u saradnji sa ekspertima iz NASA-e odlučila da <a href="https://pcpress.rs/PCout/?url=https://arxiv.org/pdf/1911.05639.pdf">potraži rešenje</a> za ovaj problem, a rezultat je došao u neočekivanom obliku.</p>
      <figure>
        <img src="https://i0.wp.com/pcpress.rs/wp-content/uploads/2019/11/dron.jpg"/>
      </figure>
      <p>Naime, rešenje podrazumeva <b>dron koji se ispaljuje iz “topa”</b>, a sistem je dobio ime <b>SQUID</b> – skraćeno od Streamlined Quick Unfolding Investigation Drone. Dron meri 27 centimetara u dužinu i teži samo 530 grama, te ima <b>četiri propelera koji se rasklapaju za deseti deo sekunde</b> od kada se dron nađe u vazduhu. Za lansiranje je poslužio „top“ koji je zapravo prilagođena verzija pneumatske mašine koja se koristi za ispaljivanje bejzbol loptica tokom treninga. Mašina za lansiranje omogućava <b>početnu brzinu od oko 56 kilometara na sat</b>, a rotori se otvaraju 200 milisekundi od ispaljivanja, tako da je dron <b>stabilan za manje od jedne sekunde</b>.</p>
      <related>
        <a href="https://pcpress.rs/aeronext-leteca-gondola-komforan-transport-dronom/"/>
      </related>
      <figure>
        <iframe src="https://www.youtube.com/embed/sQuKJfllyRM" width="800" height="450" data-service="Youtube" scrolling="no"/>
      </figure>
      <p>Ovakav način lansiranja ima mnoge prednosti u odnosnu na tradicionalne metode, pa pored veće startne brzine ovaj dron ima i bolju fleksibilnost. Ovaj sistem bi najpre mogao da se primenjuje <b>u kriznim situacijama i u okviru hitnih službi gde se traži brza reakcija</b>.</p>
      <figure>
        <img src="https://i1.wp.com/pcpress.rs/wp-content/uploads/2019/11/dronovi.jpg"/>
      </figure>
      <p>Izvor: <a href="https://pcpress.rs/PCout/?url=https://www.theverge.com/2019/11/21/20975628/ballistic-drone-launch-caltech-nasa-jpl-squid-pneumatic">The Verge</a></p>
      <p>Tagovi: <a href="https://pcpress.rs/tag/dron/">dron</a>, <a href="https://pcpress.rs/tag/dronovi/">dronovi</a>, <a href="https://pcpress.rs/tag/squid/">SQUID</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/cebit-gadzeti-hibridni-dron/"/>
        <a href="https://pcpress.rs/autonomni-dronovi-udaljuju-ptice-od-aviona/"/>
        <a href="https://pcpress.rs/ruski-model-za-uterivanje-straha-sacmara-za-lov-na-dronove/"/>
      </related>
    </article>
  </body>
</html>