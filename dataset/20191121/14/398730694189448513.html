<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/man-far-17-ars-fangelse-for-trollhattanmord/"/>
    <meta property="og:site_name" content="DN.SE"/>
    <meta property="article:published_time" content="2019-11-21T14:03:03+00:00"/>
    <meta property="og:title" content="Man får 17 års fängelse för Trollhättanmord"/>
    <meta property="og:description" content="En man i 30-årsåldern döms till 17 års fängelse för att ha huggit ihjäl en man i en lägenhet i Trollhättan i våras."/>
  </head>
  <body>
    <article>
      <h1>Man får 17 års fängelse för Trollhättanmord</h1>
      <address><time datetime="2019-11-21T14:03:03+00:00">21 Nov 2019, 14:03</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>En man i 30-årsåldern döms till 17 års fängelse för att ha huggit ihjäl en man i en lägenhet i Trollhättan i våras, rapporterar flera medier.</b>
      </p>
      <p>Händelsen uppdagades i mitten av mars sedan polisen larmats till en lägenhet där en man i 40-årsåldern fått ett större antal huggskador av någon sorts vasst föremål. Mannens liv gick inte att rädda och senare åtalades den nu dömde mannen, misstänkt för mord.</p>
      <p>Åklagaren yrkade på livstids fängelse, men Vänersborgs tingsrätt väljer att döma honom till 17 års fängelse. Mannen har hela tiden nekat till brott.</p>
    </article>
  </body>
</html>