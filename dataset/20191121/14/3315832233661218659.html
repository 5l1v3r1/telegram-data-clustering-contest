<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a02f4d196635db14/mutarea-carierei-pentru-mauricio-pochettino-demis-de-tottenham-si-a-gasit-deja-o-super-echipa.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T14:10:03+00:00"/>
    <meta property="og:title" content="Mutarea carierei pentru Mauricio Pochettino! Demis de Tottenham, și-a găsit deja o super-echipă"/>
    <meta property="og:description" content="Mauricio Pochettino (47 de ani) s-a despărțit de Tottenham după un mandat de cinci ani și jumătate. Locul său pe banca londonezilor a fost luat de Jose Mourinho, însă se pare că tehnicianul argentinian și-ar fi găsit deja o super-echipă!"/>
  </head>
  <body>
    <article>
      <h1>Mutarea carierei pentru Mauricio Pochettino! Demis de Tottenham, și-a găsit deja o super-echipă</h1>
      <address><time datetime="2019-11-21T14:10:03+00:00">21 Nov 2019, 14:10</time> by <a rel="author">Jurnal.md</a></address>
      <p>
        <b>Mauricio Pochettino (47 de ani) s-a despărțit de Tottenham după un mandat de cinci ani și jumătate. Locul său pe banca londonezilor a fost luat de Jose Mourinho, însă se pare că tehnicianul argentinian și-ar fi găsit deja o super-echipă!</b>
      </p>
      <p>Se pare că Pochettino o va prelua pe campioana Germaniei, Bayern Munchen, începând cu finalul actualului sezon.</p>
      <p>Cei de la Bild scriu că Pochettino va fi cel care va pregăti echipa în sezonul 2020/2021, iar, până atunci, Hansi Flick va fi antrenor interimar.</p>
      <p>Mauricio Pochettino a fost demis de către oficialii celor de la Tottenham. După cinci ani și jumătate pe banca celor de la Spurs, și la 6 luni de la finala Ligii Campionilor, pierdută în fața lui Liverpool, argentinianul a fost obligat să plece.</p>
      <p>Oficialii celor de la Tottenham au anunțat despărțirea de Pochettino pe site-ul clubului, printr-un comunicat în care au inserat și motivele acestei decizii.</p>
      <p>"Clubul anunță astăzi că Mauricio Pochettino și staff-ul sau au fost demiși din funcție. Rezultatele din competiția internă, de la sfârșitul sezonului trecut, până la începutul actualului sezon au fost dezamăgitoare.</p>
      <p>Mauricio și staff-ul sau vor face parte din istoria clubului, însă avem nevoie să ne reenergizăm și să le oferim suporterilor un sezon pozitiv”, este mesajul oficial al celor de la Tottenham.</p>
    </article>
  </body>
</html>