<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/3-mitai-kuriais-zmones-vadovaujasi-drekindami-ir-valydami-namu-ora-1751593/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T14:55:00+00:00"/>
    <meta property="og:title" content="3 mitai, kuriais žmonės vadovaujasi drėkindami ir valydami namų orą"/>
    <meta property="og:description" content="Reklama"/>
  </head>
  <body>
    <article>
      <h1>3 mitai, kuriais žmonės vadovaujasi drėkindami ir valydami namų orą</h1>
      <address><time datetime="2019-11-21T14:55:00+00:00">21 Nov 2019, 14:55</time> by <a rel="author">Headline</a></address>
      <p>Reklama</p>
      <p>
        <b>Sausas ir užterštas oras patalpose – viena iš pagrindinių priežasčių dėl kurių paūmėja alergijos, o šaltuoju sezono metu – plinta virusai ir bakterijos. Deja, labai maža dalis žmonių žino, kaip tinkamai spręsti šią problemą. Remiantis Baltijos šalyse atliktu tyrimu</b>
        <b>*</b>
        <b>net </b>
        <b>50 </b>
        <b>proc. respondentų vis dar tiki populiariais mitais, kurie nėra veiksmingi. Kokie </b>
        <b>3 mitai</b>
        <b>populiariausi tarp Baltijos šalių gyventojų ir kaip ištikrųjų reikėtų drėkinti ir valyti orą patalpose?</b>
      </p>
      <p>Daugiau nei 70 proc. dalyvavusių apklausoje respondentų iš trijų Baltijos šalių sutinka, jog sausas ir užterštas patalpų oras stipriai paveikia jų sveikatą, sutrikdo miego ritmą. Labiausiai sauso oro padariniai jaučiami dėl išsausėjusios gleivinės bei perštinčios ir skaudančios gerklės. Tai pastebėjo 71 proc. latvių, 80 proc. lietuvių ir 87 proc. estų. Medikai teigia, jog laiku nenustačius šių simptomų sukėlėjų, maži negalavimai gali peraugti į kur kas rimtesnes ūmines ligas ar alergijas, kurios žmogų kankins periodiškai.</p>
      <p>Didžiausia problema yra ta, jog žmonės vis dar neturi pakankamai informacijos šiuo klausimu, o sauso ir užteršto oro problemą namuose yra linkę spręsti pasitelkdami į pagalbą liaudiškus metodus. Dažniausiai tokius patalpų drėkinimo ir valymo būdus renkasi moterys, tokių net 51 proc.</p>
      <p>
        <b>MITAS NR. </b>
        <b>1. Oro drėkinimas su dubeniu vandens</b>
      </p>
      <p>Vienas iš populiariausių ir dažniausiai praktikoje naudojamų būdų drėkinti namų patalpas – vandens dubuo paliekamas ant radiatoriaus. Taip namus drėkindavo mūsų tėvai, todėl natūralu, jog toks pasirinkimas vis dar dažnas ir šiandien. Deja, tai nėra pats veiksmingiausias būdas. Pirmiausia, tai drėkinant orą namų sąlygomis, išskiriamas tik labai nedidelis kiekis drėgmės, kuri labai lėtai pasklinda tik tam tikroje namų dalyje – dažniausiai aplink langą. Nuolat laikant dubenį su vandeniu ant karšto radiatoriaus vanduo užsistovi, o dubuo pradeda kalkėti.</p>
      <p>
        <b>MITAS NR. </b>
        <b>2. </b>
        <b>Orą valyti patikima augalams</b>
      </p>
      <p>Reklama</p>
      <p>Nors augalai išties gerai valo namų orą, tačiau jeigu patalpose oras yra itin sausas – augalai pradės greitai džiūti, jų lapai pagels, o žemė bus nuolat sausa. Tuomet žmonės yra linkę pradėti juos dažniau laistyti ir taip gana greitai supūdo augalą. Todėl oro valymas naudojant kambarinius augalus gali būti veiksnus tik tuomet, kai patalpose yra normalus drėgmės kiekis (40-60 proc.). Be to, jeigu oras yra itin sausas ir pilnas dulkių – jo augalai efektyviai neišvalys. Kambariniai augalai gali tarnauti tik kaip papildoma valymo ir švaraus oro palaikymo priemonė.</p>
      <p>
        <b>MITAS NR. 3.</b>
        <b>Drabužių džiovinimas namuose</b>
      </p>
      <p>Nuo senų laikų yra manoma, jog sausas patalpas itin lengva sudrėkinti namuose džiovinant skalbinius, arba bent jau padžiaunant drėgnas užuolaidas kambaryje. Deja, šis būdas gali būti veiksmingas tik kelioms valandoms, kol drabužiai išdžiūva. Be to, tokiu būdu drėkinant patalpas jūs negalėsite reguliuoti drėgmės kiekio ir išsiskyrimo, todėl laikui bėgant tokie metodai gali baigtis blogai: pradeda rastis pelėsis, kuris yra itin sunkiai panaikinamas ir sukelia rimtų sveikatos problemų. Pelėsis sukelia egzemą, astmą, bronchitą, stomatitą ir migreną.</p>
      <p>
        <b>Tinkamas ir efektyvus būdas drėkinti patalpas</b>
      </p>
      <p>Daugiau nei 70 proc. respondentų Baltijos šalyse teigia, jog jiems nepakanka informacijos apie neigiamą sauso ir užteršto oro poveikį sveikatai, taip pat jie neturi pakankamai žinių, kaip spręsti šią problemą.</p>
      <p>Pirmiausia, ką reikėtų padaryti – išsimatuoti patalpų drėgmę, kad tiksliai žinotumėte situaciją. Specialus drėgmės matuoklis namuose turi būti nuolat, tokiu būdu visada žinosite, koks drėgmės kiekis yra kambariuose.</p>
      <p>Reklama</p>
      <p>Taip pat labai svarbu reguliariai vėdinti patalpas, tam, kad kambariuose vyktų nuolatinė oro cirkuliacija. Į visus aspektus labai svarbu atsižvelgti ir jeigu auginate mažus vaikus, kadangi jie yra žymiai jautresni sausam ir užterštam orui, todėl jie atsiduria padidintos rizikos zonoje ir virusinės ligos bei kvėpavimo takų alergijos jiems gresia kur kas labiau nei suaugusiems.</p>
      <p>Geriausias ir efektyviausias būdas norint tinkamai išvalyti ir sudrėkinti patalpų orą – oro drėkintuvai ir valytuvai. Jie greitai reaguoja į oro pokyčius ir nuolatos palaiko tinkamą drėgmės kiekį. Deja, technologijų bendrovės „Philips“ atlikto tyrimo duomenimis net 53 proc. lietuvių sako, jog netikrina ir nematuoja savo patalpų oro kokybės bei drėgmės lygio. Tik mažuma apklaustųjų atsakė, jog namų drėkinimui ir drėgmės matavimui jie naudoja specialius prietaisus – 24 proc. lietuvių ir 16 proc. latvių bei estų. Oro valymo įrenginius naudoja dar mažiau apklaustųjų – 6 proc. latvių, 8 proc. lietuvių ir 7 proc. estų.</p>
      <p>Svarbiausia – stebėti savo sveikatos pokyčius. Ne kiekvienas peršalimas gali reikšti, jog jūsų patalpų oras yra pernelyg sausas ar nešvarus, tačiau jeigu tai kartojasi nuolat – būtina išsimatuoti drėgmę patalpose ir imtis tinkamų veiksmų.</p>
    </article>
  </body>
</html>