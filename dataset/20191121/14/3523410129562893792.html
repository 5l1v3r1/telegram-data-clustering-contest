<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641184/%D8%AF%D8%B1%D9%85%D8%A7%D9%86-%D8%AA%DB%8C%D8%B1%DA%AF%DB%8C-%D8%B2%D8%A7%D9%86%D9%88%E2%80%8C-%D9%88-%D8%A2%D8%B1%D9%86%D8%AC-%D8%A8%D8%A7-%D8%B7%D8%A8-%D8%B3%D9%86%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T14:17:00+00:00"/>
    <meta property="og:title" content="درمان تیرگی زانو‌ و آرنج با طب سنتی"/>
    <meta property="og:description" content="یک محقق طب سنتی گفت: تیرگی نواحی زانو و آرنج ممکن است در اثر مشکلات هورمونی و سندروم آدیسون باشد که قابل درمان است."/>
  </head>
  <body>
    <article>
      <h1>
        <a href="https://www.bultannews.com/fa/news/641184/%D8%AF%D8%B1%D9%85%D8%A7%D9%86-%D8%AA%DB%8C%D8%B1%DA%AF%DB%8C-%D8%B2%D8%A7%D9%86%D9%88%E2%80%8C-%D9%88-%D8%A2%D8%B1%D9%86%D8%AC-%D8%A8%D8%A7-%D8%B7%D8%A8-%D8%B3%D9%86%D8%AA%DB%8C">درمان تیرگی زانو‌ و آرنج با طب سنتی</a>
      </h1>
      <h2>یک محقق طب سنتی گفت: تیرگی نواحی زانو و آرنج ممکن است در اثر مشکلات هورمونی و سندروم آدیسون باشد که قابل درمان است.</h2>
      <address><time datetime="2019-11-21T14:17:00+00:00">21 Nov 2019, 14:17</time> by <a rel="author">بولتن نیوز | bultannews.com</a></address>
      <p>حیدر عظمایی درباره تیرگی زانو‌ها و آرنج‌ها اظهار کرد: برای تیرگی زانو‌ها و آرنج‌ها عوامل خاصی وجود دارند که می‌توانند موجب تیرگی شوند، مانند: رعایت نکردن بهداشت فردی، انباشته شدن سلول‌های مرده پوست روی هم، قرار گرفتن پوست درمعرض آفتاب و حتی عوامل‌ ژنتیکی چون خشکی پوست، چاقی، اصطکاک بیش از حد آن نواحی، افزایش رنگدانه‌های پوستی و عوارض دارو‌های شیمیایی.</p>
      <p>وی افزود: عوامل دیگری که می‌توانند موجب تیرگی نواحی‌ بدن مانند زانو و آرنج شوند مانند مشکلات هورمونی، سندروم آدیسون هستند.</p>
      <p>عظمایی بیان کرد: برای درمان این نوع تیرگی‌ها ابتدا می‌توان به متخصص طب سنتی مراجعه کرد و با توجه به طبع و مزاج فرد، آن را درمان کرد. البته اگر این تیرگی‌ها شدید باشد و تمام نواحی بدن را درگیر کرده باشند بهتر است درمان‌های جدی‌تری صورت گیرد و شناسایی بیماری‌هایی را که موجب آنها می‌شوند در نظر بگیریم.</p>
      <p>این محقق و پژوهشگر طب سنتی اظهار کرد: به طور کلی درمان‌هایی وجود دارند که می‌توان با استفاده از آنها به راحتی از این نوع تیرگی‌ها نجات یابیم، البته باید پاکسازی طبعی و مزاجی انجام شود و در کنار آنها درمان‌های خانگی صورت گیرد.</p>
      <p>وی تصریح کرد: یکی از ترکیباتی که می‌توان از آن به عنوان رفع تیرگی استفاده کرد مخلوط زردچوبه همراه شیر و کمی عسل است که می‌توان آنها را با هم ترکیب کرد و روی نواحی تیره قرار داد. بعد از ۵ الی ۱۰ دقیقه باید آن ناحیه را شست. همچنین می‌توان از ماسک آب نخود خام با مقداری ماست و لیموترش تازه برای نواحی تیره استفاده کرد و در مواقع لزوم از آن استفاده کرد.</p>
      <p>عظمای تصریح کرد: ترکیب دیگری که می‌تواند موثر باشد مخلوط کردن لیمو ترش تازه همراه زردچوبه و خیار رنده شده است.</p>
      <p>این محقق و پژوهشگر طب سنتی ادامه داد: ترکیب دیگری که می‌تواند بسیار موثر واقع شود سرکه سیب به همراه ماست و لیمو ترش است که البته هر کدام آنها به تنهایی می‌توانند تاثیرگذار باشند، اما ترکیب قوی سرکه سیب به همراه ماست می‌تواند لایه‌بردار خوبی باشد.</p>
      <p>وی یادآوری کرد: یکی از ترکیبات خوب، روغن نارگیل و روغم بادام هستند که می‌توان با هم ترکیب کرد و روی نواحی زانو و آرنج که تیره شده‌اند قرار داد و پس از چند روز که آن نواحی به خوبی نرم شدند می‌توان با سنگ پا به آرامی آنها را از بین برد تا سلول‌های مرده پوست در اثر کشیده شدن سنگ پا از پوست جدا شده و لایه‌برداری صورت گیرد.</p>
      <p>عظمایی بیان کرد: یکی دیگر از ترکیبات مفید مخلوط کردن جوش شیرین و شیر است که می‌توان به یک اندازه، آنها را ترکیب کرد و روی نواحی تیره پوست گذاشت و پس از ۵ دقیقه شست‌وشو کرد.</p>
    </article>
  </body>
</html>