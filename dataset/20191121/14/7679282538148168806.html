<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-ecil-recruitment-2019-for-technical-officer-technical-asst-junior-artisan-28-posts-2861664.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T14:57:49+00:00"/>
    <meta property="og:title" content="ECIL Recruitment 2019: टेक्निकल ऑफिसर के 28 पदों पर भर्तियां"/>
    <meta property="og:description" content="इलेक्ट्रॉनिक्स कॉरपोरेशन ऑफ इंडिया लिमिटेड (ईसीआईएल) ने टेक्निकल ऑफिसर के पदों को भरने के लिए आवेदन आमंत्रित किए हैं। इसके तहत कुल 28 पदों पर नियुक्तियां की जाएंगी। इन पदों पर भर्तियां अनुबंध के आधार..."/>
  </head>
  <body>
    <article>
      <h1>ECIL Recruitment 2019: टेक्निकल ऑफिसर के 28 पदों पर भर्तियां</h1>
      <address><time datetime="2019-11-21T14:57:49+00:00">21 Nov 2019, 14:57</time> by <a rel="author">हिन्दुस्तान टीम,नई दिल्ली</a></address>
      <p>इलेक्ट्रॉनिक्स कॉरपोरेशन ऑफ इंडिया लिमिटेड (ईसीआईएल) ने टेक्निकल ऑफिसर के पदों को भरने के लिए आवेदन आमंत्रित किए हैं। इसके तहत कुल 28 पदों पर नियुक्तियां की जाएंगी। इन पदों पर भर्तियां अनुबंध के आधार पर होंगी। जिसे आवश्यकता अनुसार उम्मीदवार के कार्य प्रदर्शन के आधार पर बढ़ाया जा सकता है। इन पदों के लिए उम्मीदवारों को ऑनलाइन आवेदन करना होगा। आवेदन करने की अंतिम तिथि 30 नवंबर 2019 है। रिक्त पदों, योग्यता और आवेदन प्रक्रिया से जुड़ी अधिक जानकारी के लिए आगे पढ़ें।</p>
      <p><b>टेक्निकल ऑफिसर, पद : 28 (अनारक्षित-15)<br/>(कैटेगरी के अनुसार रिक्तियों का वर्गीकरण)</b><br/>कैटेगरी-1, पद : 06<br/>कैटेगरी-2, पद : 04<br/>कैटेगरी-3, पद : 06<br/>कैटेगरी-4, पद : 01<br/>कैटेगरी-5, पद : 04<br/>कैटेगरी-6, पद : 01<br/>कैटेगरी-7, पद : 01<br/>कैटेगरी-8, पद : 03<br/>कैटेगरी-9, पद : 02</p>
      <p><b>योग्यता :</b> मान्यता प्राप्त यूनिवर्सिटी या संस्थान से प्रथम श्रेणी के साथ इलेक्ट्रॉनिक्स एंड कम्युनिकेशन इंजीनियरिंग/इलेक्ट्रिकल एंड इलेक्ट्रॉनिक्स इंजीनियरिंग/कम्प्यूटर साइंस इंजीनियरिंग/इंफॉर्मेशन टेक्नोलॉजी में बीई/बीटेक डिग्री प्राप्त की हो।<br/>- इसके साथ ही संबंधित कार्यक्षेत्र में कम से कम एक वर्ष का अनुभव प्राप्त होना चाहिए।  </p>
      <p>
        <b>वेतन : 23,000 रुपये। </b>
      </p>
      <p><b>आयु सीमा : </b>अधिकतम 30 वर्ष। इसकी गणना 31 अगस्त 2019 के आधार पर की जाएगी। <br/>- अधिकतम आयु में ओबीसी वर्ग के लिए तीन वर्ष, एससी/ एसटी वर्ग के लिए पांच वर्ष और दिव्यांगजनों को दस वर्ष की छूट प्रदान की जाएगी। </p>
      <p><b>चयन प्रक्रिया</b> : योग्य उम्मीदवारों का चयन लिखित परीक्षा और इंटरव्यू में प्रदर्शन के आधार पर किया जाएगा। <br/>- परीक्षा और इंटरव्यू का आयोजन हैदराबाद में किया जाएगा। </p>
      <p><b>आवेदन शुल्क : </b>इन पदों पर आवेदन करने के लिए उम्मीदवारों को कोई शुल्क नहीं देना होगा। </p>
      <p><b>आवेदन प्रक्रिया  </b><br/>- वेबसाइट (www.ecil.co.in) पर लॉगइन करें। होमपेज खुलने पर करियर ऑप्शन पर क्लिक करें। <br/>- अब खुलने वाले नए पेज पर ई-रिक्रूटमेंट ऑप्शन पर क्लिक करें। ऐसा करने पर एक और वेबपेज खुलेगा। <br/>- इस पेज पर क्लिक हियर टू अप्लाई फॉर द पोस्ट ऑफ टेक्निकल ऑफिसर ऑन कॉन्ट्रैट वाइड एडवर्टाइजमेंट नंबर 49/2019 लिंक दिखाई देगा। <br/>- इस लिंक पर क्लिक करें। ऐसा करने पर एक नया वेबपेज खुलेगा। यहां पर डिटेल्ड एडवर्टाइजमेंट लिंक पर क्लिक करें। <br/>- ऐसा करते ही रिक्तियों से संबंधित जारी किया गया विज्ञापन खुल जाएगा। इसे ध्यान से पढ़ें और पदों के अनुसार अपनी योग्यता की जांच करें। <br/>- इसके बाद विज्ञापन में दिए गए दिशा-निर्देशों के अनुसार ऑनलाइन आवेदन प्रक्रिया को पूरा करें। अंत में ऑनलाइन सब्मिट आवेदन पत्र का एक प्रिंटआउट निकालकर अपने पास सुरक्षित रख लें। <br/>- लिखित परीक्षा और इंटरव्यू के समय इस प्रिंटआउट को प्रदर्शित करना होगा। </p>
      <p><b>महत्वपूर्ण तिथि  </b><br/>ऑनलाइन आवेदन करने की अंतिम तिथि : 30 नवंबर 2019</p>
    </article>
  </body>
</html>