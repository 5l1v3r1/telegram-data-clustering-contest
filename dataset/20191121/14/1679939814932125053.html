<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/consiliul-superior-al-magistraturii-a-solicitat-parlamentului-suplinirea-urgenta-a-numarului-de-membri-ai-csm_3059769.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T14:03:08+00:00"/>
    <meta property="og:title" content="Consiliul Superior al Magistraturii a solicitat Parlamentului suplinirea urgentă a numărului de membri ai CSM"/>
    <meta property="og:description" content="Consiliul Superior al Magistraturii a solicitat astăzi Parlamentului suplinirea urgentă a numarului de membri ai CSM, prin desemnarea de către Legislativ a doi membri ai Consiliului din rândul profesorilor de drept titular.Potrivit CSM, solicitarea are dr"/>
  </head>
  <body>
    <article>
      <h1>Consiliul Superior al Magistraturii a solicitat Parlamentului suplinirea urgentă a numărului de membri ai CSM</h1>
      <address><time datetime="2019-11-21T14:03:08+00:00">21 Nov 2019, 14:03</time> by <a rel="author">PUBLIKA.MD</a></address>
      <p>Consiliul Superior al Magistraturii a solicitat astăzi Parlamentului suplinirea urgentă a numarului de membri ai CSM, prin desemnarea de către Legislativ a doi membri ai Consiliului din rândul profesorilor de drept titular.</p>
      <p>Potrivit CSM, solicitarea are drept scop evitarea creării unor situații de lipsă de cvorum, "care ar genera blocaj al activității Consiliului Superior al Magistraturii și întregului sistem judecătoresc, precum și stoparea reformelor inițiate.</p>
      <p><b>PUBLIKA.MD</b> aminteşte că <b><a href="https://www.publika.md/ion-postu-si-a-dat-demisia-din-functia-de-membru-al-consiliului-superior-al-magistraturii_3059709.html">Ion Postu și-a dat demisia din funcția de membru al Consiliului Superior al Magistraturii</a>.</b> El a depus o cerere prin care solicită CSM-ului să ia act de încetarea mandatului din data de 21 noiembrie. </p>
      <p>De asemenea, CSM a rămas fără un alt membru din rândurilor profesorilor de drept în data de 30 iulie, atunci când Serghei Țurcan a fost numit în funcția de judecător la Curtea Constituțională.</p>
      <p><b>Consiliul Superior al Magistraturii este constituit din 12 membri.</b> În componenţa Consiliului Superior al Magistraturii intră judecători şi profesori de drept titulari, precum şi Preşedintele Curţii Supreme de Justiţie, ministrul justiţiei şi Procurorul General care sunt membri de drept. Trei membri ai Consiliului Superior al Magistraturii din rândul profesorilor de drept titulari, selectaţi în mod deschis şi transparent de către Comisia juridică, numiri şi imunităţi a Parlamentului în urma unui concurs public, se aleg de către Parlament cu votul majorităţii deputaţilor aleşi.</p>
      <related>
        <h4>Pe aceeaşi temă</h4>
        <a href="https://www.publika.md/protest-la-parlament-pentru-sustinerea-maiei-sandu-noi-nu-cedam-luptam-pentru-justitie-corecta-videofoto_3058639.html"/>
        <a href="https://www.publika.md/protest-la-parlament-pentru-sustinerea-maiei-sandu-noi-nu-cedam-lupta-continua-videofoto_3058970.html"/>
        <a href="https://www.publika.md/stop-cadru-andrei-nastase-nu-se-lasa-dus-vezi-ce-s-a-intamplat-in-plenul-parlamentului-video_3059014.html"/>
      </related>
    </article>
  </body>
</html>