<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/guncel/bakanlik-duyurdu-70-aile-tel-abyada-dogru-yola-cikti/haber-1023875"/>
    <meta property="og:site_name" content="Akşam"/>
    <meta property="article:published_time" content="2019-11-21T14:11:00+00:00"/>
    <meta property="og:title" content="Bakanlık duyurdu! 70 aile Tel Abyad'a doğru yola çıktı"/>
    <meta property="og:description" content="MSB: Barış Pınarı Harekât bölgesinde huzur ve güvenin tesis edilmesiyle bölgeye geri dönüşlerin devam etmesi bekleniyor. Bu kapsamda 295 kişiden oluşan 70 aile daha Cerablustan Tel Abyad bölgesine geri dönmek için yola çıktı."/>
  </head>
  <body>
    <article>
      <h1>Bakanlık duyurdu! 70 aile Tel Abyad'a doğru yola çıktı</h1>
      <h2>MSB: Barış Pınarı Harekât bölgesinde huzur ve güvenin tesis edilmesiyle bölgeye geri dönüşlerin devam etmesi bekleniyor. Bu kapsamda 295 kişiden oluşan 70 aile daha Cerablustan Tel Abyad bölgesine geri dönmek için yola çıktı.</h2>
      <address>
        <time datetime="2019-11-21T14:11:00+00:00">21 Nov 2019, 14:11</time>
      </address>
      <p>
        <b>Milli Savunma Bakanlığı'nın sitesinden yapılan açıklamada;</b>
      </p>
      <p>"Güvenli Bölgenin tesisi için gerçekleştirilen Barış Pınarı Harekâtı ile terör örgütü PKK/YPGnin Tel Abyad ve Rasulayndan temizlenmesi bölgeye geri dönüşlerin de yolunu açtı.</p>
      <p>Terör örgütü PKK/YPGnin Fıratın doğusunu işgal etmesiyle birlikte baskı ve zulme dayanamayan yaklaşık 1,5 milyon Kürt kardeşimiz bölgeyi terk etmek zorunda kalmıştı.</p>
      <p>Yaklaşık 400 bin Suriyeli Kürt kardeşimiz de Türkiyeye sığınmıştı. Barış Pınarı Harekâtının başarıya ulaşması ile terör örgütü PKK/YPGnin bölgeden temizlenmesi ve alt yapı çalışmalarına hız verilmesi Suriyeli kardeşlerimizin geri dönüşünün de önünü açtı.</p>
      <p>Terör örgütü PKK/YPGden kaçarak Fırat Kalkanı Harekât bölgesinde yer alan Cerablusa sığınan Suriyeli kardeşlerimizden yaklaşık 200 kadarı gönüllü ve güvenli olarak kendi evlerine, topraklarına döndü.</p>
      <p>Barış Pınarı Harekât bölgesinde huzur ve güvenin tesis edilmesiyle bölgeye geri dönüşlerin devam etmesi bekleniyor. Bu kapsamda 295 kişiden oluşan 70 aile daha Cerablustan Tel Abyad bölgesine geri dönmek için yola çıktı." cümlelerine yer verildi.</p>
    </article>
  </body>
</html>