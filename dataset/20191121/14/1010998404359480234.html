<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/obedineni-patrioti-shte-podkrepjat-cacarov-za-predsedatel-na-kpkonpi.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T14:13:00+00:00"/>
    <meta property="og:title" content="&quot;Обединени патриоти&quot; ще подкрепят Цацаров за председател на КПКОНПИ"/>
    <meta property="og:description" content="Той е успял да ги убеди с виждането си за дейността като бъдещ председател на Антикорупционната комисия"/>
  </head>
  <body>
    <article>
      <h1>"Обединени патриоти" ще подкрепят Цацаров за председател на КПКОНПИ</h1>
      <h2>Той е успял да ги убеди с виждането си за дейността като бъдещ председател на Антикорупционната комисия</h2>
      <address><time datetime="2019-11-21T14:13:00+00:00">21 Nov 2019, 14:13</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/ns17_1574349569-1.mp4"/>
      </figure>
      <p>Парламентарната група на "Обединени патриоти" ще подкрепи Сотир Цацаров за председател на КПКОНПИ.</p>
      <p>Това стана ясно след срещата между НФСБ и Цацаров. По думите на депутатите той е успял да ги убеди с виждането си за дейността като бъдещ председател на Антикорупционната комисия, ако бъде избран на поста, както и с визията за реформи.</p>
      <p>„Искаме стесняване на обхвата на проверяваните лица от КПКОНПИ”, каза след срещата Валери Симеонов.</p>
      <p>"Трябва да се направи така, че тази комисия да дава резултати, да не бъде репресивен орган. Също така чухме и виждането и разбиране на Цацаров по отношение на преките спешните промени, на които чисто административно трябва да бъде подложена тази комисия", каза Симеонов.</p>
      <p>Той посочи, че са на едно мнение, че съставът на комисията е прекалено раздут.</p>
      <p>"Гарантирам, че ще направя максимума, на който съм способен, за да възстановя имиджа на КПКОНПИ", каза по-рано самият Сотир Цацаров.</p>
      <p>В концепцията си той ще предложи съвсем конкретни и прагматични неща, свързани с това комисията "да бъде събудена от състоянието, в което се намира".</p>
    </article>
  </body>
</html>