<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/uppgifter-tengryd-kan-lamna-hif---valentic-dementerar-kontakt/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-21T14:57:00+00:00"/>
    <meta property="og:title" content="Uppgifter: Tengryd kan lämna HIF - Valentic dementerar kontakt"/>
    <meta property="og:description" content="Alexander Tengryd uppges kunna lämna HIF - samtidigt som Azrudin Valentic kopplas ihop med en roll i klubben. Nu bekräftar däremot Valentic att han vill stanna i Fremad Amager.- Ja, absolut, säger han till HD. "/>
  </head>
  <body>
    <article>
      <h1>Uppgifter: Tengryd kan lämna HIF - Valentic dementerar kontakt</h1>
      <address><time datetime="2019-11-21T14:57:00+00:00">21 Nov 2019, 14:57</time> by <a rel="author">Sebastian Pearson, Alexander Malmkvist</a></address>
      <p>
        <b>Alexander Tengryd uppges kunna lämna HIF - samtidigt som Azrudin Valentic kopplas ihop med en roll i klubben. <br/>Nu bekräftar däremot Valentic att han vill stanna i Fremad Amager.<br/>- Ja, absolut, säger han till <a href="https://www.hd.se/2019-11-21/tranaren-fornekar-att-han-ar-pa-vag-till-hif?utm_content=buffer01919&amp;utm_medium=HD_Sporten&amp;utm_source=tw&amp;utm_campaign=bfr&amp;redirected=1">HD</a>. </b>
      </p>
      <p>Olof Mellberg tog i somras över som ny huvudtränare i Helsingborgs IF efter Henrik Larsson, som avgick efter verbala påhopp i sociala medier. HIF har sedan dess tagit in Adil Kizil som ny chefsscout från Dalkurd, medan Niklas Egnell, som under en poeriod i år var assisterande tränare med fokus på fotbollsfys, under onsdagen lämnade föreningen. </p>
      <p>Nu rapporterar HD att assisterande tränaren Alexander Tengryd, som i september förlängde sitt kontrakt med tre och ett halvt år, under senaste tiden inte synts till på Olympia och kan vara på väg bort från klubben. Det är något Fotbollskanalen också har uppgifter om. </p>
      <p>HD skriver vidare att HIF fortsatt kopplas ihop med Azrudin Valentic, huvudtränare i danska klubben Fremad Amager. Mellberg och Valentic ledde tidigare Brommapojkarna ihop och likaså Fremad Amager innan Mellberg lämnade för HIF. </p>
      <p>Däremot dementerar Valentic att han är aktuell för HIF. Han säger "nej, nej, nej" på frågan om han har haft kontakt med HIF och bekräftar att han stannar i Fremad Amager.</p>
      <p>- Ja, absolut, säger han till tidningen. </p>
      <p>
        <i>Fotbollskanalen har sökt Alexander Tengryd utan framgång. </i>
      </p>
    </article>
  </body>
</html>