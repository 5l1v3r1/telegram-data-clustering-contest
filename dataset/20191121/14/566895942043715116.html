<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580484/koli-v-ternopoli-zapracuut-evakuatori"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-21T14:28:00+00:00"/>
    <meta property="og:title" content="Коли в Тернополі запрацюють евакуатори?"/>
    <meta property="og:description" content="До кінця року інспектори планують розпочати роботу з евакуації автотранспорту"/>
  </head>
  <body>
    <article>
      <h1>Коли в Тернополі запрацюють евакуатори?</h1>
      <address><time datetime="2019-11-21T14:28:00+00:00">21 Nov 2019, 14:28</time> by <a rel="author">Антоніна Албул</a></address>
      <p>
        <i>У жовтні минулого року в управлінні муніципальної інспекції створили сектор контролю за паркуванням транспортних засобів. Зараз у ньому працюють четверо інспекторів, які слідкують за дотриманням правил та виписують постанови про адміністративні правопорушення.</i>
      </p>
      <p>Про це під час чергового засідання виконавчого комітету розповів начальник управління муніципальної інспекції Ігор Максимів.</p>
      <p>– Від початку роботи інспекторів з паркування на власників транспортних засобів винесено 4096 постанов про адміністративні стягнення, з яких сплачено 79 %, – розповів <a href="https://zz.te.ua/u-mis-kradi-rozpovily-koly-v-ternopoli-zapratsiuiut-evakuatory/">зз</a> він. – Сума накладених штрафів становить 1 мільйон 163 тисячі гривень. Із них сплатили 758 тисяч 761 гривню. Постанови, які не оплачують у встановлені терміни, направляємо у відповідні органи Територіальних управлінь юстиції для примусового стягнення штрафів у подвійному розмірі. </p>
      <p>Переважно інспектори з паркування працюють у центральній частині міста, на приринкових територіях по вулицях Шептицького, Живова, 15 Квітня. Також вони реагують на повідомлення, які надходять у «Вайбер» про порушення паркування в інших мікрорайонах міста. До кінця року планують розпочати роботу з евакуації автотранспорту, який перешкоджатиме руху інших транспортних засобів або буде припаркований з порушенням правил.</p>
      <p>– Зараз тривають роботи з облаштування арештмайданчику по вулиці Бережанській, – зазначив Ігор Максимів. – Після його облаштування  зможуть запрацювати евакуатори, які будуть переміщувати машини, що створюють суттєві перешкоди для руху приватного чи громадського транспорту – така проблема в нас є. Повноцінну роботу евакуаторів плануємо розпочати ще у 2019 році.</p>
    </article>
  </body>
</html>