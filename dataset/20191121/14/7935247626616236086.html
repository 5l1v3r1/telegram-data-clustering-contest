<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yesime-ihracat-odulu-215840h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T14:42:19+00:00"/>
    <meta property="og:title" content="Yeşim'e ‘ihracat' ödülü"/>
    <meta property="og:description" content="Yeşim Tekstil, ‘Bir ABD şirketi ile ortaklık yaparak Türkiye'den ihracata en çok katkıda bulunan Türk Şirketi' kategorisinde ödüle layık görüldü."/>
  </head>
  <body>
    <article>
      <h1>Yeşim'e ‘ihracat' ödülü</h1>
      <h2>Yeşim Tekstil, ‘Bir ABD şirketi ile ortaklık yaparak Türkiye'den ihracata en çok katkıda bulunan Türk Şirketi' kategorisinde ödüle layık görüldü.</h2>
      <address>
        <time datetime="2019-11-21T14:42:19+00:00">21 Nov 2019, 14:42</time>
      </address>
      <p>Türkiye ve ABD arasındaki ikili ticaret ve yatırımların daha da geliştirilmesi amacıyla 2004 yılında kurulan Amerikan Şirketler Derneği (AmCham Turkey/ABFT), 15'inci kuruluş yıl dönümünde kamu ve özel sektör temsilcilerini bir araya getirdi. Bu yıl ilk kez düzenlenen ve iki ülke arasındaki hem ticari hem de ekonomik ilişkilerin gelişmesine katkıda bulunan şirketlerin, kişilerin ve projelerin ödüllendirilmesini amaçlayan ‘AmCham Ödülleri' kapsamında 7 kategoride ödüller verildi. Ödül süreci kapsamında Türk firmalarının ABD'li ortaklarıyla küresel tedarik zincirinde değer yaratarak Türkiye ekonomisine katkı sağlamaları konu başlığına odaklanan Amerikan Şirketler Derneği, Yeşim Tekstil'in Nike ile uzun yıllara dayalı stratejik iş birliğini göz önünde bulundurarak, bu amaca uygun bir şekilde çalışmalarını sürdüren firmayı ödüle layık gördü. Yeşim Tekstil Spor Giyim Satış Departmanı Direktörü Mazhar Kazancıoğlu, ödülü Jüri Üyesi ve Sabah Gazetesi Köşe Yazarı Şelale Kadak'ın elinden aldı.</p>
    </article>
  </body>
</html>