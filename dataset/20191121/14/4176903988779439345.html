<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/zaharova-o-aferi-redovna-provokacija-pred-vazan-susret/"/>
    <meta property="og:site_name" content="Krstarica"/>
    <meta property="article:published_time" content="2019-11-21T14:15:00+00:00"/>
    <meta property="og:title" content="Zaharova o aferi: Redovna provokacija pred važan susret"/>
    <meta property="og:description" content="MOSKVA - Portparolka ruskog Ministarstva inostranih poslova Marija Zaharova okarakterisala je kao “ redovnu provokaciju pred važan susret” moguću"/>
  </head>
  <body>
    <article>
      <h1>Zaharova o aferi: Redovna provokacija pred važan susret</h1>
      <address><time datetime="2019-11-21T14:15:00+00:00">21 Nov 2019, 14:15</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MOSKVA – Portparolka ruskog Ministarstva inostranih poslova Marija Zaharova okarakterisala je kao “ redovnu provokaciju pred važan susret” moguću obaveštajnu aferu u Srbiji čiji su akteri ruski obaveštajac i navodno jedan srpski obaveštajac.</p>
      <p>Ona je to prokometarisala na redovnom brifingu za novinare u Moskvi.</p>
      <p>“Sada kod nas treba da dođe do susreta na najvišem nivou. Već smo navikli da se pred susrete na najvišem ili visokom nivou, nekoliko dana ranije, pojavljuju interesantne priče koje se predstavljaju kao senzacije. Vreme prolazi, sve se to ili dezavušie ili se ispostavi da je reč o ‘na brzinu sklepanoj’ provokaciji”, rekla je ona, prenosi Tas s.</p>
      <p>Očigledno, kaže ona, da je zadatak autora tog video -snimka provokativna akcija.</p>
      <p>“To je pokušaj da se kod ljudi stvori određeno raspoloženje pred čitav niz razgovora, susreta i poseta”, dodala je Zaharova.</p>
      <p>Ranije danas tim povodom se oglasio i Kremlj koji je uveren da ništa ne može da naruši odnose između Rusije i Srbije, uprkos tome što je predsednik Aleksandar Vučić otvorio istragu o snimku koji navodno pokažuje kako ruski agent daje novac srpskom bezbednjaku.</p>
      <p>„Odnosi sa Srbijom su partnerski, bratskog i savezničkog karaktera. Ništa ne može da utiče na to“, rekao je portparol Kremlja Dmitrij Peskov.</p>
      <p>„Mi ne znamo o kakvom incidentu je reč i da to tek treba da bude utvrđeno“, rekao je Peskov, prenosi TAS S.</p>
      <p>To nije pitanje kojim se bavi predsedništvo, rekao je portparol Kremlja.</p>
      <p>Predsednik Srbije trebalo bi 4. decembra da boravi u radnoj poseti RF i da se sastane sa predsednikom Vladimirom Putinom.</p>
      <p>(Tanjug)</p>
    </article>
  </body>
</html>