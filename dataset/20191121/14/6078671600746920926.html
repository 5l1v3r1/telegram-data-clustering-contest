<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/potok-islandiya-bulgariya-1618512.html"/>
    <meta property="og:site_name" content="Cross"/>
    <meta property="article:published_time" content="2019-11-21T14:58:00+00:00"/>
    <meta property="og:title" content="Три варианта пред нашите в баражите за Евро 2020"/>
    <meta property="og:description" content="/КРОСС/ Националният отбор на България има три варианта за съперници за 1/2-финалите в Лигата на нациите през март. Жребият ще бъде теглен в петък в Нион от 13.00 ч."/>
  </head>
  <body>
    <article>
      <h1>Три варианта пред нашите в баражите за Евро 2020</h1>
      <address>
        <time datetime="2019-11-21T14:58:00+00:00">21 Nov 2019, 14:58</time>
      </address>
      <p>/КРОСС/ Националният отбор на България има три варианта за съперници за 1/2-финалите в Лигата на нациите през март. Жребият ще бъде теглен в петък в Нион от 13.00 ч.</p>
      <p>При първия "лъвовете" ще гостуват на Шотландия на 26 март, а при евентуална победа на 31-и ще играят срещу победителя от Норвегия - Сърбия, като домакинството ще се реши също от жребия.</p>
      <p>При втория България ще е домакин на Израел на 26 март, а при успех 5 дни по-късно ще срещне по-добрия от Исландия или Унгария/Румъния, като домакинството ще се реши също на предстоящия жребий.</p>
      <p>При третия вариант България е домакин на Унгария, а при победа играе срещу по-добрия между Исландия или Румъния.</p>
      <p>Така има шанс България да е домакин в 1/2-финалния плейоф, падайки се в Поток А, в който е и Исландия.</p>
      <p>
        <b>Потоците:</b>
      </p>
      <p><b>Поток А:</b> Исландия, три отбора измежду БЪЛГАРИЯ, Унгария, Израел и Румъния</p>
      <p><b>Поток В:</b> Босна и Херцеговина, Словакия, Ейре, Северна Ирландия</p>
      <p><b>Поток С:</b> Шотландия, Норвегия, Сърбия, един измежду БЪЛГАРИЯ, Унгария,Израел или Румъния</p>
      <p><b>Поток D:</b> Грузия, Северна Македония, Косово, Беларус.</p>
    </article>
  </body>
</html>