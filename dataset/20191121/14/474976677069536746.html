<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121185/funkcjonariusz-sop-zatrzymany-mial-przy-sobie-narkotyki.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T14:15:00+00:00"/>
    <meta property="og:title" content="Funkcjonariusz SOP zatrzymany. Miał przy sobie narkotyki"/>
    <meta property="og:description" content="Funkcjonariusz Służby Ochrony Państwa został zatrzymany przez policję za zażywanie kokainy w centrum Wrocławia. Mężczyzna został już zawieszony w czynnościach służbowych."/>
  </head>
  <body>
    <article>
      <h1>Funkcjonariusz SOP zatrzymany. Miał przy sobie narkotyki</h1>
      <address>
        <time datetime="2019-11-21T14:15:00+00:00">21 Nov 2019, 14:15</time>
      </address>
      <h4>Funkcjonariusz Służby Ochrony Państwa został zatrzymany przez policję za zażywanie kokainy w centrum Wrocławia. Mężczyzna został już zawieszony w czynnościach służbowych.</h4>
      <p>Do zatrzymania doszło w nocy z piątku na sobotę przy ul. Ruskej. Funkcjonariusze znaleźli przy Łukaszu L. woreczek z kilkoma porcjami kokainy. Co więcej, mężczyzna miał na ekranie telefonu komórkowego usypać sobie tzw. kreskę z białego proszku. Jednak na widok idących w jego stronę policjantów, L. wyrzucił telefon i proszek.</p>
      <p>Prokuratura prowadzi już śledztwo w sprawie posiadania narkotyków. Funkcjonariuszowi SOP grozi do trzech lat więzienia. Mężczyzna został zawieszony w czynnościach służbowych oraz zostanie wszczęte postępowanie dyscyplinarne. Według nieoficjalnych informacji Łukasz L. nie był w ochronie żadnego ważnego polskiego polityka.</p>
      <footer>/ Źródło: gazetawroclawska.pl <br/>/ kga</footer>
    </article>
  </body>
</html>