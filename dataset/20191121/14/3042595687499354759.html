<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/mourinho-inviterer-pochettino---etter-sparkingen/71846593"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T14:27:16+00:00"/>
    <meta property="og:title" content="Mourinho inviterer Pochettino - etter sparkingen"/>
    <meta property="og:description" content="José Mourinho holdt torsdag sin første pressekonferanse som Tottenham-sjef. Han startet med å gi forgjengeren Mauricio Pochettino en stor dose gode ord."/>
  </head>
  <body>
    <article>
      <h1>Mourinho inviterer Pochettino - etter sparkingen</h1>
      <h2>José Mourinho holdt torsdag sin første pressekonferanse som Tottenham-sjef. Han startet med å gi forgjengeren Mauricio Pochettino en stor dose gode ord.</h2>
      <address><time datetime="2019-11-21T14:27:16+00:00">21 Nov 2019, 14:27</time> by <a rel="author">NTB I</a></address>
      <p>- Jeg er klar for vanskelige spørsmål, fleipet han da han satte seg til rette på podiet.</p>
      <p>
        <b>- Jeg må først gratulere Mauricio med jobben han gjorde her. Han kommer alltid til å være en del av denne klubben. Han kan komme og besøke oss når han vil på treningssenteret. Døren er alltid åpen for ham, fortsatte Mourinho da han startet med å rose sin forgjenger.</b>
      </p>
      <p>Det var smekkfullt i det ganske lille presserommet på Tottenhams treningssenter i Enfield i Nord-London. Dit ankom Mourinho ti minutter etter oppsatt tid.</p>
      <p>London-avisen Evening Standard har hatt en avstemming gående om Mourinho er rett mann eller ikke for «Spurs». Etter de vel 11.000 første stemmene, var 5703 for og 5413 mot.</p>
      <h3>Ulik</h3>
      <p>Tottenham spiller bortekamp mot West Ham lørdag. Det er tidligkampen (avspark 13.30) i Premier League den dagen.</p>
      <p>
        <b>- Vi har forskjellige måter å spille fotball på. Han (Mourinho) er ikke min venn, men heller ikke min fiende, sa West Ham-manager Manuel Pellegrini på en pressekonferanse torsdag.</b>
      </p>
      <p><a href="http://www.altomfotball.no/element.do?cmd=tournament&amp;tournamentId=230&amp;useFullUrl=false">Spurs er helt nede på 14. plass på tabellen</a> og har mye å hente opp om det skal bli plass i Champions League neste sesong. De fire beste lagene i den engelske eliteserien får plass der.</p>
      <p>
        <b>Onsdag ble det klart at Mourinho overtar Spurs etter Pochettino. Portugiseren har skrevet under en avtale på vel tre og et halvt år. Han får betalt cirka 170 millioner kroner i lønn per sesong.</b>
      </p>
      <p>Mourinho vant to Premier League-titler med Chelsea. Han jobbet også i Manchester United i to og et halvt år etter de to periodene i Chelsea. Der vant klubben europaligaen og ligacupen en gang.</p>
    </article>
  </body>
</html>