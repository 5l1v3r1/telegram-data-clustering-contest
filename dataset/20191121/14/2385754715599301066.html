<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/598451/psifiopoieitai-to-istoriko-arxeio-tou-patriarxeiou-aleksandreias-apo-to-tepak"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T14:12:00+00:00"/>
    <meta property="og:title" content="Ψηφιοποιείται το Ιστορικό Αρχείο του Πατριαρχείου Αλεξάνδρειας από το ΤΕΠΑΚ"/>
    <meta property="og:description" content="Ο Πάπας και Πατριάρχης Αλεξάνδρειας και πάσης Αφρικής κκ. Θεόδωρο Β’, επισκέφτηκε τη Λεμεσό στις 11 Νοεμβρίου 2019, όπου και υπογράφτηκε Πρωτόκολλο..."/>
  </head>
  <body>
    <article>
      <h1>Ψηφιοποιείται το Ιστορικό Αρχείο του Πατριαρχείου Αλεξάνδρειας από το ΤΕΠΑΚ</h1>
      <address><time datetime="2019-11-21T14:12:00+00:00">21 Nov 2019, 14:12</time> by <a rel="author">SigmaLive</a></address>
      <p>Ο Πάπας και Πατριάρχης Αλεξάνδρειας και πάσης Αφρικής κκ. Θεόδωρο Β’, επισκέφτηκε τη Λεμεσό στις 11 Νοεμβρίου 2019, όπου και υπογράφτηκε Πρωτόκολλο Συνεργασίας μεταξύ Τεχνολογικού Πανεπιστημίου Κύπρου και Πατριαρχείου της Αλεξάνδρειας, με τη στήριξη του Δήμου Λεμεσού.</p>
      <p>Το Τεχνολογικό Πανεπιστήμιο Κύπρου, εφαρμόζοντας τη μοναδική τεχνογνωσία που κατέχουν τόσο το Εργαστήριο Ψηφιακής Πολιτιστικής Κληρονομιά (Digital Heritage Research Lab) όσο και η Βιβλιοθήκη, θα βοηθήσει στη διάδοση και διαφύλαξη της πολιτιστικής κληρονομιάς του Πατριαρχείου. Είναι αξιοσημείωτο να αναφέρουμε πως το Εργαστήριο Ψηφιακής Πολιτιστικής Κληρονομιάς του ΤΕΠΑΚ <a href="https://digitalheritagelab.eu/">https://digitalheritagelab.eu/</a> , κατέχει δυο μοναδικές έδρες ανά το παγκόσμιο, την Έδρα της ΟΥΝΕΣΚΟ στη Ψηφιακή Πολιτιστική Κληρονομιά (UNESCO chair on Digital Cultural Heritage), όπως επίσης και την Έδρα του Ευρωπαϊκού Χώρου Έρευνας στην Ψηφιακή Πολιτιστική Κληρονομιά (EU-ERA Chair on Digital Cultural Heritage), ως αναγνώριση του σπουδαίου έργου που επιτελεί. </p>
      <p>Το μνημόνιο συνεργασίας υπογράφτηκε από τον Πάπα και Πατριάρχη Αλεξάνδρειας και πάσης Αφρικής κκ. Θεόδωρο Β’, τον Πρύτανη του Τεχνολογικού Πανεπιστημίου Κύπρου καθηγητή Ανδρέα Αναγιωτό και τον Δήμαρχο Λεμεσού κ. Νίκο Νικολαΐδη.</p>
      <p>Το μνημόνιο συνεργασίας περιλαμβάνει πέραν από τη ψηφιοποίηση του αρχείου, κοινές πολιτιστικές, επιστημονικές, εκπαιδευτικές εκδηλώσεις, δραστηριότητες, υπηρεσίες και μελέτες καθώς επίσης και στήριξη από το Κέντρο Γλωσσών του ΤΕΠΑΚ, προς του Οικότροφους της Θεολογικής Σχολής του Πατριαρχείου Αλεξανδρείας, στην εκμάθηση της Ελληνικής γλώσσας και ανταλλαγή πληροφοριών και τεχνογνωσίας σε θέματα κοινού ενδιαφέροντος.</p>
      <figure>
        <img src="https://www.sigmalive.com/uploads/default/files/15dd680e29543c.jpg"/>
      </figure>
    </article>
  </body>
</html>