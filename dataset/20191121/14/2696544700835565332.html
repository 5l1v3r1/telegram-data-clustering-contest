<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191121_A_szajkosar_elott_az_ellenzek_osszehozta_minden_idok_masodik_leghosszabb_parlamenti_ulesnapjat"/>
    <meta property="og:site_name" content="HVG.hu"/>
    <meta property="article:published_time" content="2019-11-21T14:56:00+00:00"/>
    <meta property="og:title" content="A szájkosár előtt az ellenzék összehozta minden idők második leghosszabb parlamenti ülésnapját"/>
    <meta property="og:description" content="28 óra és 54 perc."/>
  </head>
  <body>
    <article>
      <h1>A szájkosár előtt az ellenzék összehozta minden idők második leghosszabb parlamenti ülésnapját</h1>
      <address><time datetime="2019-11-21T14:56:00+00:00">21 Nov 2019, 14:56</time> by <a rel="author">hvg.hu</a></address>
      <p>
        <b>28 óra és 54 perc.</b>
      </p>
      <p>Összeszedtük a tíz leghosszabb parlamenti ülést a rendszerváltástól.</p>
      <p>A tíz leghosszabb ülésnap (<i>óra:perc</i>):</p>
      <ul>
        <li>2011. nov. 30. 35:03</li>
        <li>2019. nov. 20. 28:54</li>
        <li>2011. nov. 28. 23:17</li>
        <li>1991. dec. 30. 23:14</li>
        <li>1995. máj. 17. 22:01</li>
        <li>1998. nov. 30. 21:28</li>
        <li>1991. dec. 29. 20:15</li>
        <li>2000. ápr. 12. 18:42</li>
        <li>2012. okt. 02. 18:41</li>
        <li>1992. dec. 30. 18:34</li>
      </ul>
      <p><a href="https://hvg.hu/itthon/20111129_koltsegvetes_parlament_piheno">A rekord 2011-es események</a> idején a Munka törvénykönyvét változtatta meg a kormány, annak a <a href="https://hvg.hu/itthon/20111129_munka_torvenykonyve_obstrukcio">vitája zajlott a parlamentben</a>. Akkor a Fidesz úgy nyilatkozott, az ellenzék politikai cirkuszt akar.</p>
      <p>A rendszerváltást követő években a decemberi ülésnapokon a költségvetés elfogadása szögezte helyükre órák hosszát a képviselőket.</p>
      <p><a href="https://www.parlament.hu/documents/10181/87979/NR20191118_elfogadott_html.pdf/97bd897a-7fb1-f985-5a43-d04a101694d5?t=1574085393366">A mostani ülésnap</a> 20-án szerdán kezdődött reggel 9 órakor, és másnap, 21-én (csütörtök) délután kettő előtt nem sokkal tértek át az eredetileg aznap 9-kor kezdődő napirendi pontokra. Az Országgyűlés működéséről és a Házszabályról szóló törvények módosításának vitája – ami ellen kikelt az ellenzék – szerda délután kezdődött, a vezérszónokok felszólalása után azonban a vitát elhalasztották, az csak éjjel kezdődhetett meg. Az ülésről és az obstrukcióról részletesen itt számoltunk be:</p>
      <blockquote><a href="https://hvg.hu/itthon/20191121_Szetbeszeli_az_ellenzek_a_parlamenti_vitat_mielott_szajkosarat_tesz_rajuk_a_Fidesz">Szétbeszéli az ellenzék a parlamenti vitát, mielőtt szájkosarat tesz rájuk a Fidesz<br/></a>Az önkormányzati választás után tartanak a politikai nyomástól a Fideszben, ezért próbálják tovább nehezíteni az ellenzéki képviselők életét a Parlamentben. Ezt mondta Hadházy Ákos a tervezett házszabály-módosításról, amit már Lex Hadházyként emlegetnek. A beszélgetést egyik kollégánk "zavarta meg", mikor egy a képviselőtől vett idézetet tartott be elé a felvétel közben.</blockquote>
      <p>Az ellenzéki képviselőket megrendszabályozó módosításokról két hét múlva szavaz a Ház.</p>
    </article>
  </body>
</html>