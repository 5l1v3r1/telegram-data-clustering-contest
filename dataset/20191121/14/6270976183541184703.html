<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/firsova-pryznachyly-v-o-golovy-derzhavnoyi-ekologichnoyi-inspektsiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-21T14:43:34+00:00"/>
    <meta property="og:title" content="Фірсова призначили в.о. голови Державної екологічної інспекції"/>
    <meta property="og:description" content="Екснардепа Єгора Фірсова призначили в.о. голови Державної екологічної інспекції. Про це він написав у Facebook. «Друзі, важливі новини. З сьогоднішнього дня я офіційно є виконуючим обов’язки голови Державної екологічної інспекції України. Таке рішення прийняв Кабінет міністрів, і я вдячний за надану довіру. Для тих, хто не в курсі, поясню, що екоінспекція – це той орган, […]"/>
  </head>
  <body>
    <article>
      <h1>Фірсова призначили в.о. голови Державної екологічної інспекції</h1>
      <address><time datetime="2019-11-21T14:43:34+00:00">21 Nov 2019, 14:43</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/261263-860x580-c-1.jpg"/>
      </figure>
      <p>
        <b>
          <b>Екснардепа Єгора Фірсова призначили в.о. голови Державної екологічної інспекції.</b>
        </b>
      </p>
      <p>Про це він написав у <a href="https://www.facebook.com/photo.php?fbid=3076069102409419&amp;set=a.565114806838207&amp;type=3&amp;theater">Facebook.</a></p>
      <p>«Друзі, важливі новини. З сьогоднішнього дня я офіційно є виконуючим обов’язки голови Державної екологічної інспекції України. Таке рішення прийняв Кабінет міністрів, і я вдячний за надану довіру. Для тих, хто не в курсі, поясню, що екоінспекція – це той орган, який здійснює контроль за дотриманням екологічного законодавства і стежить за тим, щоб промислові підприємства надмірно не забруднює навколишнє середовище.</p>
      <p>Пропозицію зайнятися реформою екологічного контролю я отримав від Олексія Гончарука чотири місяці тому. Своє бачення ситуації я виклав спочатку на зустрічах з прем’єром, а потім і особисто президенту Володимиру Зеленському. Потім були сотні зустрічей з працівниками міністерства, співробітниками екологічної інспекції, органами влади. Так поступово була складена докладна дорожня карта наших подальших дій», – пояснив він.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://rubryka.com/wp-content/uploads/2019/11/1-71.jpg"/>
      </figure>
      <p>Фірсов зазначив, що екоінспекція – один з найбільш корумпованих органів в країні.</p>
      <p>«Вникнувши у процес, з упевненістю скажу, що екоінспекція – один з найбільш корумпованих органів в країні. Гірше становище тільки в… Хоча ні, нічого не може бути гірше ситуації, коли оклад у інспектора 3500 грн, а накласти санкцію він може на кілька мільйонів. В інспекції досі працюють люди злих геніїв української корупції, кадрове питання це проблема N1. Звичайно, для того, щоб розчистити ці завали і хоч якось налагодити роботу органу, доведеться витратити багато нервів і сил. Але я досить добре вивчив ситуацію, виробив план дій і не боюся труднощів», – заявив він.</p>
    </article>
  </body>
</html>