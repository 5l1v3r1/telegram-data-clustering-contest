<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831544-Niko-nije-iznad-zakona-Vodja-laburista-o-aferi-sa-podvodjenjem-maloletnica-i-umesanosti-princa-Endrjua"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T14:01:00+00:00"/>
    <meta property="og:title" content="Niko nije iznad zakona: Vođa laburista o aferi sa podvođenjem maloletnica i umešanosti princa Endrjua"/>
    <meta property="og:description" content="Lider britanske opozicione Laburističke stranke Džeremi Korbin izjavio je danas, povodom afere oko princa Endrua, da niko nije iznad zakona i da bi svako ko je uradio nešto pogrešno trebalo da bude otvoren za istragu"/>
  </head>
  <body>
    <article>
      <h1>Niko nije iznad zakona: Vođa laburista o aferi sa podvođenjem maloletnica i umešanosti princa Endrjua</h1>
      <address><time datetime="2019-11-21T14:01:00+00:00">21 Nov 2019, 14:01</time> by <a rel="author">Tanjug</a></address>
      <p>
        <b>Lider britanske opozicione Laburističke stranke Džeremi Korbin izjavio je danas, povodom afere oko princa Endrua, da niko nije iznad zakona i da bi svako ko je uradio nešto pogrešno trebalo da bude otvoren za istragu</b>
      </p>
      <p>Lider britanske opozicione Laburističke stranke Džeremi Korbin izjavio je danas, povodom afere oko princa Endrjua, da niko nije iznad zakona i da bi svako ko je uradio nešto pogrešno trebalo da bude otvoren za istragu.</p>
      <p>Korbin je to izjavio upitan da li bi princ Endrju trebalo da da izjavu američkim vlastima.</p>
      <p>"Stvari koje su se otkrile u vezi sa Džefrijem Epstajnom su užasne i smatram da bi trebalo da se krene od principa da su tu bile neke žrtve - očajne mlade žene prema kojima se ophodilo na grozan način", rekao je Korbin.</p>
      <related>
        <a href="http://www.novosti.rs/vesti/planeta.299.html:831418-Britanski-princ-odstupio-zbog-pedofilske-afere"/>
      </related>
      <p>Britanski princ Endrju je u sredu objavio je da se povlači iz javnog života, navodeći da su kontroverze oko njegovog nepromišljenog odnosa sa američkim finansijerom Epstajnom, koji je osuđen zbog podvođenja maloletnica, donele velike smetnje kraljevskoj porodici.</p>
      <p>Endru je naveo da se "odriče svih svojih javnih dužnosti u doglednoj budućnosti".</p>
      <p>Princ je, takođe, od svoje majke, kraljice Elizabete Druge, zatražio dozvolu da se povuče.</p>
      <related>
        <a href="http://www.novosti.rs/vesti/planeta.299.html:814120-Britanski-princ-nije-primetio-sumnjivo-ponasnje-kod-Epstajna"/>
      </related>
      <p>Pokušaji britanskog princa Endrjua da razjasni svoje prijateljske odnose s finansijerom pedofilom Džefrijem Epstajnom u intervjuu koji je dao pre nekoliko dana za BBC izazvali su mnoga negativna reagovanja.</p>
      <p>Princ Endrju prvi put je u tom intervjuu odgovarao na pitanja o vezama sa osuđenim pedofilom Epstajnom, u kojem je priznao da je bila greška što je boravio u njegovoj kući.</p>
      <p>Princ Endrju je u jednom od retkih intervjua za BBC kategorički odbacio navode da je imao seksualni odnos sa Amerikankom Virdžinijom Roberts, koja ga je optužila za seksualno zlostavljanje u vreme kada je bila maloletna.</p>
      <p>Višesatni intervju odmah je postao udarna tema na društvenim mrežama. Reagovanja su bila brojna, a malo njih je išlo princu u prilog, preneo je Blumberg.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:831418-Britanski-princ-odstupio-zbog-pedofilske-afere"/>
        <a href="http://www.novosti.rs/vesti/planeta.299.html:830655-Princ-Endrju-prvi-put-odgovara-na-pitanja-o-vezi-s-Epstajnom"/>
        <a href="http://www.novosti.rs/vesti/planeta.299.html:814120-Britanski-princ-nije-primetio-sumnjivo-ponasnje-kod-Epstajna"/>
        <a href="http://www.novosti.rs/vesti/planeta.299.html:527414-Bakingemska-palata-ponovo-pobija-insinuacije-protiv-princa"/>
        <a href="http://www.novosti.rs/vesti/planeta.299.html:527254-Bakingemska-palata-Princ-Endru-nije-ucestvovao-u-nedolicnim-radnjama-sa-maloletnicama"/>
      </related>
    </article>
  </body>
</html>