<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/m-keanas-apie-persikelima-i-everton-padariau-klaida/73322"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-21T14:01:34+00:00"/>
    <meta property="og:title" content="M. Keanas apie persikėlimą į &quot;Everton&quot;: &quot;Padariau klaidą&quot;"/>
    <meta property="og:description" content="Su sunkumais Liverpulio &quot;Everton&quot; klube susidūręs Moise'as Keanas pripažino, kad suklydo taip anksti išvykęs rungtyniauti į užsienį."/>
  </head>
  <body>
    <article>
      <h1>M. Keanas apie persikėlimą į "Everton": "Padariau klaidą"</h1>
      <address>
        <time datetime="2019-11-21T14:01:34+00:00">21 Nov 2019, 14:01</time>
      </address>
      <p>Su sunkumais Liverpulio "Everton" klube susidūręs Moise'as Keanas pripažino, kad suklydo taip anksti išvykęs rungtyniauti į užsienį.</p>
      <p>19-metis puolėjas vasarą paliko Turino "Juventus" klubą ir už maždaug 35 mln. eurų sumą prisijungė prie "Everton". Jo sezonas kol kas yra labai nesėkmingas – 11 sužaistų rungtynių ir nė vieno įvarčio.</p>
      <p>"Padariau klaidą", – sprendimą aiškino perspektyvus italas. – Dabar turiu nuleisti galvą ir vėl pradėti sunkiai dirbti".</p>
      <p>"Negalvoju apie tai, kas nutiks kitame transferų lange. Už tai yra atsakingi kiti asmenys. Man rūpi tik tai, kas atsitiks dabar, noriu tiesiog treniruotis ir sulaukti žaidimo minučių", – tęsė žaidėjas.</p>
      <p>Kalbėdamas apie žaidimą "Premier" lygoje ir "Serie A", M. Keanas pridūrė: "Anglijos pirmenybės yra visiškai kitokios. Man reikia laiko, jog pereičiau visą adaptacijos procesą. Vienintelis tikslas yra prasibrauti į pagrindinį "Everton" vienuoliką. Ties tuo ir dirbu."</p>
    </article>
  </body>
</html>