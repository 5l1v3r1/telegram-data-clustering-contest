<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1069898/rewolucji-nie-bedzie-galaxy-s2-bez-bezprzewodowego-ladowania/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-21T14:30:53+00:00"/>
    <meta property="og:title" content="Galaxy S11 bez błyskawicznego ładowania to kompletnie niezrozumiała decyzja Samsunga"/>
    <meta property="og:description" content="Zła wiadomość dla fanów Samsunga. Galaxy S11, przynajmniej w wersji 5G, będzie pozbawiony naprawdę szybkiego ładowania. Użytkownicy będą musieli zadowolić się 25 W. Nie ma tragedii, ale konkurencja potrafi znacznie więcej."/>
  </head>
  <body>
    <article>
      <h1>Galaxy S11 bez błyskawicznego ładowania to kompletnie niezrozumiała decyzja Samsunga</h1>
      <address><time datetime="2019-11-21T14:30:53+00:00">21 Nov 2019, 14:30</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/06/Samsung-Internet.jpg"/>
        <figcaption>fot. Samsung</figcaption>
      </figure>
      <p>Zła wiadomość dla fanów Samsunga. Galaxy S11, przynajmniej w wersji 5G, będzie pozbawiony naprawdę szybkiego ładowania. Użytkownicy będą musieli zadowolić się 25 W. Nie ma tragedii, ale konkurencja potrafi znacznie więcej.</p>
      <p>2019 rok przyniósł rewolucję w bateriach flagowców. Ogniwa nareszcie zaczęły rosnąć wraz z ekranami, co chyba wszyscy przyjęliśmy z ulgą. Duża pojemność to jednak znaczny wzrost czasu uzupełnienia braków energii. Producenci prezentują coraz szybsze standardy ładowania, ale niektórzy z nich podchodzą do tej kwestii wyjątkowo konserwatywnie.</p>
      <h3>Samsung Galaxy S11 bez naprawdę szybkiego ładowania</h3>
      <p>Wiadomość <b>dotyczy wersji 5G</b>, która naturalnie powinna być z definicji tą najlepiej wyposażoną. Możemy więc z dużym prawdopodobieństwem założyć, że pozostałe modele w serii również nie będą ładowały się tak szybko, co flagowa konkurencja. W zestawieniu z takim <a href="https://www.gsmmaniak.pl/1056686/oppo-reno-ace-oficjalnie-cena-specyfikacja/">Oppo Reno Ace</a> wygląda to wręcz śmiesznie.</p>
      <figure>
        <a href="https://www.gsmmaniak.pl/1069898/rewolucji-nie-bedzie-galaxy-s2-bez-bezprzewodowego-ladowania/attachment/s11-ladowanie/">
          <img src="https://cdn2.techmaniak.pl/wp-content/uploads/gsmmaniak/2019/11/s11-ladowanie-medium.png"/>
        </a>
        <figcaption>Fot. GSMarena</figcaption>
      </figure>
      <p>Czego możemy się więc spodziewać? <b>25 W</b>, czyli dokładnie takiej samej mocy, co w przypadku <a href="https://www.gsmmaniak.pl/1063020/samsung-galaxy-note-10-test/">Samsunga Galaxy Note 10</a>. Zgadza się, co Note 10, bo przecież Note 10+ wspiera ładowarki o mocy 45 W. Aż ciężko w to uwierzyć, bo wszystkie poprzednie doniesienia stawiały Galaxy S11 w świetle flagowca o całej masie zalet – w tym również pod względem wielkości ogniwa (<a href="https://www.gsmmaniak.pl/1065388/samsung-galaxy-s11-pojemnosc-baterii/">przecieki wskazują na 5000 mAh</a>).</p>
      <h3>Co jeszcze musisz wiedzieć o Galaxy S11?</h3>
      <p>Najnowsza wiadomość jest dla mnie najlepsza. W poniższym wpisie Dawid potwierdza, że Samsung Galaxy S11 otrzyma ekran obsługujący <b>odświeżanie 120 Hz</b>. Można by powiedzieć – nareszcie, bo przecież to smartfony koreańskiego producenta zawsze uznawane były za te z najlepszymi wyświetlaczami na rynku. To wcale nie koniec dobrych wiadomości.</p>
      <p>Wspomniałem już o dużej baterii, a doczekamy się również<b> większych matryc</b> – mam tu na myśli zarówno aparat o rozdzielczości 108 MP, jak i ekrany o przekątnych nawet 6.9 cala. Powierzchni roboczej nikomu nie zabraknie, a „efekt patelni” zostanie zredukowany przez minimalne ramki boczne, jeszcze smuklejsze od tych w serii Galaxy Note 10.</p>
      <related>
        <a href="https://www.gsmmaniak.pl/1069780/galaxy-s11-ekran-120-hz-specyfikacja/"/>
      </related>
      <p>
        <i>
          <a href="https://www.gsmarena.com/samsung_galaxy_s11_5g_passes_3c_certification_in_china_will_come_with_25w_fast_charging-news-40199.php">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069994/samsung-galaxy-a71-rendery/"/>
        <a href="https://www.gsmmaniak.pl/1069910/galaxy-s10-lite-premiera-grudzien/"/>
        <a href="https://www.gsmmaniak.pl/1069780/galaxy-s11-ekran-120-hz-specyfikacja/"/>
        <a href="https://www.gsmmaniak.pl/1069168/jaki-aparat-bedzie-mial-samsung-galaxy-s10-lite/"/>
      </related>
    </article>
  </body>
</html>