<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/slutsky-ziet-verlosser-honda-1-beste-spelers-waarmee-gewerkt/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T14:12:48+00:00"/>
    <meta property="og:title" content="Slutsky ziet verlosser in Honda: ‘1 van de beste spelers waarmee ik heb gewerkt’"/>
    <meta property="og:description" content="Trainer Leonid Slutsky ziet in Keisuke Honda een sterspeler. Het is volgens de Rus zelfs 1 van de beste spelers waarmee hij ooit heeft gewerkt. Volgens verschillende media is de kans groot dat Honda dit weekend in de basis start bij de club uit Arnhem. Vitesse hervat de competitie zondag tegen Sparta (aftrap 16.45 uur).…"/>
  </head>
  <body>
    <article>
      <h1>Slutsky ziet verlosser in Honda: ‘1 van de beste spelers waarmee ik heb gewerkt’</h1>
      <address>
        <time datetime="2019-11-21T14:12:48+00:00">21 Nov 2019, 14:12</time>
      </address>
      <p>
        <b>Trainer Leonid Slutsky ziet in Keisuke Honda een sterspeler. Het is volgens de Rus zelfs 1 van de beste spelers waarmee hij ooit heeft gewerkt. Volgens verschillende media is de kans groot dat Honda dit weekend in de basis start bij de club uit Arnhem.</b>
      </p>
      <p>Vitesse hervat de competitie zondag tegen Sparta (aftrap 16.45 uur). De Arnhemse club moet zich na 3 opeenvolgende nederlagen herpakken uit een crisis. Slutsky ziet daarin een hoofdrol weggelegd voor Honda.<br/><br/><b>Geen vakantie gevierd</b><br/>Honda heeft al maanden geen wedstrijd meer gespeeld, maar hij heeft in die periode ook geen vakantie gevierd. "Ik heb altijd individueel getraind, waar ik ook was", zegt Honda tijdens zijn presentatie bij Vitesse. <br/><br/><b>Verbindingsman</b><br/>Honda start op '10' bij Vitesse. "Hij moet de verbindingsman worden tussen middenveld en aanval", zegt Slutsky. "Daar hebben wij behoefte aan creativiteit."<br/><br/>Vitesse staat momenteel op de 5de plek in de Eredivisie. Tijdens de presentatie zegt Honda die plek vast te willen houden tot het einde van het seizoen.</p>
      <figure>
        <iframe data-src="https://twitter.com/JeroenKapteijns/status/1197510237294649344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>