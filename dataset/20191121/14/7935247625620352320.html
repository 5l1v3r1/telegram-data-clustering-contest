<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/baskan-aktas-acikladi-millet-bahcesi-2020de-215841h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T14:46:15+00:00"/>
    <meta property="og:title" content="Başkan Aktaş açıkladı! Millet Bahçesi 2020'de..."/>
    <meta property="og:description" content="Büyükşehir Belediyesi’nin kasım ayı toplantısı gerçekleştirildi."/>
  </head>
  <body>
    <article>
      <h1>Başkan Aktaş açıkladı! Millet Bahçesi 2020'de...</h1>
      <h2>Büyükşehir Belediyesi’nin kasım ayı toplantısı gerçekleştirildi.</h2>
      <address>
        <time datetime="2019-11-21T14:46:15+00:00">21 Nov 2019, 14:46</time>
      </address>
      <p>
        <b>DERYA DEMİR PINAR</b>
      </p>
      <p>Belediye hizmet binasında gerçekleştirilen toplantıda Büyükşehir Belediye Başkanı Alinur Aktaş, eski Atatürk Stadyumu’na yapılan Millet Bahçesi’nin kısa sürede hizmet vereceğini kaydetti.</p>
      <p>Proje ile ilgili sunum yapan Fen İşleri Daire Başkanı Feridun Tarım, “ 41 bin 187 metre kare alanda bulunan anlanda otopark alanı, termal çeşme, spor ve sosyal alanları yapılacak. Buranın yüzde 50 üzerinde yeşil alan olacak ve var olan ağaçlar korunup yeni fidanlar dikilecek. 2020’nin başında hizmete girecek olan bu millet bahçesinde şu ana kadar yüzde 79’u tamamlanmış durumda. İhale bedeli ise 39 milyon 750 bin TL” dedi. </p>
      <p>
        <b>İLK ADIM ŞEHİR HASTANESİ HATTI</b>
      </p>
      <p>Bursa’ya yapılacak yatırımlar hakkında da bilgi veren Aktaş, “Ulaşım, imar başta olmak üzere farklı konularda neler yapılabilir noktasında çalışmalar yapıyoruz. Yaklaşık 1 aylık süreçte ekibimiz ile Gençlik ve Spor Bakanlığı ekibiyle spor yatırımlarında kullanılmak üzere 85 milyon TL’lik yatırım gerçekleştirdik. Gençlik merkezleri, kamplarından tutun da orta, büyük ve küçük ölçekli çalışmalar yapacağız. Çevre ve Şehircilik Bakanımızı da misafir ettiğimizde Hanlar Bölgesi, kentsel dönüşüm gibi konuları konuştuk. Hanlar Bölgesi’nde koruma amaçlı imar planlarımızı yapacağız. Kamulaştırma ile alakalı flörtte bulunduğumuz bazı binalar var. Öte yandan Doğanbey’de TOKİ’ye ait gelişigüzel alan ile İller Bankası’nın bulunduğu eski alanı birleştirerek bir meydan ortaya çıkaracağız. Ulaşımla alakalı da çalışmalar başlıyor. Cumhurbaşkanı’na da bu projeleri anlattık.  İlk olarak Emek hattını Şehir Hastanesi’ne uzatmak kaydıyla, Acemler Kavşağı projeleri yapılacak. Yeni adliyenin açılmasından sonra yoğunlaşan Yakın Doğu Çevre Yolu’nun yapılması ile ilgili çalışmalar hayata geçecek” ifadelerini kullandı.<br/>  <br/>Şehirleri güvenilirlik, temizlik açısından sıralandıran Numbeo anket sitesi ile ilgili konuşan Aktaş, “ Bu kurum ile ilgili nokta kadar bir ilişkimiz yok. Herhangi bir üyeliğimiz yok. Herhangi bir yönledirme söz konusu değil. Hiçbir şekilde oy kullanmadım burada. Eğer Bursa’nın güvenilir olmadığını ya da sıkıntılı olduğu kişiler varsa girip oylarını kullanabilir. Ama burada Bursa ile ilgili olumlu reklam yapılması hoşuma gidiyor” dedi.</p>
    </article>
  </body>
</html>