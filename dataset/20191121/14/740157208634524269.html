<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/gospodarka-komunalna/miasto-samo-zajmie-sie-odbiorem-odpadow,135347.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T14:23:00+00:00"/>
    <meta property="og:title" content="Miasto samo zajmie się odbiorem odpadów"/>
    <meta property="og:description" content="Jaworzno przygotowuje się do samodzielnego odbierania odpadów. Tamtejsze Przedsiębiorstwo Wodociągów i Kanalizacji ogłosiło przetarg na zakup 22 samochodów do odbioru śmieci."/>
  </head>
  <body>
    <article>
      <h1>Miasto samo zajmie się odbiorem odpadów</h1>
      <address><time datetime="2019-11-21T14:23:00+00:00">21 Nov 2019, 14:23</time> by <a rel="author">pt  </a></address>
      <h4>Jaworzno przygotowuje się do samodzielnego odbierania odpadów. Tamtejsze Przedsiębiorstwo Wodociągów i Kanalizacji ogłosiło przetarg na zakup 22 samochodów do odbioru śmieci.</h4>
      <hr/>
      <ul>
        <li>
          <b>Gminy szukają sposobów na zatrzymanie wzrostu kosztów gospodarki odpadami.</b>
        </li>
        <li>
          <b>Jaworzno dołącza do samorządów, które same chcą zajmować się zbiórką odpadów.</b>
        </li>
        <li>
          <b>Przedsiębiorstwo wodociągowe ogłosiło przetarg na zakup 22 samochodów do zbierania odpadów.</b>
        </li>
      </ul>
      <p>Jaworzno chce kupić pojazdy 22 pojazdy napędzane gazem CNG, co oznacza, że gmina samodzielnie będzie organizowała gospodarkę odpadami.</p>
      <p>W przeszłości gospodarką odpadami w Jaworznie zajmowało się Miejskie Przedsiębiorstwo Oczyszczania. Zostało ono jednak sprywatyzowane w latach 90. Przed dwoma laty MPO przegrało przetarg na odbiór śmieci i upadło. Odpady zbiera w tej chwili firma AVR.</p>
      <p>W ostatnim czasie nie brakowało jednak problemów i nieporozumień związanych z gospodarką odpadami.</p>
      <p>W czerwcu firma AVR zaprzestała w Jaworznie odbioru odpadów bio, tłumacząc, że żadna z pobliskich instalacji nie chce ich przyjąć. Jednym z problemów miało być składowanie odpadów bio w workach, co powodowało, że te już po kilku dniach nie nadawały się do przetworzenia i były traktowane jako odpady zmieszane. Jak pisze portal jaw.pl, problem został częściowo rozwiązany pod koniec września, kiedy to firma AVR zaczęła dostarczać pojemniki na odpady bio. Jednakże i tutaj nie obeszło się bez konfliktu - wielu mieszkańców uznało, że 120 litrów, które oferują pojemniki, to stanowczo za mało na ich potrzeby.</p>
      <p>Firma AVR ma umowę do połowy przyszłego roku.</p>
      <p>Od 1 sierpnia mieszkańcy płacą w Jaworznie za odbiór odpadów 22 złote od osoby (opłata wzrosła o  zł)</p>
      <p>Ze złożonych w mieście deklaracji wynika, że 99,5 proc. mieszkańców i 84,5 proc. firm segreguje odpady. Jednak dane Zakładu Gospodarki Odpadami Komunalnymi w Balinie (tam wywożone są odpady z Jaworzna) wykazują, że jedynie 30,5 proc. odpadów jest prawidłowo selektywnie oddzielona od odpadów zmieszanych i właśnie słaba segregacja miała być jednym z powodów podwyżki.</p>
      <p> </p>
    </article>
  </body>
</html>