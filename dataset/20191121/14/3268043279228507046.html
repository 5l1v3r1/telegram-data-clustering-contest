<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/compravendite-investitori-acquista-casa/"/>
    <meta property="og:site_name" content="Trend Online"/>
    <meta property="article:published_time" content="2019-11-21T14:55:00+00:00"/>
    <meta property="og:title" content="Compravendite investitori: l’84,3% acquista casa in contanti"/>
    <meta property="og:description" content="Negli ultimi 5 anni la percentuale di acquisti per investimento ha evidenziato una costante crescita, stabilizzandosi nel 2019 al 17,9%."/>
  </head>
  <body>
    <article>
      <h1>Compravendite investitori: l’84,3% acquista casa in contanti</h1>
      <h2>Negli ultimi 5 anni la percentuale di acquisti per investimento ha evidenziato una costante crescita, stabilizzandosi nel 2019 al 17,9%.</h2>
      <address><time datetime="2019-11-21T14:55:00+00:00">21 Nov 2019, 14:55</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>L’Ufficio Studi dall’Ufficio Studi del Gruppo Tecnocasa ha analizzato le compravendite effettuate attraverso le agenzie affiliate Tecnocasa e Tecnorete in Italia nel primo semestre del 2019. Dallo studio è emerso che il 17,9% degli acquisti è stato concluso da investitori; il quadro è completato dal 76,6% di acquisti di prima casa e dal 5,5% di compravendite per la casa vacanza. Nelle grandi città italiane il rendimento annuo lordo si è attestato intorno al 5,0%, in lieve crescita.</p>
      <p>Negli ultimi 5 anni la percentuale di acquisti per investimento ha evidenziato una costante crescita, stabilizzandosi nel 2019 al 17,9%, esattamente la stessa quota registrata nel 2018 (i valori si riferiscono al primo semestre di ogni anno). L’investimento nel mattone è quindi una componente importante ed in crescita del mercato immobiliare nazionale.</p>
      <p>Focalizzando l’attenzione su chi ha comprato per investimento, si registra che il 28,5% degli investitori ha un’età compresa tra 45 e 54 anni, seguito dai soggetti tra 35 e 44 anni (23,5%) e da coloro con un’età compresa tra 55 e 64 anni (22,1%). Il 74,5% degli investitori sono coppie e coppie con figli, mentre il 25,5% è single (celibi/nubili, separati, divorziati e vedovi). In lieve aumento la percentuale di investitori single rispetto al primo semestre del 2018, si passa infatti dal 24,2% all’attuale 25,5%.</p>
      <p>A comprare per investimento sono soprattutto imprenditori, liberi professionisti e impiegati che coprono il 78,3% di questo mercato, a seguire i pensionati con l’11,0%. Nel primo semestre del 2018 queste percentuali si attestavano rispettivamente al 79,7% e all’11,1%.</p>
      <footer>
        <a href="https://www.trend-online.com/prp/compravendite-investitori-acquista-casa/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>