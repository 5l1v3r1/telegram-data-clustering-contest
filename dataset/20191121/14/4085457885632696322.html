<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/21/ledy-se-mozna-lehce-pohnuly-v-kauze-huawei/"/>
    <meta property="og:site_name" content="GizChina.cz"/>
    <meta property="article:published_time" content="2019-11-21T14:00:48+00:00"/>
    <meta property="og:title" content="Ledy se možná lehce pohnuly v kauze Huawei"/>
    <meta property="og:description" content="Obchodní válka mezi Spojenými Státy a Čínou dolehla velmi těžce i na čínského giganta Huawei, ale možná už se v kauze lehce pohnuly ledy."/>
  </head>
  <body>
    <article>
      <h1>Ledy se možná lehce pohnuly v kauze Huawei</h1>
      <address><time datetime="2019-11-21T14:00:48+00:00">21 Nov 2019, 14:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Obchodní válka mezi Spojenými Státy a Čínou dolehla velmi těžce i na čínského giganta Huawei a jejich globální odbyt se v důsledku absence oficiální podpory služeb Google razantně propadl. V posledních dnes se ale možná ledy v kauze lehce pohnuly, i když jako obvykle není důvod k přehnanému předčasnému optimismu. Pro začátek musíme zmínit, že firma dostala dalších 90 dní výjimky z embarga, jak jsme ostatně spekulovali jen před pár dny. Ale posun <a href="https://www.ithome.com/0/458/339.htm">nastal</a> i na straně povolení pro americké firmy.</p>
      <p>Americké ministerstvo obchodu se totiž konečně začalo zabývat žádostmi amerických firem o obchodování s Huawei, kterých leželo ladem přes 300. Z nich už čtvrtina byla dnes odsouhlasena a na další várce už se určitě pracuje k brzkému vyřízení. Podle zákulisních informací se samozřejmě jedná o povolení pro zboží, které je pokládáno za „bezpečné“ a nenarušuje bezpečnostní zájmy Spojených států. Mezi takovými ale budou i některé součástky pro výrobu mobilních telefonů a zboží, které nepatří do kategorie elektroniky vůbec. Bohužel k tomu však stále nepatří služby Google.</p>
      <figure>
        <img src="https://gizchina.cz/wp-content/uploads/2019/11/huawei-us-government-ban-security-2.jpg"/>
      </figure>
      <p>Je tak stále ve hvězdách, jak se bude situace vyvíjet dále, protože ačkoliv je Huawei určitě rád možnosti obchodu s některými firmami, tak v kritických oblastech stále k posunu nedošlo. Což určitě jen posílí jejich dlouhodobou snahu o omezení závislosti na amerických technologiích a zboží, včetně softwarových produktů. Vývoj vlastního operačního systému už je v běhu a na domácích či asijských trzích není absence služeb <a href="http://gizchina.cz/tag/google">Google</a> pro Huawei nijak zásadní. Jediní škodní v této kauze tak budou zákazníci mimo asijský trh.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/21/4-horke-tipy-na-vanocni-darky-od-huawei/"/>
        <a href="https://gizchina.cz/2019/11/19/je-tady-black-friday-na-huawei-cz-s-premiovymi-produkty/"/>
        <a href="https://gizchina.cz/2019/11/19/harmony-os-strategie-jeho-nasazovani-bude-predstavena-20-listopadu/"/>
      </related>
    </article>
  </body>
</html>