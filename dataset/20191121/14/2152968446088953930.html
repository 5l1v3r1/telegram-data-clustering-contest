<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T14:55:00+00:00"/>
    <meta property="og:title" content="В София откриха паметник на общественика Симеон Радев"/>
    <meta property="og:description" content="Последните му думи са: &quot;Дадох ли нещо на България?&quot; | Dnes.bg"/>
  </head>
  <body>
    <article>
      <h1>В София откриха паметник на общественика Симеон Радев</h1>
      <h2>Последните му думи са: "Дадох ли нещо на България?"</h2>
      <address><time datetime="2019-11-21T14:55:00+00:00">21 Nov 2019, 14:55</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252278-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image2#photo">2</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image3#photo">3</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image4#photo">4</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image5#photo">5</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image6#photo">6</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image7#photo">7</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image8#photo">8</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image9#photo">9</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image10#photo">10</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image11#photo">11</a><a href="https://www.dnes.bg/sofia/2019/11/21/v-sofiia-otkriha-pametnik-na-obshtestvenika-simeon-radev.430376,image12#photo">12<br/></a>В София откриха паметник на българския общественик, писател, дипломат и публицист Симеон Радев. Монументът е в градинката до Националния дворец  на културата.</p>
        <p>Скулптурата е дело на художника Янко Бонев, а архитект е Петър Стрясков.</p>
        <p>Симеон Радев е роден в Македония. Автор е на "Строителите на съвременна България“</p>
        <p>Завършва лицея в Цариград, а след това заминава да учи право в Женевския университет и в Париж.</p>
        <p>Радев участва активно и в дейността на Върховния македоно-одрински комитет в София. През 1911 година обнародва своята книга "Строителите на съвременна България", която е едно от големите и оригинални историографски изследвания в България.</p>
        <p>Бил е доброволец по време на Балканската война, а след това започва неговата дипломатическа кариера.</p>
        <p>След 9 септември 1944 година е уволнен и пенсиониран. Забранява му се да се занимава с политическа и обществена дейност. С помощта на сина си - Траян Радев, събира мемоарната си сага от 10 тома, които се появяват на книжния пазар у нас след 1990-та година.</p>
        <p>Симеон Радев почива в София на 15 февруари 1967 година. Последните му думи са: "Дадох ли нещо на България?".</p>
        <p> </p>
      </anchor>
    </article>
  </body>
</html>