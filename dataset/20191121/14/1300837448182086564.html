<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/11/21/papa-proteggere-donne-e-bimbi-da-abusi_8cdef728-5fec-471f-827e-2061ae2ca7e2.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T14:06:37+00:00"/>
    <meta property="og:title" content="Papa: bambine costrette a prostituirsi, sfigurata la dignità"/>
    <meta property="og:description" content="Lo ha detto nell'omelia della messa allo Stadio nazionale di Bangkok   (ANSA)"/>
  </head>
  <body>
    <article>
      <h1>Papa: bambine costrette a prostituirsi, sfigurata la dignità</h1>
      <h2>Lo ha detto nell'omelia della messa allo Stadio nazionale di Bangkok</h2>
      <address><time datetime="2019-11-21T14:06:37+00:00">21 Nov 2019, 14:06</time> by <a rel="author">Redazione ANSA</a></address>
      <p><b>Papa Francesco tocca la piaga della prostituzione, anche minorile, legata al turismo sessuale,</b> piaga particolarmente sentita in Thailandia. "Penso in particolar modo a quei bambini, bambine e donne esposti alla prostituzione e alla tratta,<b> sfigurati nella loro dignità più autentica"</b>, ha detto nell'omelia della messa allo Stadio nazionale di Bangkok sottolineando che "fanno parte della nostra famiglia" e occorre aiutarli "a comprendere la vicinanza di Dio" perché sono "i beati".</p>
      <p>Parlando ai leader politici thailandesi Bergoglio ha detto: "Penso a quelle donne e a quei bambini del nostro tempo che sono particolarmente feriti, violentati ed esposti ad ogni forma di sfruttamento, schiavitù, violenza e abuso", aggiungendo: "Esprimo la mia riconoscenza al governo tailandese per i suoi sforzi volti ad estirpare questo flagello, come pure a tutte le persone e le organizzazioni che lavorano instancabilmente per sradicare questo male e offrire un percorso di dignità".<br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/politica/2019/11/20/papa-ad-accoglierlo-a-bangkok-anche-sua-cugina-suora_d56fe1a4-9251-455e-96e3-9527a92f425f.html"/>
      </related>
    </article>
  </body>
</html>