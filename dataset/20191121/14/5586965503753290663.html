<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/copilul-din-vaslui-care-avea-arsuri-pe-75-din-corp-a-murit-la-spitalul-grigore-alexandrescu-18602495"/>
    <meta property="og:site_name" content="Gândul"/>
    <meta property="article:published_time" content="2019-11-21T14:38:17+00:00"/>
    <meta property="og:title" content="Copilul din Vaslui, care avea arsuri pe 75% din corp, a murit la Spitalul „Grigore Alexandrescu”"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Copilul din Vaslui, care avea arsuri pe 75% din corp, a murit la Spitalul „Grigore Alexandrescu”</h1>
      <h2>Copilul în vârstă de 3 ani, din Vaslui, a murit la Spitalul „Grigore Alexandrescu” din Capitală, au precizat reprezentanţii instituţiei pentru MEDIAFAX. Minorul a fost adus în urmă cu câteva zile în Bucureşti după ce au căzut peste el mai multe rufe care au luat foc.</h2>
      <address>
        <time datetime="2019-11-21T14:38:17+00:00">21 Nov 2019, 14:38</time>
      </address>
      <p>Purtătorul de cuvânt al Spitalului Grigore Alexandrescu, Raluca Alexandru, a precizat, pentru MEDIAFAX, că minorul din Vaslui, care a fost internat după ce au căzut peste el rufe care au luat foc a murit.</p>
      <p>Copilul, în vârstă de 3 ani, a fost adus din Vaslui la Spitalului Clinic de Urgenţă pentru Copii „Grigore Alexandrescu” cu arsuri pe 75% din corp.</p>
      <p>Minorul a fost operat în urmă cu câteva zile. Acesta avea arsuri pe căile aeriene superioare, pe faţă, în regiunea cervicală, pe toarce, mâini şi pe coapsa stângă. Medicii din Iaşi au încercat să îl trimită la Bucureşti cu elicopterul, însă din cauza vântului s-a luat decizia de a fi transportat pe cale rutieră la Spitalul „Grigore Alexandrescu”, din Capitală.</p>
      <p>Micuţul, din comuna Băcani, judeţul Vaslui, dormea singur, în camera sa, vineri seara, iar peste el au căzut rufele care au luat foc, pe sobă, unde mama lui le pusese la uscat.</p>
    </article>
  </body>
</html>