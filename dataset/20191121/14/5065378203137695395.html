<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031327/friki-sta-patisia-hlikiomeni-pethane-kai-tin-efagan-ta-skylia-tis"/>
    <meta property="og:site_name" content="Newsbomb"/>
    <meta property="article:published_time" content="2019-11-21T14:02:26+00:00"/>
    <meta property="og:title" content="Φρίκη στα Πατήσια: Ηλικιωμένη πέθανε και την έφαγαν τα σκυλιά της"/>
    <meta property="og:description" content="Μία 84χρονη γυναίκα στα Πατήσια βρέθηκε νεκρή με πολλές δαγκωματιές από τα σκυλιά της - Σοκαρισμένος ο γιος της από το φρικτό θέαμα"/>
  </head>
  <body>
    <article>
      <h1>Φρίκη στα Πατήσια: Ηλικιωμένη πέθανε και την έφαγαν τα σκυλιά της</h1>
      <h2>Μία 84χρονη γυναίκα στα Πατήσια βρέθηκε νεκρή με πολλές δαγκωματιές από τα σκυλιά της - Σοκαρισμένος ο γιος της από το φρικτό θέαμα</h2>
      <address><time datetime="2019-11-21T14:02:26+00:00">21 Nov 2019, 14:02</time> by <a rel="author">Newsroom</a></address>
      <p>Η απίστευτη ιστορία συνέβη σε διαμέρισμα στα <b>Πατήσια στις 3 Νοεμβρίου</b>, όταν ο γιος της ηλικιωμένης την εντόπισε στο δωμάτιό της νεκρή και το πρόσωπό της να έχει πάρα πολλές δαγκωματιές από τα σκυλιά που είχαν στο σπίτι.</p>
      <p>Το βράδυ της 2ας Νοεμβρίου στις 23:00,<b> ο γιος της 84χρονης την καληνύχτησε και την άφησε να πάει στο δωμάτιό της. Ενώ εκείνος πήγε στο δικό του.</b> Κάποια στιγμή γύρω στη μια τα ξημερώματα, δηλαδή μόλις δύο ώρες αργότερα, πήγε να δει πώς είναι η μητέρα του, η οποία έπασχε από άνοια. <b>Σοκαρίστηκε από το θέαμα που αντίκρισε. Η γυναίκα ήταν νεκρή ενώ ήταν καταδαγκωμένη στο πρόσωπο.</b></p>
      <p>Αμέσως κλήθηκε η αστυνομία και στελέχη του τμήματος Ανθρωποκτονιών. Οι έμπειροι αστυνομικοί που έφθασαν στο σημείο δεν πίστευαν στα μάτια τους μπροστά στο αποτρόπαιο θέαμα. <b>Ο γιος της γυναίκας οδηγήθηκε στο τμήμα για κατάθεση, ενώ γρήγορα αποκλείσθηκε η εγκληματική ενέργεια.</b> Σύμφωνα με τον ιατροδικαστή κ. Σωτήρη Μπουζιάνη ο οποίος εξέτασε το άψυχο κορμί της 84χρονης, υπήρχαν πάρα πολλές κακώσεις εξαιτίας των δαγκωμάτων από τα πέντε σκυλιά που ζούσαν μαζί με την ηλικιωμένη και το γιο της στο σπίτι τους στα Πατήσια.</p>
      <p><i><b>Δείτε όλες τις τελευταίες</b></i> <a href="https://www.newsbomb.gr/oles-oi-eidhseis"><i><b>Ειδήσεις</b></i></a> <i><b>από την Ελλάδα και τον Κόσμο, τη στιγμή που συμβαίνουν, στο </b></i><i><b>Newsbomb</b></i><i><b>.</b></i><i><b>gr</b></i></p>
      <related>
        <a href="https://www.newsbomb.gr/ellada/astynomiko-reportaz/story/1031114/tora-thriler-stin-kypseli-enopli-listeia-se-praktoreio-opap-anazitoyntai-oi-drastes"/>
        <a href="https://www.newsbomb.gr/ellada/story/1031113/thlipsi-ston-volo-efyge-o-xristos-karafyllogloy-itan-mono-31-eton"/>
        <a href="https://www.newsbomb.gr/ellada/dikaiosynh/story/1031092/kriti-sti-fylaki-ta-dyo-apo-ta-tria-aderfia-gia-to-xasis-kai-ta-kalasnikof"/>
      </related>
    </article>
  </body>
</html>