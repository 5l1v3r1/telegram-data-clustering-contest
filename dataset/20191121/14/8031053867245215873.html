<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%8d%ce%bb%ce%bb%ce%b7%cf%88%ce%b7-%ce%b3%ce%b9%ce%b1-%cf%80%ce%bf%cf%81%ce%bd%ce%bf%ce%b3%cf%81%ce%b1%cf%86%ce%af%ce%b1-%ce%b1%ce%bd%ce%b7%ce%bb%ce%af%ce%ba%cf%89%ce%bd-%ce%b1%cf%80%cf%8c.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T14:24:06+00:00"/>
    <meta property="og:title" content="Σύλληψη για πορνογραφία ανηλίκων από το διαδίκτυο!"/>
    <meta property="og:description" content="Ο συλληφθείς, με τη δικογραφία που σχηματίστηκε σε βάρος του, κακουργηματικού χαρακτήρα, για πορνογραφία ανηλίκων, μέσω διαδικτύου, οδηγήθηκε στην αρμόδια Εισαγγελία, η οποία τον παρέπεμψε σε κύρια ανάκριση."/>
  </head>
  <body>
    <article>
      <h1>Σύλληψη για πορνογραφία ανηλίκων από το διαδίκτυο!</h1>
      <address>
        <time datetime="2019-11-21T14:24:06+00:00">21 Nov 2019, 14:24</time>
      </address>
      <p>
        <b>Ο συλληφθείς, με τη δικογραφία που σχηματίστηκε σε βάρος του, κακουργηματικού χαρακτήρα, για πορνογραφία ανηλίκων, μέσω διαδικτύου, οδηγήθηκε στην αρμόδια Εισαγγελία, η οποία τον παρέπεμψε σε κύρια ανάκριση.</b>
      </p>
      <p>Για τη διερεύνηση της υπόθεσης προηγήθηκε κατάλληλη αξιοποίηση στοιχείων από τον οργανισμό NCMEC (National Center for Missing and Exploited Children), σύμφωνα με τα οποία χρήστης, εντός της ελληνικής επικράτειας, κατείχε και διακινούσε υλικό πορνογραφίας ανηλίκων.</p>
      <p>Τα στοιχεία τέθηκαν υπόψη της Εισαγγελίας Πρωτοδικών Αθηνών, η οποία εξέδωσε βούλευμα για την άρση του απορρήτου των επικοινωνιών. Από την άμεση ψηφιακή ανάλυση προέκυψαν τα στοιχεία της ταυτότητάς του και η διεύθυνση κατοικίας του.</p>
      <p>Ακολούθως κλιμάκιο αστυνομικών της Διεύθυνσης Δίωξης Ηλεκτρονικού Εγκλήματος και της τοπικής Υπηρεσίας Ασφαλείας, πραγματοποίησε την Τρίτη 19 Νοεμβρίου 2019, έρευνα στο σπίτι του, όπου βρέθηκαν και κατασχέθηκαν, 2 σκληροί δίσκοι και κινητό τηλέφωνο με κάρτα sim.</p>
      <p>Από την επιτόπια έρευνα βρέθηκαν πλήθος φωτογραφιών και βίντεο που περιείχαν υλικό πορνογραφίας ανηλίκων και ο ημεδαπός συνελήφθη με την αυτόφωρη διαδικασία.</p>
    </article>
  </body>
</html>