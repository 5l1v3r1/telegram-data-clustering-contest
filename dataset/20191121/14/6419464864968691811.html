<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/epeisodia-zografoy-synelifthi-kai-i-24chroni-poy-machairothike-sto-ilion/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T14:57:42+00:00"/>
    <meta property="og:title" content="Επεισόδια – Ζωγράφου: Συνελήφθη και η 24χρονη που μαχαιρώθηκε στο Ίλιον"/>
    <meta property="og:description" content="Σε 16 συλλήψεις προχώρησε η Αστυνομία, μετά τα επεισόδια που έγιναν στου Ζωγράφου, το περασμένο Σάββατο, ανάμεσα σε οπαδούς Ολυμπιακού και Παναθηναϊκού."/>
  </head>
  <body>
    <article>
      <h1>Επεισόδια – Ζωγράφου: Συνελήφθη και η 24χρονη που μαχαιρώθηκε στο Ίλιον</h1>
      <address>
        <time datetime="2019-11-21T14:57:42+00:00">21 Nov 2019, 14:57</time>
      </address>
      <p>Σε 16 συλλήψεις προχώρησε η Αστυνομία, μετά τα <a href="https://neaselida.gr/tag/episodia/"><b>επεισόδια</b></a> που έγιναν στου <a href="https://neaselida.gr/tag/zografou/"><b>Ζωγράφου</b></a>, το περασμένο Σάββατο, ανάμεσα σε <b>οπαδούς</b> του Ολυμπιακού και του Παναθηναϊκού.</p>
      <p>Ανάμεσα στους συλληφθέντες είναι και η <a href="https://neaselida.gr/tag/22chroni/"><b>24χρονη</b></a> που μαχαιρώθηκε πριν από μερικούς μήνες στο <b>Ίλιον</b>, όταν δέχτηκε επίθεση από αγνώστους. Συνολικά 14 οπαδοί του Ολυμπιακού και 2 του Παναθηναϊκού συνελήφθησαν, όμως μόνο <b>ένας προφυλακίστηκε</b>.</p>
      <p>«Στην οδό Ξηρογιάννη αντικρίσαμε 100 και πλέον άτομα με κράνη και ρόπαλα να συμπλέκονται μεταξύ τους. <b>Μια ομάδα εξ αυτών, 20-30 ατόμων,</b> στη θέα μας κινήθηκε απειλητικά προς το μέρος μας και κάναμε χρήση χειροβομβίδας κρότου-λάμψης και δακρυγόνου ώστε να τους απωθήσουμε», κατέθεσε αστυφύλακας της ομάδας «Δράση» στο πλαίσιο διερεύνησης της υπόθεσης.</p>
      <p>Συνάδελφός του αποκάλυψε ότι στη θέα των αστυνομικών ορισμένοι από τους συλληφθέντες προσπάθησαν να κρυφτούν σε πολυκατοικίες στου Ζωγράφου: «Τρία άτομα υπερπήδησαν τα κάγκελα μιας πολυκατοικίας, που ήταν περιφραγμένη και η πόρτα κλειδωμένη και μπήκαν στο προαύλιο. <b>Δηλώσαμε την ιδιότητά μας</b> και τους δώσαμε εντολές να μείνουν ακίνητοι, πλην όμως αυτοί προσπάθησαν να πηδήξουν τον μαντρότοιχο για να διαφύγουν. Άμεσα τους ακινητοποιήσαμε. Το ένα από τα άτομα είχε εμφανές τραύματα στο κεφάλι».</p>
      <p>Πληροφορίες από: kathimerini.gr</p>
      <related>
        <a href="https://neaselida.gr/ellada/sokaristiko-vinteo-choyligkans-machaironoyn-22chroni-opado/"/>
      </related>
    </article>
  </body>
</html>