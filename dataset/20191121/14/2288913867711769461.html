<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04728828"/>
    <meta property="og:site_name" content="De Standaard"/>
    <meta property="article:published_time" content="2019-11-21T14:37:00+00:00"/>
    <meta property="og:title" content="Kamer tikt regering op de vingers"/>
    <meta property="og:description" content="Amper de helft van de ministers in de federale regering zijn vanmiddag aanwezig in de Kamer. Voor Kamervoorzitter Patrick Dewael (Open VLD) is dat 'niet vo..."/>
  </head>
  <body>
    <article>
      <h1>Kamer tikt regering op de vingers</h1>
      <address>
        <time datetime="2019-11-21T14:37:00+00:00">21 Nov 2019, 14:37</time>
      </address>
      <p>
        <b>Amper de helft van de ministers in de federale regering zijn vanmiddag aanwezig in de Kamer. Voor Kamervoorzitter Patrick Dewael (Open VLD) is dat 'niet voor herhaling vatbaar’.</b>
      </p>
      <p>Alleen maar blauw op de regeringsbanken deze namiddag. En op minister van Sociale Zaken Maggie De Block (Open VLD) na waren het alleen maar MR-politici, premier Sophie Wilmès op kop. De CD&amp;V-ministers Koen Geens en Nathalie Muylle waren afwezig wegens de begrafenis van de partner van een kabinetsmedewerker. De ministers Didier Reynders (MR) en Pieter De Crem (CD&amp;V) zijn op economische missie in China.</p>
      <p>Volgens PVDA-Kamerlid Raoul Hedebouw moet het zowat voor het eerst zijn dat zo weinig regeringsleden de weg naar het parlement vinden. Hij besluit dat de regeringsleden hun plichten een beetje losser interpreteren, aangezien de regering in lopende zaken is.</p>
      <p>Kamervoorzitter Patrick Dewael (Open VLD) sloot zich daar gedeeltelijk bij aan. Volgens hem heeft de regering het signaal begrepen en zal ze voortaan in grotere getale opdagen in het parlement</p>
      <p>‘Nog even en de Kamerleden moeten de vragen die ze stellen zelf beantwoorden bij gebrek aan ministers’, merkte N-VA-fractieleider Peter De Roover op.</p>
    </article>
  </body>
</html>