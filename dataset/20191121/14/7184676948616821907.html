<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/referendum-pro-rynok-zemli-v-radi-nazvaly-terminy/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T14:10:58+00:00"/>
    <meta property="og:title" content="Референдум про ринок землі: в Раді назвали терміни"/>
    <meta property="og:description" content="Референдум про ринок землі може відбутися раніше 2024 року, але не між першим і другим читанням відповідного законопроекту."/>
  </head>
  <body>
    <article>
      <h1>Референдум про ринок землі: в Раді назвали терміни</h1>
      <h2>Референдум не може відбутися між першим і другим читанням законопроекту</h2>
      <address>
        <time datetime="2019-11-21T14:10:58+00:00">21 Nov 2019, 14:10</time>
      </address>
      <p>Референдум про <a href="https://narodna-pravda.ua/2019/09/19/koly-zapratsyuye-rynok-zemli-v-ukrayini-nazvano-datu/">ринок землі</a> проведуть лише після другого читання законопроекту.</p>
      <p>Як передає НАРОДНА ПРАВДА, таку заяву в інтерв’ю «<a href="https://www.obozrevatel.com/politics/intervyu-s-vitaliem-bezginyim-iz-slugi-naroda.htm">Обозревателю</a>» зробив нардеп від «Слуги» Віталій Безгін.</p>
      <p>Loading...</p>
      <p>За його словами провести референдум до другого читання процедурно неможливо.</p>
      <p>“Ми розуміємо, потрібно зареєструвати законопроект, провести через два читання, призначити сам референдум, провести його. Тому юристи повинні опрацювати норму, яка передбачає вирішення питання щодо продажу землі вже після референдуму”, – стверджує Віталій Безгін.</p>
      <p>Він також додав, що при цьому референдум потрібно провести як можна швидше, щоб “наші опоненти не спекулювали, мовляв, іноземці вагонами будуть вивозити цю землю”.</p>
      <p>Сам Безгін не бачить проблем у питанні продажу землі іноземцям: “Але це моя позиція, а президент і фракція виступає за референдум. У нас є завдання прийняти законопроекти про народовладдя, робоча група вже працює і впевнений, що в найближчі тижні зареєструють у парламенті, в тому числі і законопроект про референдум”.</p>
      <p>Додамо, напередодні голова Верховної Ради Дмитро Разумков припускав, що референдум про ринок землі може відбутися раніше 2024 року, але не між першим і другим читанням відповідного законопроекту.</p>
      <p>Раніше народний депутат від “Слуги” Віталій<a href="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"> Безгін повідомив, чому у фракції не карають Богдана Яременка</a> після скандалу з інтимною перепискою, В’ячеслава Медяника через скандальне листування щодо прокурора та Олександра Дубинського за критику фракції.</p>
      <p>Також повідомлялося, що Роман Іванісов, якого напередодні звинуватили у зґвалтуванні неповнолітньої, прийняв рішення залишити фракцію. При цьому, за словами лідера парламентської фракції «Слуги народу» Давида Арахамія,<a href="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"> Іванісов зможе повернутися у фракцію, якщо доведе, що у нього не було судимості.</a></p>
      <p>Зазначимо, незважаючи на те, що напередодні голова ВР Дмитро Разумков стверджував, що місцеві вибори відбудуться восени 2020 року, Віталій<a href="https://narodna-pravda.ua/2019/11/21/mistsevi-vybory-v-ukrayini-v-sluzi-narodu-ozvuchyly-novu-datu/"> Безгін не виключає, що дострокові місцеві вибори можуть відбутися вже навесні.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>