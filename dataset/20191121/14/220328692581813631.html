<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/yaponski-khotel-predlaga-noshchuvka-za-1-dolar-407263.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T14:36:00+00:00"/>
    <meta property="og:title" content="Японски хотел предлага нощувка за 1 долар"/>
    <meta property="og:description" content="Условието е престоя да се излъчва наживо в &quot;Ютюб&quot;"/>
  </head>
  <body>
    <article>
      <h1>Японски хотел предлага нощувка за 1 долар</h1>
      <address><time datetime="2019-11-21T14:36:00+00:00">21 Nov 2019, 14:36</time> by <a rel="author">Пламен Вълков</a></address>
      <p>Японски хотел предлага нощувка срещу символичната сума от 1 долар, но при едно условие - целият престоят на клиента да бъде предаван на живо в "Ютюб", съобщава БНР цитирайки в. "Метро", .</p>
      <p>Странната оферта идва от хотел "Асахи риохан" в град Фукуока. Сегашният собственик на гостилницата Тецуя Иноуе я наследил миналата година от своята баба. Той решил да съживи бизнеса, след като видял в "Ютюб" заснет на живо престой в хотела на британски клиент. Предприемчивият хотелиер прозрял, че с новата си оферта ще получи медийна известност и ще увеличи посещаемостта.</p>
      <p>В стая номер 8 на "Асахи риохан", която се предлага за 1 долар, са монтирани стрийминг камери, обхващащи цялото пространство.</p>
      <p>С изключение на банята, където клиентите могат да се преобличат и да имат свое лично пространство. Звукът от стрийминга е изключен и голотата е забранена.</p>
      <p>Според собственика хотелът губи от стаята за 1 долар, но в момента, в който стрийминг часовете в Ютюб достигнат 4000, той ще може да си възвърне парите с реклама.</p>
    </article>
  </body>
</html>