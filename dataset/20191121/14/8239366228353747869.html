<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sud_vyznav_protypravnymy_dii_uryadu_pry_vstanovlenni_prozhytkovogo_minimumu_na_2019_rik_331321.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T14:35:00+00:00"/>
    <meta property="og:title" content="Суд визнав протиправними дії Уряду при встановленні прожиткового мінімуму на 2019 рік"/>
    <meta property="og:description" content="Окружний адміністративний суд міста Києва завершив розгляд справи за позовом Станіслава Батрина до Кабінету Міністрів України щодо прожиткового мінімуму на 2019 рік, - інформують у прес-службі суду."/>
  </head>
  <body>
    <article>
      <h1>Суд визнав протиправними дії Уряду при встановленні прожиткового мінімуму на 2019 рік</h1>
      <h2>Окружний адміністративний суд міста Києва завершив розгляд справи за позовом Станіслава Батрина до Кабінету Міністрів України щодо прожиткового мінімуму на 2019 рік, - інформують у прес-службі суду.</h2>
      <address>
        <time datetime="2019-11-21T14:35:00+00:00">21 Nov 2019, 14:35</time>
      </address>
      <p>Суд визнав протиправними дії Кабінету Міністрів України із встановлення прожиткового мінімуму на 2019 рік без проведення науково-громадської експертизи сформованих набору продуктів харчування, продовольчих продуктів і послуг. Також суд визнав протиправними дії Уряду із розробки та схвалення проекту Закону України «Про Державний бюджет на 2019 рік» від 15.09.2019 №9000, його подання до Верховної Ради України із порушенням порядку встановлення розміру прожиткового мінімуму та інших соціальних стандартів і гарантій.  </p>
      <p>У своєму рішенні Окружний адміністративний суд міста Києва зобов’язав  Кабінет Міністрів України встановити прожитковий мінімум відповідно до положень Законів України "Про прожитковий мінімум" та "Про державні соціальні стандарти та державні соціальні гарантії".</p>
    </article>
  </body>
</html>