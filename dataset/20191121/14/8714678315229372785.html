<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/annonse/kampanje/utfordrer-content-bransjen-pa-falske-sannheter/"/>
    <meta property="og:site_name" content="Kampanje"/>
    <meta property="article:published_time" content="2019-11-21T14:24:13+00:00"/>
    <meta property="og:title" content="Utfordrer content-bransjen på falske «sannheter»"/>
    <meta property="og:description" content="Lise Tangen Hansen fra Penetrace mener det er mulig å måle merkevareeffekten av innholdsmarkedsføring, mens Mari Grønvold fra Strossle påpeker spriket mellom teori og praksis innen markedsføringsgrenen."/>
  </head>
  <body>
    <article>
      <h1>Utfordrer content-bransjen på falske «sannheter»</h1>
      <address><time datetime="2019-11-21T14:24:13+00:00">21 Nov 2019, 14:24</time> by <a rel="author" href="https://kampanje.com/link/0aae69551ebb4c80808fe9bd5e6d2c2b.aspx" target="_blank">Kampanje Event</a></address>
      <p>
        <b>Lise Tangen Hansen fra Penetrace mener det er mulig å måle merkevareeffekten av innholdsmarkedsføring, mens Mari Grønvold fra Strossle påpeker spriket mellom teori og praksis innen markedsføringsgrenen.</b>
      </p>
      <p>30. januar er det igjen duket for <b><a href="https://kampanje.com/events/alle-arrangement/content-marketing-dagen-2020/">Content Marketing-dagen</a> </b>som Kampanje arrangerer for sjette året på rad. Arrangementet har vært veldig populært og vært utsolgt hvert år med svært gode tilbakemeldinger.</p>
      <p>Årets program er spekket med mange dyktige folk fra inn- og utland som ønsker å bidra til økt kunnskap i fagdisiplinen. Noen av temaene vi vil ta opp på konferansen dreier seg om effektmåling, content marketing som markedsføringsform og influencer marketing.</p>
      <h3>- Jo, du kan måle merkevareeffekten av innholdsmarkedsføring</h3>
      <p>Tradisjonelt sett har det vært vanskelig å måle effekten av innholdsmarkedsføring og mange etterlyser nettopp hvordan man kan gjøre dette. Vi har derfor valgt å ha fokus på effektmåling på årets konferanse. Du får blant annet møte <b>Lise Tangen Hansen </b>fra<b> Penetrace </b>som<b> </b>holder foredraget «Jo, du kan måle merkevareeffekten av innholdsmarkedsføring».</p>
      <p>- Innholdsmarkedsføring er kommet for å bli, men hvordan kan du måle merkevareeffekten på en troverdig måte? Tradisjonelt sett har det vært vanskelig å måle effekten av innholdsmarkedsføring. Mange har forsøkt å måle uten å lykkes - da er det lett å gi opp, sier Tangen Hansen.</p>
      <p>Penetrace har de siste årene utarbeidet en metode for å måle merkevareeffekt i digitale flater. På Content Marketing-dagen vil Lise dele sine erfaringer – både hvordan du bør gjøre det, – og hvordan du ikke bør gjøre det.</p>
      <h3>Sprik mellom teori og praksis i content marketing</h3>
      <p>Ønsket om den øyeblikkelige konverteringen blir mer og mer fremtredende i markedet. Bedriftene vil se resultater ved hvert klikk og merkevarebygging på nett blir derfor nedprioritert. Hvordan påvirker dette content marketing som markedsføringsform? Skal content marketing være forbeholdt merkevarebygging, eller kan vi bruke det til å generere salg på lik linje som bannere og annen nettannonsering?</p>
      <p>- Mange vet i teorien hvordan de lager godt innhold, men blir forhindret i å utføre det praksis på grunn av jaget etter konverteringer og ROI, sier <b>Mari Grønvold</b>, Publisher &amp; Marketing Manager i <b>Strossle</b>.</p>
      <p>Disse spørsmålene tar Grønvold med seg når hun står på scenen på Grand Hotel 30. januar med sitt foredrag «Content marketing – teori og praksis i ulik retning».</p>
      <p>
        <b>
          <i>Interessert i å lære mer om content marketing? </i>
        </b>
        <b>
          <a href="https://kampanje.com/events/alle-arrangement/content-marketing-dagen-2020/">Meld deg på Content Marketing-dagen 2020 her!</a>
        </b>
      </p>
    </article>
  </body>
</html>