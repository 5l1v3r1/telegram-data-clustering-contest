<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-ps1/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T14:19:00+00:00"/>
    <meta property="og:title" content="Death Stranding immaginato come un gioco PS1: ecco un fan-trailer | Game Division"/>
    <meta property="og:description" content="Un utente ha caricato sul proprio canale YouTube un trailer di Death Stranding che sembra esucito direttamente dalla generazione PS1."/>
  </head>
  <body>
    <article>
      <h1>Death Stranding immaginato come un gioco PS1: ecco un fan-trailer | Game Division</h1>
      <address>
        <time datetime="2019-11-21T14:19:00+00:00">21 Nov 2019, 14:19</time>
      </address>
      <p>I possessori di PlayStation 4 hanno finalmente avuto la possibilità di mettere le mani su <b>Death Stranding</b>, la nuova opera fantascientifica dai tratti horror ideata da Hideo Kojima. Uno degli aspetti più elogiati fin dai primi momenti è stata la grafica del gioco, ma un nuovo trailer porta i miglioramenti grafici nella direzione opposta; re-immaginando come sarebbe apparso Death Stranding su PS1.</p>
      <p>L’autore del trailer fan-made si fa chiamare sul web Miziziziz, e ha pubblicato il video sul proprio canale YouTube. Questo breve trailer mostra il <b>protagonista Sam “Porter” Bridges</b>, interpretato da Norman Reedus, mentre si fa strada attraverso un paesaggio in bassa risoluzione e sfocato, mentre naviga su alcune rocce sparse per l’ambientazione.</p>
      <figure>
        <iframe src="https://www.youtube.com/embed/35e39kBYLsw" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/death-stranding-guida-62075.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58985.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/overwatch-2-storia-prospettive-personaggi/">Overwatch 2: la modalità Storia seguirà più prospettive dei diversi personaggi</a></p>
      <p>La versione PS1 di Sam si ritrova a camminare attraverso la <b>crono pioggia</b> e alla fine si imbatte in <b>alcune delle CA che infestano il mondo di Death Stranding</b>. Il trailer termina mostrando il logo della prima PlayStation dopo che abbiamo sentito la voce di Sam ricapitolare il compito che dovrà portare a termine nel gioco.</p>
      <p>Questo non è il primo video del genere che ha proposto l’utente, in passato anche Untitled Goose Game è stato protagonista di una sua versione in stile PS1. Miziziziz ha anche spiegato una parte del processo della creazione dei suoi video e ha affermato che stava lavorando a un altro video in cui avrebbero parlato del processo di creazione di questi Demake. <b>Giochereste a una versione PS1 di Death Stranding?</b> Diteci la vostra nella sezione dedicata ai commenti.</p>
      <blockquote>Death Stranding è attualmente disponibile solo su PS4, acquista il titolo su Amazon a <a href="https://toms.it/MwSCV">questo indirizzo</a>.</blockquote>
    </article>
  </body>
</html>