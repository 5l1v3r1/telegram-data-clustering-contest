<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10271966/nowe-panstwo-na-mapie-swiata-juz-niedlugo-wyborcy-opowiedza-sie-w-referendum.html"/>
    <meta property="og:site_name" content="Wprost"/>
    <meta property="article:published_time" content="2019-11-21T14:38:00+00:00"/>
    <meta property="og:title" content="Nowe państwo na mapie świata? Już niedługo wyborcy opowiedzą się w referendum"/>
    <meta property="og:description" content="Grupa wysp, która stanowi część terytorium Papui-Nowej Gwinei stanie się niepodległa? Jak informuje BBC, Bougainville może stać się nowym państwem na mapie świata."/>
  </head>
  <body>
    <article>
      <h1>Nowe państwo na mapie świata? Już niedługo wyborcy opowiedzą się w referendum</h1>
      <address>
        <time datetime="2019-11-21T14:38:00+00:00">21 Nov 2019, 14:38</time>
      </address>
      <p>
        <b>Grupa wysp, która stanowi część terytorium Papui-Nowej Gwinei stanie się niepodległa? Jak informuje BBC, Bougainville może stać się nowym państwem na mapie świata.</b>
      </p>
      <p>Już w najbliższą sobotę około 207 tys. uprawnionych osób będzie mogło zagłosować, czy chce uniezależnić się od Papui-Nowej Gwinei. Zakłada się, że trzy czwarte społeczeństwa opowie się za uzyskaniem niepodległości przez Bougainville. Jednak trzeba pamiętać, że przeprowadzenie referendum będzie jedynie pierwszym krokiem do jej osiągnięcia.</p>
      <p>Podczas głosowania wyborcy będą mogli opowiedzieć się za jedną z dwóch możliwości – większą autonomią lub niezależnością. Pod uwagę należy wziąć trzy możliwe wyniki – wyborcy opowiedzą się za większą autonomią (wtedy Bougainville pozostanie częścią PNG i zostaną dopracowane szczegóły dotyczące ich zależności). Możliwe też, że ludzie zagłosują za niepodległością Bougainville, a PNG zaakceptuje tę decyzję. Kolejne rozwiązanie zakłada, że w referendum wyborcy opowiedzą się za niepodległością, ale PNG nie zaakceptuje tej decyzji, co – jak zaznaczają dziennikarze BBC – może doprowadzić do kryzysu i konfliktu.</p>
      <h3>Czy głosowanie będzie wiążące?</h3>
      <p>BBC zaznacza, że to nie jest pierwsza próba działania na rzecz niepodległości Bougainville. Już wcześniej pojawiła się na horyzoncie obietnica przeprowadzenia niewiążącego referendum w sprawie niepodległości. Głosowanie zostanie przeprowadzone w dniach 23 listopada – 7 grudnia, a wyniki spodziewane są w grudniu. Premier Papui-Nowej Gwinei James Marape zaznaczył, że głosowanie nie jest wiążące, a jego wynik zostanie „rozważony” przez władze Papui-Nowej Gwinei i Bougainville.</p>
      <related>
        <h4>Czytaj także:</h4>
        <a href="https://www.wprost.pl/religia/10270352/wspolczesni-politycy-jak-hitler-papiez-krytykuje-za-slowa-i-przesladowanie-min-homoseksualistow.html"/>
      </related>
      <footer>Źródło: <a href="http://www.bbc.com/">BBC</a></footer>
    </article>
  </body>
</html>