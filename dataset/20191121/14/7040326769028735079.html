<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/aile-calisma-ve-sosyal-hizmetler-bakanligi-sozlesmeli-personel-tercihleri-basladi-1390712"/>
    <meta property="og:site_name" content="Karar.com"/>
    <meta property="article:published_time" content="2019-11-21T14:51:00+00:00"/>
    <meta property="og:title" content="Aile, Çalışma ve Sosyal Hizmetler Bakanlığı sözleşmeli personel tercihleri başladı"/>
    <meta property="og:description" content="Aile, Çalışma ve Sosyal Hizmetler Bakanlığının sözleşmeli pozisyonlarına KPSS sonuçlarına göre yerleştirme yapmak üzere tercihler başladı. ÖSYM tarafından bugün başlatılan tercih süreci 27 Kasım'da sona erecek."/>
  </head>
  <body>
    <article>
      <h1>Aile, Çalışma ve Sosyal Hizmetler Bakanlığı sözleşmeli personel tercihleri başladı</h1>
      <address>
        <time datetime="2019-11-21T14:51:00+00:00">21 Nov 2019, 14:51</time>
      </address>
      <p>
        <b>Aile, Çalışma ve Sosyal Hizmetler Bakanlığının sözleşmeli pozisyonlarına KPSS sonuçlarına göre yerleştirme yapmak üzere tercihler başladı. ÖSYM tarafından bugün başlatılan tercih süreci 27 Kasım'da sona erecek.</b>
      </p>
      <p>ÖSYM'nin internet sitesinde yer alan duyuruya göre, Aile, Çalışma ve Sosyal Hizmetler Bakanlığının sözleşmeli pozisyonlarına, 657 sayılı Devlet Memurları Kanunu'nun 4/B maddesine göre istihdam edilmek üzere yerleştirme yapılacak.</p>
      <p>Adaylar tercihlerini, bugünden itibaren 27 Kasım'a kadar yapabilecek. Tercih işlemleri, 27 Kasım 2019 tarihinde saat 23.59'da sona erecek.</p>
      <p>Tercih işlemleri, KPSS-2019/6 tercih kılavuzu kurallarına göre, ÖSYM'nin "https://ais.osym.gov.tr" adresinden T.C. kimlik numarası ve aday şifresi kullanılarak bireysel olarak yapılacak.</p>
      <p>
        <b>ANKARA/AA</b>
      </p>
    </article>
  </body>
</html>