<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/zuzel/855527/zuzel-to-juz-jest-koniec-nie-ma-ratunku-dla-polonii-pila"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T14:25:50+00:00"/>
    <meta property="og:title" content="Żużel. To już jest koniec. Nie ma ratunku dla Polonii Piła!"/>
    <meta property="og:description" content="To już jest potwierdzona informacja. Euro Finannce Polonia Piła nie wystartuje w przyszłym sezonie. Klub nie ma pieniędzy na start w 2. Lidze Żużlowej i dlatego nie przystąpi do procesu licencyjnego."/>
  </head>
  <body>
    <article>
      <h1>Żużel. To już jest koniec. Nie ma ratunku dla Polonii Piła!</h1>
      <address><time datetime="2019-11-21T14:25:50+00:00">21 Nov 2019, 14:25</time> by <a rel="author" href="https://sportowefakty.wp.pl/autor/sebastian-zwiewka" target="_blank">Sebastian Zwiewka</a></address>
      <h4>To już jest potwierdzona informacja. Euro Finannce Polonia Piła nie wystartuje w przyszłym sezonie. Klub nie ma pieniędzy na start w 2. Lidze Żużlowej i dlatego nie przystąpi do procesu licencyjnego.</h4>
      <related>
        <a href="https://sportowefakty.wp.pl/zuzel/855500/zuzel-wielkie-zamieszanie-ze-sprzedaza-karnetow-w-lublinie-speed-car-motor-wyjas"/>
      </related>
      <p>Zarząd Polonii Piła właśnie wystosował oświadczenie, w którym wyjaśnił powody podjęcia takiej decyzji. Potwierdziły się najgorsze przypuszczenia. Klub nie mógł liczyć na zadowalające pieniądze z miasta, więc niemożliwe było spłacenie długów wygenerowanych przez poprzedni zarząd stowarzyszenia.</p>
      <p>Znaczna część zobowiązań została co prawda spłacona, ale skala pozostałych uniemożliwiła stabilne funkcjonowanie. Obecne przychody nie były najwyższe i to wszystko doprowadziło do wycofania się pilan z <a href="https://sportowefakty.wp.pl/zuzel/polska-2-liga-zuzlowa">2. Ligi Żużlowej</a>.</p>
      <related>
        <h4>Zobacz także</h4>
        <a href="https://sportowefakty.wp.pl/zuzel/855501/zuzel-transfery-hity-i-kity-pedersen-sie-smieje-zamienil-stryjek-siekierke-na-ki"/>
      </related>
      <p>W oświadczeniu czytamy, że w przeszłości wielokrotnie zaciągano zobowiązania bez realnego pokrycia. Z tego powodu pokrzywdzeni byli zawodnicy, kibice, sponsorzy, a marka klubu traciła na wiarygodności. Obecny zarząd nie zamierza popełniać takich błędów.</p>
      <p>Decyzja jest bolesna, ale przynajmniej daje szansę na to, aby w dłuższej perspektywie nastąpiło nowe otwarcie. Jazda na siłę w następnych rozgrywkach mijałaby się kompletnie z celem. Żużel w ligowym wydaniu może wrócić do Piły w ciągu następnych lat. Zarząd wierzy, że niedługo nadejdzie lepszy czas dla Polonii.</p>
      <p><a href="https://sportowefakty.wp.pl/zuzel/victoria-pila">Euro Finannce Polonia Piła</a> dojechała do mety poprzedniego sezonu na piątej pozycji w najniższej klasie rozgrywkowej. Klubowi nie przeszkodziły różne trudności i przeciwności losu. Dalsze fukcjonowanie nie ma jednak najmniejszego sensu.</p>
      <related>
        <h4>Zobacz także</h4>
        <a href="https://sportowefakty.wp.pl/zuzel/855454/zuzel-z-zachodu-wieje-wiatr-zmian-mloda-niemka-moze-zawojowac-2-lige"/>
      </related>
      <p>
        <b>
          <a href="https://sportowefakty.wp.pl/zuzel/851715/zuzel-transfery-sklady-druzyn-pge-ekstraliga-2020">PGE Ekstraliga --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851814/zuzel-transfery-sklady-druzyn-nice-1-liga-zuzlowa-2020">Nice 1. Liga Żużlowa --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851910/zuzel-transfery-sklady-druzyn-2-liga-zuzlowa-2020">2. Liga Żużlowa --&gt;&gt;</a>
        </b>
      </p>
      <p>WP SportoweFakty</p>
    </article>
  </body>
</html>