<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/blitztv/barcellona-pozzo-di-gotto-esplosione-fabbrica-fuochi-artificio-3119987/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T14:14:03+00:00"/>
    <meta property="og:title" content="Barcellona Pozzo di Gotto, esplosione nella fabbrica di fuochi d’artificio VIDEO: chi sono le 5 vittime"/>
    <meta property="og:description" content="MESSINA – Venera Mazzeo di 71 anni, Mohamed Taeher Mannai di 39 anni, Fortunato Porcino di 36 anni, Giovanni Testaverde di 34 anni e il più giovane di tutti Vito Mazzeo di 23 anni, sono le cinque vittime della terribile esplosione avvenuta nel pomeriggio del 20 novembre in una fabbrica di fuochi d’artificio a Barcellona pozzo di Gotto in provincia di Messina.  La prima a essere identificata dai Vigili del fuoco è stata la più anziana Venera Mazzeo, moglie del titolare della fabbrica. Dopo la donna, i pompieri hanno estratto uno alla volta anche gli altri. Tra loro Mohamed Taeher Mannai, 39enne di origine tunisine che da più di un decennio viveva e lavorava in Italia. Conte dopo la cena di governo: “Non c’è nessun litigio”. Poi scherza: “Ho cucinato io” VIDEOSalento, pesci rossi dalle paludi nelle pozzanghere: una delle conseguenze provocate dal maltempo VIDEO Giovanni Testaverde, 34enne di Merì sempre in provincia di Messina, è la terza vittima di questa tragedia: lascia una moglie e anche due figli piccoli.…"/>
  </head>
  <body>
    <article>
      <h1>Barcellona Pozzo di Gotto, esplosione nella fabbrica di fuochi d’artificio VIDEO: chi sono le 5 vittime</h1>
      <address>
        <time datetime="2019-11-21T14:14:03+00:00">21 Nov 2019, 14:14</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/barcellona_pozzo_di_gotto.jpg"/>
        <figcaption>I pompieri al lavoro dopo l’esplosione</figcaption>
      </figure>
      <p>MESSINA – Venera Mazzeo di 71 anni, Mohamed Taeher Mannai di 39 anni, Fortunato Porcino di 36 anni, Giovanni Testaverde di 34 anni e il più giovane di tutti Vito Mazzeo di 23 anni, sono le cinque vittime della terribile esplosione avvenuta nel pomeriggio del 20 novembre in una <b>fabbrica di fuochi d’artificio</b> a<a href="https://www.blitzquotidiano.it/cronaca-italia/esplosione-fabbrica-fuochi-artificio-barcellona-morti-3119621/"> Barcellona pozzo di Gotto</a> in provincia di Messina. </p>
      <p>La prima a essere identificata dai Vigili del fuoco è stata la più anziana Venera Mazzeo, moglie del titolare della fabbrica. Dopo la donna, i pompieri hanno estratto uno alla volta anche gli altri. Tra loro <b>Mohamed Taeher Mannai,</b> 39enne di origine tunisine che da più di un decennio viveva e lavorava in Italia. </p>
      <figure>
        <a href="https://www.blitzquotidiano.it/blitztv/conte-cena-governo-3120267/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/blitztv/conte-cena-governo-3120267/">
          <img src="https://static.blitzquotidiano.it/wp/wp-content/uploads/2019/11/conte_cena-300x300.jpg"/>
        </a>
      </figure>
      <h3>
        <a href="https://www.blitzquotidiano.it/blitztv/conte-cena-governo-3120267/">Conte dopo la cena di governo: “Non c’è nessun litigio”. Poi scherza: “Ho cucinato io” VIDEO</a>
      </h3>
      <figure>
        <a href="https://www.blitzquotidiano.it/blitztv/salento-pesci-rossi-maltempo-3119381/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/blitztv/salento-pesci-rossi-maltempo-3119381/">
          <img src="https://static.blitzquotidiano.it/wp/wp-content/uploads/2019/11/pesci_rossi_salento_video-300x300.jpg"/>
        </a>
      </figure>
      <h3>
        <a href="https://www.blitzquotidiano.it/blitztv/salento-pesci-rossi-maltempo-3119381/">Salento, pesci rossi dalle paludi nelle pozzanghere: una delle conseguenze provocate dal maltempo VIDEO</a>
      </h3>
      <p>Giovanni Testaverde, 34enne di Merì sempre in provincia di Messina, è la terza vittima di questa tragedia: lascia una moglie e anche due figli piccoli. Il trentaquattrenne è stato l’ultimo ad essere estratto dalle macerie: dato che è stato a lungo considerato un disperso, i familiari hanno sperato fino all’ultimo che potesse essersi salvato. Fortunato Porcino era invece originario di Barcellona-Pozzo Di Gotto: pochi mesi fa si era sposato. Il 23enne Vito Mazzeo, anche lui barcellonese, non era invece sposato. </p>
      <p>“L’ipotesi più plausibile, ma siamo ancora in una fase di inizio attività, è che <b>le scintille del flex</b>, del saldatore con il quale stavano lavorando gli operai della ditta per creare barriere metalliche, abbiano provocato delle scintille andate a finire non nell’esplosivo, perché ciò non avrebbe creato problemi di questo tipo, bensì nel colorante che ha preso fuoco e ha fatto da miccia per l’esplosione devastante. Questa è l’ipotesi attuale di lavoro”. A dirlo è il procuratore di <b>Barcellona Pozzo di Gotto,</b> Emanuele Crescenti, sulla tragedia che ha causato le cinque vittime.</p>
      <p>Il procuratore ha precisato: “Procediamo per omicidio colposo plurimo,<b> incendio colposo,</b> per disastro. E’ un’indagine lunga che ci porterà a verificare la sicurezza dei luoghi di lavoro”.  I lavori di messa in sicurezza della fabbrica ed <b>eseguiti da una ditta esterna,</b> erano stati disposti, ha spiegato il magistrato, “dal comitato della prefettura e della questura che periodicamente verifica questi accertamenti: tutte le ditte e in particolare queste sottoposte a rischio vi sono sottoposte, e fra le prescrizioni c’era anche quella di effettuare questi lavori”. Poi ha sottolineato: “Questa è una morte per lavoro – prosegue – nel 2020 si muore per poter lavorare, è la cosa più triste”.</p>
      <p>I primi soccorritori hanno trovato una devastazione: “Uno dei casotti che era in cemento armato è inesistente e l’onda d’urto venuta fuori da questo casotto ha provocato un’altra esplosione; un altro casotto è stato distrutto, mentre altri due sono stati fortemente intaccati. La signora Costa la prima vittima era in un altro dei casotto, è stata colpita dall’onda d’urto, il figlio non era stato colpito dall’evento, ma ha tentato di salvare la madre e si è procurato delle ferite molto rilevanti ed è a Palermo in gravi condizioni. </p>
      <p>Fonte: Agi, Fanpage, Agenzia Vista /Alexander Jakhnagiev. A seguire il video con i Vigili del Fuoco intervenuti sul posto dopo l’esplosione. </p>
      <figure>
        <video src="http://cdn.brid.tv/live/partners/5795/sd/492622.mp4"/>
      </figure>
    </article>
  </body>
</html>