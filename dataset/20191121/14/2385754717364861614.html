<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/598457/o-aparavatos-oros-tou-mourinio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T14:45:00+00:00"/>
    <meta property="og:title" content="Ο απαράβατος όρος του Μουρίνιο"/>
    <meta property="og:description" content="Ο Ζοσέ Μουρίνιο δεν είχε πολλές απαιτήσεις από τη διοίκηση της Τότεναμ για να υπογράψει. Αλλά έθεσε έναν απαράβατο όρο. Να μην πουληθεί ο Χάρι Κέιν. Ο..."/>
  </head>
  <body>
    <article>
      <h1>Ο απαράβατος όρος του Μουρίνιο</h1>
      <address><time datetime="2019-11-21T14:45:00+00:00">21 Nov 2019, 14:45</time> by <a rel="author">SigmaliveSports</a></address>
      <p>Ο Ζοσέ Μουρίνιο δεν είχε πολλές απαιτήσεις από τη διοίκηση της Τότεναμ για να υπογράψει. Αλλά έθεσε έναν απαράβατο όρο.</p>
      <p>Να μην πουληθεί ο Χάρι Κέιν. Ο Μουρίνιο θεωρεί πως χωρίς τον Κέιν η Τότεναμ θα είναι μια άλλη ομάδα, θα χάσει την περισσότερη από την ποιότητά της και θα αναγκαστεί να βγει στην αγορά για να βρει άλλο σημείο αναφοράς στην ομάδα. Αυτή τη στιγμή ο Άγγλος φορ είναι ο απόλυτος ηγέτης των Λονδρέζων και ο Μουρίνιο δε θέλει ούτε να σκέφτεται πως θα αποχωρήσει.<br/><br/>Από ‘κει και πέρα είναι λογικό να ζητήσει αλλαγές στο ρόστερ εντός των επόμενων μηνών, ξεκινώντας από τον Ιανουάριο, αλλά οι πολλές και πιο σπουδαίες μεταγραφές της Τότεναμ αναμένονται το καλοκαίρι.<br/><br/>Η διοίκηση είναι διατεθειμένη να… κάνει τα χατίρια του Πορτογάλου και να ενισχύσει την ομάδα.</p>
    </article>
  </body>
</html>