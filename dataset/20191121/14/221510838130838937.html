<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179781/emis-killa-conduttore-yo-mtv-raps"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-21T14:20:00+00:00"/>
    <meta property="og:title" content="Emis Killa conduttore di Yo! Mtv Raps"/>
    <meta property="og:description" content="Emis Killa è il conduttore della nuova versione italiana di Yo! Mtv Raps, il programma interamente dedicato alla musica rap e alla cultura hip hop che tra qualche mese – primavera 2020 – sbarcherà in prima tv su Mtv."/>
  </head>
  <body>
    <article>
      <h1>Emis Killa conduttore di Yo! Mtv Raps</h1>
      <address><time datetime="2019-11-21T14:20:00+00:00">21 Nov 2019, 14:20</time> by <a rel="author">Fabio Fabbretti</a></address>
      <figure>
        <img src="https://images.davidemaggio.it/pics3/2019/11/Yo-Mtv-Raps.jpg"/>
        <figcaption>Emis Killa - Yo! Mtv Raps</figcaption>
      </figure>
      <p><b><a href="https://www.davidemaggio.it/tag/emis-killa">Emis Killa</a></b> è il conduttore della nuova versione italiana di <b>Yo! Mtv Raps</b>, il programma interamente dedicato alla musica rap e alla cultura hip hop che tra qualche mese – primavera 2020 – sbarcherà in prima tv su Mtv.</p>
      <p>Dopo Regno Unito, Germania, Africa e Asia, anche l’Italia abbraccerà il format televisivo di riferimento della musica rap internazionale. Per questo è stato scelto alla conduzione uno degli esponenti del ’settore’ nel nostro Paese:</p>
      <blockquote>
        <i>“<b>Sono felice di tornare in televisione con un programma che sembra fatto su misura per me</b>. Mi trovo nel mio habitat naturale e più che un lavoro sarà del tempo trascorso con i miei amici. Bello anche che Mtv riproponga la sua originale natura, la musica. Spero che questo contribuisca a far crescere ulteriormente un fenomeno già consolidato negli ultimi anni. W il rap”</i>
      </blockquote>
      <p>ha dichiarato Emis Killa, in occasione del party – tenutosi ieri durante la Milano Music Week – per lanciare <i>Yo! Mtv Raps</i>. Per la prima volta il rapper di Vimercate si cimenterà, dunque, nel ruolo di conduttore, dopo essere stato giudice nel 2014 a <i>Miss Italia</i> e <i>Mtv Spit</i> e coach nel 2016 a <i>The Voice</i>.</p>
      <p><i>Yo! Mtv Raps</i> è un cult di Mtv, nato il 6 agosto 1988. Quella di Emis Killa, però, non sarà la prima versione italiana. Nell’estate del 2003 il programma fu infatti presentato da Marco Maccarini ogni lunedi, in seconda serata su Mtv, prima che venisse tolta definitivamente la conduzione e trasmessi soltanto video musicali a rotazione.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/151146/tomorrowland-2017-rai4-diretta"/>
        <a href="https://www.davidemaggio.it/archives/132641/the-voice-2016-emis-killa-a-raffaella-carra-vuoi-provare-a-limonare"/>
        <a href="https://www.davidemaggio.it/archives/129700/the-voice-2016-emis-killa-il-rapper-che-non-sceglie-i-rapper"/>
        <a href="https://www.davidemaggio.it/archives/124866/the-voice-2016-ecco-i-quattro-coach"/>
      </related>
    </article>
  </body>
</html>