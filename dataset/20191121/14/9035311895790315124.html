<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/malezya-da-yuzlerce-cin-vatandas-internet-doland-r-c-l-g-ndan-gozalt-na-al-nd"/>
    <meta property="og:site_name" content="euronews"/>
    <meta property="article:published_time" content="2019-11-21T14:00:56+00:00"/>
    <meta property="og:title" content="Malezya yüzlerce Çinliyi internet dolandırıcılığından gözaltına aldı"/>
    <meta property="og:description" content="Malezya'da internet üzerinden dolandırıcılık yaptıkları gerekçesiyle yüzlerce Çin vatandaşı gözaltına alındı"/>
  </head>
  <body>
    <article>
      <h1>Malezya yüzlerce Çinliyi internet dolandırıcılığından gözaltına aldı</h1>
      <address><time datetime="2019-11-21T14:00:56+00:00">21 Nov 2019, 14:00</time> by <a rel="author">Mustafa Bag</a></address>
      <p>Malezya'da internet üzerinden dolandırıcılık yaptıkları gerekçesiyle yüzlerce Çin vatandaşı gözaltına alındı.</p>
      <p>Polis Teşkilatına bağlı Göç İdaresinin sosyal medya hesabında yayımlanan açıklamada, Selangor eyaletine bağlı Cyberjaya kentinde 1000'e yakın Çin vatandaşının internet üzerinden dolandırıcılık yapan bir çete kurdukları gerekçesiyle gözaltına alındığı bildirildi.</p>
      <p>Göçmenlik bürosuna bağlık çok sayıda polisin görev aldığı baskının ardından operasyona ilişkin fotoğraf ve video paylaşıldı.</p>
      <p>Malezyalı yetkili Hayrul Cami Davud, çetenin 100 üyesinin kaçmayı başardığını bir kısmının da kaçmaya çalışırken yaralandığını aktardı.</p>
      <p>Davud, çetenin son altı aydır çok yoğun korunan bir yerde faaliyet gösterdiğini dile getirdi.</p>
      <p>Polis baskını, Malezya'da Çin vatandaşlarına yönelik yapılan en büyük operasyon olarak kayıtlara geçti.</p>
      <p>Yetkililer, çetenin hedefinin Çin vatandaşları olduğunu da kaydetti.</p>
      <ul>
        <li>
          <a href="https://tr.euronews.com/2019/09/12/japon-kasiyer-fotografik-hafizasiyla-1300-kredi-kartini-kopyaladi-15-bin-tllik-alisveris">Japon kasiyer fotoğrafik hafızasıyla 1300 kredi kartını kopyaladı, 15 bin TL'lik alışveriş yaptı</a>
        </li>
        <li>
          <a href="https://tr.euronews.com/2019/08/15/paris-te-bir-hirsiz-posta-kutularina-birakilan-anahtarlarla-70-ten-fazla-ev-soydu">Paris’te bir hırsız, posta kutularına bırakılan anahtarlarla 70'ten fazla ev soydu</a>
        </li>
        <li>
          <a href="https://tr.euronews.com/2018/10/24/hirsizlar-miss-france-subesini-soydu">Miss France merkezinde soygun: Güzellerin kıyafetleri çalındı</a>
        </li>
        <li>
          <a href="https://tr.euronews.com/2019/07/30/abd-ve-kanada-da-kredi-kartina-basvuran-106-milyon-kisinin-bilgileri-calindi">ABD ve Kanada’da kredi kartına başvuran 106 milyon kişinin bilgileri çalındı</a>
        </li>
      </ul>
      <p>Ek kaynaklar<b> • AA Reuters</b></p>
    </article>
  </body>
</html>