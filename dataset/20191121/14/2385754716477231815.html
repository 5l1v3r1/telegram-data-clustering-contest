<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598448/vomva-efstathiou-sxedon-ola-ta-kommata-agorazoun-ypiresies-parakolouthisis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T14:01:00+00:00"/>
    <meta property="og:title" content="«Βόμβα» Ευσταθίου: Σχεδόν όλα τα κόμματα αγοράζουν υπηρεσίες παρακολούθησης"/>
    <meta property="og:description" content="Tα κόμματα αγοράζουν υπηρεσίες από αυτούς που παραβιάζουν τον νόμο σε σχέση με τις παρακολουθήσεις, δήλωσε ο βουλευτής της ΕΔΕΚ, Κωστής Ευσταθίου.   ..."/>
  </head>
  <body>
    <article>
      <h1>«Βόμβα» Ευσταθίου: Σχεδόν όλα τα κόμματα αγοράζουν υπηρεσίες παρακολούθησης</h1>
      <address><time datetime="2019-11-21T14:01:00+00:00">21 Nov 2019, 14:01</time> by <a rel="author">SigmaLive</a></address>
      <p>Tα κόμματα αγοράζουν υπηρεσίες από αυτούς που παραβιάζουν τον νόμο σε σχέση με τις παρακολουθήσεις, δήλωσε ο βουλευτής της ΕΔΕΚ, Κωστής Ευσταθίου.</p>
      <p>Συγκεκριμένα, ο  κ. Ευσταθίου, μιλώντας στη διαδικτυακή εκπομπή «Υστερόγραφο», η οποία προβάλλεται μέσω του vouli.tv, προέβη στην ισχυρισμό ότι σχεδόν όλο το φάσμα των κομμάτων στην Κύπρο αγοράζει τέτοιου είδους υπηρεσίες.</p>
      <p>Ερωτηθείς αν έχει στοιχεία, είπε ότι είναι μια κοινή διαπίστωση, ένας κοινός λόγος, μια κατάσταση την οποία καταλαβαίνεις χωρίς να μπορείς να αποδείξεις βέβαια.</p>
      <p>Κληθείς να σχολιάσει αν μιλά για συγκεκριμένα κόμματα απάντησε λέγοντας «σχεδόν όλο το φάσμα» των κομμάτων.</p>
      <p>Ο ίδιος, έκανε λόγο για υπόγεια κομμάτων όπου διεξάγονται οι παρακολουθήσεις. Βέβαια, όπως ανέφερε, τα μηχανήματα αυτά, δεν παρουσιάζονται ως μηχανήματα παρακολουθήσεων αλλά ως μηχανήματα που αποτρέπουν τις παρακολουθήσεις.</p>
      <p>Ο βουλευτής της ΕΔΕΚ υπογράμμισε ότι υπήρξε αυτήκοος μάρτυρας περίπτωσης όπου μη πολιτικό πρόσωπο έπεσε θύμα παρακολούθησης των κινήσεών του.</p>
    </article>
  </body>
</html>