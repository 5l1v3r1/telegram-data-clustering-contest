<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ispaniya_rozsliduye_vtruchannya_rosiyi_u_referendum_v_kataloniyi_n1237302"/>
    <meta property="og:site_name" content="24 Канал"/>
    <meta property="article:published_time" content="2019-11-21T14:18:00+00:00"/>
    <meta property="og:title" content="Іспанія розслідує втручання Росії у референдум в Каталонії"/>
    <meta property="og:description" content="Національний суд Іспанії розпочав розслідування про можливе втручання Головного управління розвідки Росії у каталонський референдум. Мовиться про референдум, на якому підіймалося питання відділення Каталонії від Іспанії."/>
  </head>
  <body>
    <article>
      <h1>Іспанія розслідує втручання Росії у референдум в Каталонії</h1>
      <address><time datetime="2019-11-21T14:18:00+00:00">21 Nov 2019, 14:18</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Національний суд Іспанії розпочав розслідування про можливе втручання Головного управління розвідки Росії у каталонський референдум. Мовиться про референдум, на якому підіймалося питання відділення Каталонії від Іспанії.</b>
      </p>
      <p>Cлідство у справі проводитиме генеральна інформаційна комісія іспанської поліції, що спеціалізується на протидії тероризму. Про це повідомляє видання <a href="https://elpais.com/">El Pais</a>.</p>
      <blockquote>До слова: <a href="https://24tv.ua/prezident_kataloniyi_hoche_provesti_noviy_referendum_shhodo_nezalezhnosti_regionu_n1220891">Президент Каталонії хоче провести новий референдум щодо незалежності регіону</a></blockquote>
      <p>Розслідування зосереджене на діяльності елітного військового угруповання 29155, яке спецслужби західних країн неодноразово звинувачували у спробах дестабілізації у Європі.</p>
      <p>Саме це угруповання американські ЗМІ асоціювали з отруєнням Скрипалів у Солзбері, протестами "жовтих жилетів" у Франції, а також зі спробою здійснення державного перевороту у Чорногорії у 2016 році.</p>
      <p><b>Що відомо про референдум у Каталонії?</b>Референдум про відокремлення від Іспанії автономної області Каталонія був оголошений у червні 2017 року, а проведений у жовтні того ж року. На ньому виносилося питання, чи хочуть мешканці Каталонії незалежності від Іспанії.<br/><br/>Референдум та його результати не визнали більшість країн світу, серед яких члени Євросоюзу, Іспанія, Україна і навіть Росія.</p>
    </article>
  </body>
</html>