<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/cumhuriyet-davasi-kararinin-ardindan-chp-li-tanrikulu-yarginin-icindeki-guc-savaslari-devam-ediyor,849092"/>
    <meta property="og:site_name" content="T24"/>
    <meta property="article:published_time" content="2019-11-21T14:20:00+00:00"/>
    <meta property="og:title" content="Cumhuriyet davası kararının ardından CHP’li Tanrıkulu: Yargının içindeki güç savaşları devam ediyor"/>
    <meta property="og:description" content="Cumhuriyet davası kararının ardından CHP’li Tanrıkulu: Yargının içindeki güç savaşları devam ediyor"/>
  </head>
  <body>
    <article>
      <h1>Cumhuriyet davası kararının ardından CHP’li Tanrıkulu: Yargının içindeki güç savaşları devam ediyor</h1>
      <h2>Cumhuriyet davası kararının ardından CHP’li Tanrıkulu: Yargının içindeki güç savaşları devam ediyor</h2>
      <address>
        <time datetime="2019-11-21T14:20:00+00:00">21 Nov 2019, 14:20</time>
      </address>
      <p><b>T24 İstanbul<br/></b>CHP İstanbul Milletvekili <b>Sezgin Tanrıkulu</b>, Yargıtay’ın bozma kararının ardından Cumhuriyet davası için yapılan yeniden yargılamada ‘mahkumiyet yönünde verilen direnme kararına’ tepki gösterdi. Eski Diyarbakır Baro Başkanı Tanrıkulu, “Yargının içindeki güç savaşları ve adalete direniş devam ediyor” yorumunu yaptı.<br/><b>TIKLAYIN -</b> <a href="https://t24.com.tr/haber/cumhuriyet-davasi,849040">Cumhuriyet davası: Mahkeme, Kadri Gürsel hariç, Yargıtay'ın bozma kararına direnmeye karar verdi<br/></a>Cumhuriyet davasından çıkan Kadri Gürsel’e beraat ve diğer yargılananlar için Yargıtay’a direnme kararının ardından kişisel Twitter hesabından yaptığı yorumda Tanrıkulu şunları söyledi:<br/><i>"Yargının içindeki güç savaşları ve yargının adalete karşı direnişi devam ediyor; <a href="https://twitter.com/hashtag/CumhuriyetDavas%C4%B1?src=hashtag_click">#CumhuriyetDavası</a>’nda, 27. Ağır Ceza Mahkemesi Yargıtay'ın beraat yönündeki kararına uymayarak verdiği mahkumiyet kararında direnme kararı verdi. Nihai ve kesin kararı Yargıtay Ceza Genel Kurulu verecek."</i></p>
      <h3>Yargıtay'a direnme kararı veren heyet, Ahmet Altan hakkında da yeniden tutuklama kararı vermişti</h3>
      <p>İstanbul Anadolu Adliyesi'nin önünde de bir açıklama yapan Tanrıkulu, burada 27. Ağır Ceza Mahkemesi heyetinin bir hafta önce 'atandığını' savunarak, "Atama kararı verildiğinde, duruşmanın bugün olacağını biliyorlardı ve bu heyet geçen hafta Yargıtay’ın bozma kararından sonra tahliye edilen Ahmet Altan’a da tutuklama kararı veren heyet. Yargı içindeki güç savaşlarının bu davalar üzerinden devam ettiğini ve adalet ile dürüst yargılama ilkelerinin ayaklar altına alındığını söylemek zorundayım" dedi. <br/> </p>
    </article>
  </body>
</html>