<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-i-diritti-del-minore-nel-procedimento-civile-e-penale.html"/>
    <meta property="og:site_name" content="Tempostretto"/>
    <meta property="article:published_time" content="2019-11-21T14:53:26+00:00"/>
    <meta property="og:title" content="Messina, i diritti del minore nel procedimento civile e penale"/>
    <meta property="og:description" content="Esperti a confronto al Palacultura &quot;Antonello da Messina&quot;"/>
  </head>
  <body>
    <article>
      <h1>Messina, i diritti del minore nel procedimento civile e penale</h1>
      <address><time datetime="2019-11-21T14:53:26+00:00">21 Nov 2019, 14:53</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Esperti a confronto al Palacultura "Antonello da Messina"</i>
      </p>
      <p>MESSINA – I diritti del minore nel procedimento civile e penale” è il tema di un convegno in programma domani (venerdì) alle 8,30, organizzato dal Garante dell’Infanzia del Comune di Messina, Angelo Costantino e dall’assessorato alle Politiche sociali, in occasione della festa internazionale per il diritti dell’Infanzia.</p>
      <p>Il simposio è patrocinato dagli ordini degli psicologi della Sicilia, del medici, degli assistenti sociali e degli avvocati.</p>
      <p>In apertura dei lavori è previsto il saluto dell’ Autorità garante nazionale per i diritti dell’Infanzia Filomena Albano e l’intervento del Garante dell’Infanzia di Messina Angelo Costantino.</p>
      <p>Interverranno il Procuratore della Repubblica per i minorenni Andrea Pagano, il Presidente del Tribunale dei minori di Reggio Calabria Roberto Di Bella, il direttore del Centro Giustizia per i Minorenni regione Sicilia Rosanna Gallo, il Centro affidi di Messina, il direttore dell’ Ussm di Messina Maria Palella, gli avvocati Pietro Luccisano e Cettina Miasi e lo psicologo Enrico Interdonato.</p>
      <p>Coordinano le sessioni di lavoro Salvatore Rizzo (assistente sociale), Lelio Bonanno (psicologo Asp Messina), e Filippo Santoro (assitente sociale).</p>
    </article>
  </body>
</html>