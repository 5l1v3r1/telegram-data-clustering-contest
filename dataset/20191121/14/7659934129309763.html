<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2002301/israil-cumhurba%C5%9Fkan%C4%B1-h%C3%BCk%C3%BCmeti-kurma-g%C3%B6revini-knessete-verdi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T14:45:00+00:00"/>
    <meta property="og:title" content="İsrail Cumhurbaşkanı hükümeti kurma görevini Knesset'e verdi"/>
    <meta property="og:description" content="İsrail Cumhurbaşkanı Reuven Rivlin, yeni seçimlerden kaçınmak için 21 gün içerisinde hükümeti kurma görevini Knesset'e verdi. Cumhurbaşkanı, iki kez tekrarlanan seçimlerin ardından Başbakan Binyamin Netanyahu ve Mavi-Beyaz İttifakı lideri Benny Gantz"/>
  </head>
  <body>
    <article>
      <h1>İsrail Cumhurbaşkanı hükümeti kurma görevini Knesset'e verdi</h1>
      <address>
        <time datetime="2019-11-21T14:45:00+00:00">21 Nov 2019, 14:45</time>
      </address>
      <p>İsrail Cumhurbaşkanı Reuven Rivlin, yeni seçimlerden kaçınmak için 21 gün içerisinde hükümeti kurma görevini Knesset'e verdi.<br/><br/>Cumhurbaşkanı, iki kez tekrarlanan seçimlerin ardından Başbakan Binyamin Netanyahu ve Mavi-Beyaz İttifakı lideri Benny Gantz’a hükümet kurma görevi vermiş, ancak iki lider koalisyonu kuracak çoğunluk desteğini alamamıştı.<br/><br/>AFP’nin haberine göre Rivlin, Benny Gantz'in bir hükümet kuramayacağını ilan etmesinden bir gün sonra, “Bugünden itibaren 21 gün boyunca hükümeti kurma görevi Knesset üyelerinin elinde. İçinde bulunduğumuz dönem, İsrail tarihinde daha önce benzeri görülmemiş karanlık bir dönemdir” dedi.<br/><br/>İsrail tarihinde ilk kez cumhurbaşkanı Knesset’ten hükümet kurmasını istedi.<br/><br/>İsrailli milletvekillerinin yeni bir hükümet kurmak üzere 21 gün içerisinde aday göstermesi gerekiyor.<br/><br/>Knesset'in bu konuda başarısız olması durumunda, bir yıldan az bir sürede, muhtemelen Mart ayında üçüncü seçimler yapılacak.</p>
    </article>
  </body>
</html>