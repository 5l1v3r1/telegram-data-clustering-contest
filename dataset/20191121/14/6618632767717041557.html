<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/megszunik_a_pc_guru_magazin.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-21T14:30:00+00:00"/>
    <meta property="og:title" content="Megszűnik a PC Guru magazin"/>
    <meta property="og:description" content="A decemberi szám lesz az utolsó, januártól sajnos már csak az internetes oldaluk lesz elérhető."/>
  </head>
  <body>
    <article>
      <h1>Megszűnik a PC Guru magazin</h1>
      <address><time datetime="2019-11-21T14:30:00+00:00">21 Nov 2019, 14:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>Hi﻿rd﻿etés﻿</h3>
      <figure>
        <a href="https://track.adform.net/C/?bn=33679635;C=0">
          <img src="https://track.adform.net/adfserve/?bn=33679635;srctype=4;ord=[timestamp]"/>
        </a>
      </figure>
      <p>Az elmúlt évtizedekben egyre nagyobb szerepet kaptak a gamerek számára az online számítástechnikai és videojátékos oldalak, azonban a piacnak akadtak olyan szereplői, akik mindemellett az offline kiadásokkal is rengeteg olvasót elértek. Számos újság jött létre és szűnt meg, azonban a piacnak többnyire két fix szereplője volt, ezek közül sajnos a <b>PC Guru</b> magazin 2020-ban már nem lesz olvasható. A főszerkesztő Böjtös Gábor <a href="https://www.pcguru.hu/hirek/temp/51714?utm_source=dlvr.it&amp;utm_medium=twitter">egy hosszabb bejegyzésben</a> írt a minap arról, hogy mik történtek és mi várható a jövőben, ebből kiderül az is, hogy bár a nyomtatott sajtóból eltűnnek, a weboldaluk továbbra is megmarad, ahol mindenkit szívesen várnak.</p>
      <figure>
        <img src="https://www.pcguru.hu/uploads/editors/guru-montazs.jpg"/>
      </figure>
      <p>Az 1992-es alapítása óta minden bizonnyal rengetegen olvastuk az újságot éveken keresztül, így nem véletlen, hogy sokan szomorúan állnak a döntés előtt. Sajnos ez ellen mi nem tehetünk semmit, az évek során rengeteget változott a gamer világ és a hozzájuk kapcsolódó igények, így nem marad más hátra, mint továbblépni. Mi csak annyit mondhatunk: Viszlát, és köszi a halakat élményeket!</p>
      <p>
        <i>"A PC Guru nem szűnik meg, hanem átalakulunk! Veletek maradunk, és bízunk benne, hogy még többen lesztek. De ilyen csodás 27 év után… a számomra rengeteg szép pillanatot hozott elmúlt 5 év után nehéz bármi mást mondani. December 5-én még nyomtatott formában találkozunk, addig pedig a Guru legyen veletek!" - Böjtös Gábor (Böjti)</i>
      </p>
    </article>
  </body>
</html>