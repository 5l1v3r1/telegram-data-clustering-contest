<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383626/israil-saldirisinda-gozunu-kaybeden-filistinli-foto-muhabirine-destek"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T14:28:00+00:00"/>
    <meta property="og:title" content="İsrail saldırısında gözünü kaybeden Filistinli foto muhabirine destek"/>
    <meta property="og:description" content="Endonezya Bağımsız Gazeteciler Birliği (AJI), Siyonist İsrail rejimi askerlerinin açtığı ateş sonucu sol gözünü kaybeden Filistinli foto muhabiri Muaz Amarna'ya destek için sosyal medyada ’’Hakikatin gözü’’ ve ‘’Halkın gözü’’ etiketiyle kampanya başlattı."/>
  </head>
  <body>
    <article>
      <h1>İsrail saldırısında gözünü kaybeden Filistinli foto muhabirine destek</h1>
      <h2>Endonezyalı gazeteciler, işgal altındaki Batı Şeria'da düzenlenen protestoları takip ettiği sırada İsrail askerlerinin açtığı ateş sonucu sol gözünü kaybeden Filistinli foto muhabirine destek verdi.</h2>
      <address>
        <time datetime="2019-11-21T14:28:00+00:00">21 Nov 2019, 14:28</time>
      </address>
      <p>Endonezya Bağımsız Gazeteciler Birliği (AJI), Siyonist İsrail rejimi askerlerinin açtığı ateş sonucu sol gözünü kaybeden Filistinli foto muhabiri Muaz Amarna'ya destek için sosyal medyada ’’Hakikatin gözü’’ ve ‘’Halkın gözü’’ etiketiyle kampanya başlattı.</p>
      <p>Başlatılan kampanyaya sessiz kalmayan birçok Endonezyalı gazeteci, sosyal medya hesaplarından sol gözleri elleriyle kapalı ya da bandajlı olan fotoğraflarını paylaştı.</p>
      <p>AJI, kampanya ile ayrıca 29 Eylül’de Hong Kong'daki protestolarda polisin ateşlediği plastik mermi sonucu sağ gözünü kaybeden Endonezyalı gazeteci Veby Mega Indah’a da destek verdiklerini belirtti.</p>
    </article>
  </body>
</html>