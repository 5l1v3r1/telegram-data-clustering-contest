<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/hpe-introduce-uninfrastruttura-iperconvergente-basata-su-ia/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T14:52:00+00:00"/>
    <meta property="og:title" content="HPE introduce un'infrastruttura iperconvergente basata su IA | B2BLabs"/>
    <meta property="og:description" content="La compagnia ha annunciato importanti innovazioni all'interno del portafoglio HPE SimpliVity, la piattaforma casalinga per infrastrutture iperconvergenti"/>
  </head>
  <body>
    <article>
      <h1>HPE introduce un'infrastruttura iperconvergente basata su IA | B2BLabs</h1>
      <address>
        <time datetime="2019-11-21T14:52:00+00:00">21 Nov 2019, 14:52</time>
      </address>
      <p><b>Hewlett Packard Enterprise (HPE) ha annunciato</b> nelle ultime ore importanti innovazioni all’interno del portafoglio <b>HPE SimpliVity</b>, la propria piattaforma per infrastrutture iperconvergenti (HCI, <b>HyperConverged</b> Infrastructure).</p>
      <p>Grazie a queste, nasce una nuova generazione di <b>soluzioni HCI basate sull’intelligenza artificiale</b>, volte a semplificare la gestione delle macchine virtuali (VM) e lasciare il personale IT libero di concentrarsi sull’innovazione.</p>
      <p>Facendo leva sulla propria architettura software-defined, <b>HPE SimpliVity punta a migliorare la customer experience tramite HPE InfoSight</b>, con la possibilità di aggiornare interi cluster con un solo click e introducendo l’integrazione di HPE StoreOnce.</p>
      <p>Nel concreto, <b>HPE SimpliVity va oltre l’approccio software-defined</b> introducendo un’infrastruttura AI-driven che sfrutta l’intelligenza artificiale per trasformare le operazioni IT prevedendo e prevenendo i problemi.</p>
      <p>«Il futuro delle soluzioni HCI è AI-driven, e HPE possiede l’AI più avanzata» ha detto <b>McLeod Glass, VP &amp; General Manager</b>, SimpliVity and Composable Software di Hewlett Packard Enterprise.</p>
      <p>«Le piattaforme HCI semplificano la vita alle aziende ma non evitano che possano nascere complessità irrisolte. <b>HPE ha ripensato il concetto di HCI mettendovi al centro HPE InfoSight</b>. Questa intelligenza globale cambia davvero le regole del gioco per i clienti che passano dalle soluzioni HCI di prima generazione a una piattaforma HCI intelligente con HPE».</p>
      <p><b>Obiettivo di HPE SimpliVity è quello di creare attraverso l’automazione e l’efficienza per gli amministratori di virtual machine</b> tanto che negli ultimi anni HPE SimpliVity ha aiutato migliaia di clienti in tutto il mondo a semplificare ed ottimizzare le infrastrutture.</p>
      <figure>
        <img src="https://www.tomshw.it/images/images/2019/11/hpe-simplivity-64109.jpg"/>
      </figure>
      <p>E non è tutto: attraverso HPE GreenLake <b>i clienti possono usufruire della connessione al cloud con la possibilità di utilizzare SimpliVity secondo l’approccio as-a-ervice</b>. Dalle competenze maturate da HPE su HPE GreenLake scaturisce una buona proposta per numerose casistiche di utilizzo come cloud privati, cloud pubblici e innovazione del backup.</p>
      <p><b>HPE SimpliVity è inoltre disponibile come HPE Validated Design per Google Cloud Anthos</b>, offrendo un vero cloud ibrido per i container all’interno di una soluzione a consumo.</p>
      <p>HPE InfoSight per HPE SimpliVity è disponibile a livello globale per tutti i clienti HPE SimpliVity e <b>sarà offerta gratuitamente ai clienti HPE SimpliVity</b> che possiedono un contratto di assistenza HPE attivo.</p>
      <p><b>HPE StoreOnce per HPE SimpliVity sarà disponibile nel primo semestre 2020</b> per i clienti che dispongono delle versioni più recenti del software HPE SimpliVity e HPE StoreOnce v3.x o v4.x. Infine, <b>HPE Nimble Storage dHCI è già disponibile</b> a livello globale.</p>
    </article>
  </body>
</html>