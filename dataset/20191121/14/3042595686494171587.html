<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/haaland-er-ikke-kvitt-kneskaden/71846494"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T14:05:19+00:00"/>
    <meta property="og:title" content="Haaland er ikke kvitt kneskaden"/>
    <meta property="og:description" content="Erling Braut Haaland har fortsatt knetrøbbel og er usikker foran Salzburgs kamper mot St. Pölten og Genk, skriver Nettavisen."/>
  </head>
  <body>
    <article>
      <h1>Haaland er ikke kvitt kneskaden</h1>
      <h2>Erling Braut Haaland har fortsatt knetrøbbel og er usikker foran Salzburgs kamper mot St. Pölten og Genk, skriver Nettavisen.</h2>
      <address><time datetime="2019-11-21T14:05:19+00:00">21 Nov 2019, 14:05</time> by <a rel="author">NTB I</a></address>
      <p>I forrige uke måtte Haaland kaste inn håndkleet like før Norges EM-kvalifiseringskamp mot Færøyene. Han kjente en irritasjon i kneet og ville ikke ta noen sjanser. Dermed kom Alexander Sørloth inn som erstatter fra start.</p>
      <p>
        <b>Haaland er nå tilbake i Salzburg. Torsdag trente han ikke sammen med lagkameratene sine.</b>
      </p>
      <p>- Nei, individuell trening. Med tanke på lørdag (St. Pölten) vet vi ennå ikke hva som vi skje. Det er selvfølgelig et fokus også på kampen mot Genk, sier pressesjef Christian Kircher i Salzburg til <a href="https://www.nettavisen.no/sport/haaland-fortsatt-ikke-kvitt-skaden/3423882076.html">Nettavisen</a>.</p>
      <p>Haaland har hatt en fantomhøst og er toppscorer i så vel mesterligaen som den østerrikske bundesligaen. Salzburg spiller hjemme mot St. Pölten i serien lørdag og borte mot Genk og Sander Berge i Champions League onsdag.</p>
      <p>I det motsatte oppgjøret mot belgierne vant Salzburg 6-2. Da scoret Haaland hat trick i sin mesterligadebut.</p>
    </article>
  </body>
</html>