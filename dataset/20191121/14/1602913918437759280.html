<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/omniasig-va-asigura-din-nou-flota-tarom-18602371"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T14:01:00+00:00"/>
    <meta property="og:title" content="Omniasig va asigura din nou flota Tarom"/>
    <meta property="og:description" content="Omniasig, cea mai mare companie din portofoliul local al grupului austriac Vienna Insurance Group,  asigură pentru al doilea an consecutiv flota companiei aeriene Tarom."/>
  </head>
  <body>
    <article>
      <h1>Omniasig va asigura din nou flota Tarom</h1>
      <address><time datetime="2019-11-21T14:01:00+00:00">21 Nov 2019, 14:01</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Omniasig, cea mai mare companie din portofoliul local al grupului austriac Vienna Insurance Group,  asigură pentru al doilea an consecutiv flota companiei aeriene Tarom.</p>
      <p>Poliţele de asigurare Casco Toate Riscurile (inclusiv piese de schimb şi echipamente) şi Răspundere Civilă intră în vigoare la data de 1 decembrie 2019 şi sunt valabile timp de 12 luni, până pe 30 noiembrie 2020.</p>
      <p>Omniasig, partea a Vienna Insurance Group, este o societate administrată în sistem dualist, a cărei conducere este asigurată de Directorat, sub supravegherea şi coordonarea Consiliului de Supraveghere.</p>
      <p>Compania are un portofoliu de peste 100 produse.</p>
      <p>Omniasig a raportat pentru primul semestru (S1) al anului 2019 un volum al primelor brute subscrise de 637 mil. lei, în creştere cu 14% comparativ cu aceeaşi perioadă a anului trecut. Profitul brut înregistrat de Omniasig în prima jumătate a anului 2019 a fost de 21 mil. lei, în creştere cu 61,5% faţă de primele şase luni ale anului 2018. </p>
    </article>
  </body>
</html>