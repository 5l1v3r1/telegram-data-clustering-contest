<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/ste-videli-danijela-252598"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T14:19:00+00:00"/>
    <meta property="og:title" content="Ste videli Danijela? Morda je žrtev kaznivega dejanja"/>
    <meta property="og:description" content="Policisti PP Ljubljana Vič so bili obveščeni, da svojci pogrešajo 35-letnega Danijela Božića iz Ljubljane. Od doma je odšel 15. novembra, nazadnje pa je bil viden na območju Kopra. Danijel j..."/>
  </head>
  <body>
    <article>
      <h1>Ste videli Danijela? Morda je žrtev kaznivega dejanja</h1>
      <h2>Gre za 35-letnega Danijela Božića iz Ljubljane.</h2>
      <address><time datetime="2019-11-21T14:19:00+00:00">21 Nov 2019, 14:19</time> by <a rel="author">A. L., N. B.</a></address>
      <p>Policisti PP Ljubljana Vič so bili obveščeni, da svojci pogrešajo 35-letnega <b>Danijela Božića </b>iz Ljubljane. Od doma je odšel 15. novembra, nazadnje pa je bil viden na območju Kopra. Danijel je suhe postave, svetle polti, visok okoli 170 cm, pobrit po glavi, s pristriženo črno brado, rjavih oči, oblečen pa v športna oblačila.<br/><br/>S policijske uprave Koper pa so sporočili, da bi lahko bil pogrešani žrtev kaznivega dejanja. V petek, 15. 11. 2019, so na območju Ankarana obravnavali kaznivo dejanje nasilništva in kaznivo dejanje nedovoljene proizvodnje in prometa orožja ali eksploziva. Osumljena, 29-letni državljan Slovenije in 29-letni državljan Črne Gore, sta pretepla državljana Slovenije. Za oba je že odrejen pripor.<br/><br/>Naslednji dan so svojci v Ljubljani podali prijavo, da pogrešajo Danijela Božića, ki se od 15. 11. 2019 ni več oglasil na telefon in se ni vrnil domov.<br/><br/>​<br/>Policija naproša vse, ki bi kar koli vedeli o pogrešancu, da podatke sporočijo na najbližjo policijsko postajo ali PP Ljubljana Vič na 01 470 0960, pokličejo na intervencijsko številko 113 ali anonimni telefon 080 1200, so sporočili iz PU Ljubljana.</p>
      <h3>Policija se trudi, da bi ga izsledila</h3>
      <p>Nazadnje je bil viden 15. 11. 2019 dopoldan na območju Ankarana. Tja se je pripeljal v osebnem avtomobilu skupaj z osebami, ki so bile vpletene v obravnavani kaznivi dejanji. Iz dosedanjih ugotovitev izhaja razlog za sum, da bi pogrešani lahko bil žrtev kaznivega dejanja, zato se izvajajo aktivnosti za njegovo izsleditev. Po do sedaj zbranih podatkih ni osumljen nobenega kaznivega dejanja.<br/><br/>Kriminalisti, kljub odrejenemu priporu dvema osumljenima osebama, nadaljujejo z izvajanjem preiskovalnih dejanj z namenom ugotavljanja vseh dejstev in okoliščin obravnavanih kaznivih dejanj nasilništva in nedovoljene proizvodnje in prometa orožja ali eksploziva, s ciljem izsleditve pogrešane osebe.<br/> </p>
    </article>
  </body>
</html>