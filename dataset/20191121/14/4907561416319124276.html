<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kulak-cinlamasi-neden-olur-kulak-cinlamasina-ne-iyi-gelir-2221016"/>
    <meta property="og:site_name" content="Posta"/>
    <meta property="article:published_time" content="2019-11-21T14:19:44+00:00"/>
    <meta property="og:title" content="Kulak çınlaması neden olur? Kulak çınlamasına ne iyi gelir?"/>
    <meta property="og:description" content="Kulak çınlaması dikkate alınması gereken rahatsızlıklardan bir tanesidir. Günlük hayatta hepimizin başına gelebilir. Çoğunlukla kısa sürede geçer. Sürekli tekrarlayan ve uzun süren kulak çınlaması için önlem alınması gerekir. Eğer kulak çınlaması neden olur, kulak çınlamasına ne iyi gelir merak ediyorsanız detaylar haberimizde."/>
  </head>
  <body>
    <article>
      <h1>Kulak çınlaması neden olur? Kulak çınlamasına ne iyi gelir?</h1>
      <address>
        <time datetime="2019-11-21T14:19:44+00:00">21 Nov 2019, 14:19</time>
      </address>
      <h3>Kulak çınlaması dikkate alınması gereken rahatsızlıklardan bir tanesidir. Günlük hayatta hepimizin başına gelebilir. Çoğunlukla kısa sürede geçer. Sürekli tekrarlayan ve uzun süren kulak çınlaması için önlem alınması gerekir. Eğer " kulak çınlaması neden olur, kulak çınlamasına ne iyi gelir " merak ediyorsanız detaylar haberimizde.</h3>
      <p>Çoğunlukla yaşlılık belirtisi olan <a href="https://www.posta.com.tr/haberler/kulak-cinlamasi">kulak çınlaması</a> günlük hayatta hepimizin başına gelebilir. Uzun süre devam eden kulak çınlamaları kesinlikle hekime danışılmalı ve tedavi edilmelidir. Kısa süreli ve arada yaşanan kulak çınlamasını geçirmek için bazı yöntemler mevcut. Kulak çınlamasının nedenini ve kulak çınlamasına neyin iyi geldiğini merak ediyorsanız haberimize bir bakın.</p>
      <h3><a href="https://www.posta.com.tr/haberler/kulak-cinlamasi-neden-olur">Kulak çınlaması neden olur</a>?</h3>
      <p>Normal kulak çınlaması bir haftadan ve beş dakikadan az sürebilir. Bu oldukça yaygın ve normaldir. Fakat patolojik çınlama belirtilen süreden daha uzun sürer, sürekli kulak çınlaması gibi durumlara genellikle işitme kaybı da eşlik eder. Sadece hasta tarafından duyulan subjektif kulak çınlamasının pek çok nedeni olabilir. Bir kulak kirinin çınlamaya sebep olabileceği gibi, uzun süre yüksek ses maruz kalma, yabancı cisim, kulak zarında delinme, orta kulak iltihabı, orta kulakta sıvı birikmesi, iç kulak hücrelerinin zarar görmesi, orta kulakta bulunan kemiklerin eklemlerinde sertleşmesi de çınlamaya neden olabilir. Ayrıca işitme kaybı, alerji, tansiyon oynamaları, meniere denen kulak içi tansiyonu, şeker hastalığı, anemi, menopoz dönemi, hormon değişiklikleri, baş ve boyun bölgesinde yaşanan travmalar, tiroid, anevrizma denen damar genişlemeleri, işitmeyi sağlayan sinirlerde bulunan tümör, yanlış ilaç kullanımı, nörolojik ve metabolik ve psikiyatrik hastalıklar da "Kulak çınlaması neden olur?" sorusuna cevap olarak verilebilir. Günümüzde yüksek sese maruz kalma kulak çınlamasının en sık rastlanan nedeni olarak görülür. Pek çok kişi farkında olmasa da kalabalık şehirlerde oluşan trafik ve şantiye gürültüsüne, endüstriyel gürültüye, güçlü alarm seslerine maruz kalmak kulak çınlamasını tetikler. Ayrıca yüksek sesle müzik dinlemek de bu nedenlere eklenebilir. Dışarıdan özel teknikler muayene ile hekim ya da diğer kişiler tarafından duyulan objektif tinnitus ise vasküler, yani damar hastalıkları, nöromusküler yani kas hastalıkları ve lokal enflamasyon bölgesel iltihaplanma gibi farklı pek çok nedenden kaynaklanır. Tüm bunlar kulak çınlaması sebepleri arasında yer alır.</p>
      <h3><a href="https://www.posta.com.tr/haberler/kulak-cinlamasina-ne-iyi-gelir">Kulak çınlamasına ne iyi gelir</a>?</h3>
      <p>Muayene ve tetkikler sonucu çınlamanın sebebi ortaya konduktan sonra kişiye özel uygun bir tedavi uygulanır. Kulak çınlamasının azaltılmasına yönelik yüksek sesli müziğe maruz kalmaktan korunma, kan basıncının kontrolü, tuzlu yiyeceklerden uzak durma, kahve, kola ve sigaradan uzak durma, egzersiz yapma gibi tavsiyeler kulak çınlamasına ne iyi gelir sorusuna verilebilecek en iyi cevaptır. Kulak çınlamasının tedavi yöntemleri çınlamanın sebebine şekilleneceğinden tedavi seçenekleri oldukça geniş bir yelpazede yer alır. Örneğin kulak yolundaki buşon denilen kulak kiri ya da yabancı cismin çıkartılması bir tedavi yöntemidir. Farklı hastalıklar için kullanılan ilaçların yan etkilerinden kaynaklanıyorsa, ilaçlar doktor kontrolünde değiştirilir, bırakılır ya da tekrar düzenlenir. Kişiye gürültüden kaçınması önerilebileceği gibi, kulak iltihabı tedavisi ya da orta kulak boşluğunda yer alan sıvının tedavisi de önerilebilir. Kulak zarının delinmesi cerrahi bir müdahale gerektirebilir. Yine cerrahi olarak kulak kemiği içinde yer alan iltihabın temizlenmesi gerekebilir. İşitme siniri tümörü gibi durumların saptanması hâlinde cerrahi müdahale veya radyoterapi önerilir. Çınlamaya, işitme kaybının da eşlik ettiği bazı durumlarda işitme cihazı önerilebilir. Bu yolla hem işitme kaybı hem de çınlama şikayeti giderilir.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">
          <img src="https://i.pstimaj.com/img/100/180x95/5dd6f6d0ae298ba907abbf32"/>
        </a>
      </figure>
      <p>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">1 Binyamin Netanyahu'nun başı büyük dertte: Tarihe geçeb...</a>
      </p>
      <figure>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">
          <img src="https://i.pstimaj.com/img/100/180x95/5dd6d612ae298ba907abbf07"/>
        </a>
      </figure>
      <p>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">2 MasterChef Türkiye'de kim elendi? MasterChef kim elend...</a>
      </p>
      <figure>
        <a href="https://www.posta.com.tr/ebru-sahinden-olay-yaratan-fotograf-2221031">
          <img src="https://i.pstimaj.com/img/100/180x95/5dd6ed39ae298ba907abbf2a"/>
        </a>
      </figure>
      <p>
        <a href="https://www.posta.com.tr/ebru-sahinden-olay-yaratan-fotograf-2221031">3 Ebru Şahin'den olay yaratan fotoğraf</a>
      </p>
      <figure>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">
          <img src="https://i.pstimaj.com/img/100/180x95/5dd6ead5ae298ba907abbf28"/>
        </a>
      </figure>
      <p>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">4 Hande Erçel hamile olan ablası Gamze Erçel'le poz verd...</a>
      </p>
      <figure>
        <a href="https://www.posta.com.tr/mucize-doktor-11-bolum-fragmani-yayinlandi-2221027">
          <img src="https://i.pstimaj.com/img/100/180x95/5dd6dce8ae298ba99804cc06"/>
        </a>
      </figure>
      <p>
        <a href="https://www.posta.com.tr/mucize-doktor-11-bolum-fragmani-yayinlandi-2221027">5 Mucize Doktor 11. Bölüm fragmanı yayınlandı</a>
      </p>
      <figure>
        <a href="https://www.posta.com.tr/kadir-dogulu-18-yasindaki-halini-paylasti-2221025">
          <img src="https://i.pstimaj.com/img/100/180x95/5dd6d358ae298ba99804cc04"/>
        </a>
      </figure>
      <p>
        <a href="https://www.posta.com.tr/kadir-dogulu-18-yasindaki-halini-paylasti-2221025">6 Kadir Doğulu 18 yaşındaki halini paylaştı, takipçileri...</a>
      </p>
      <figure>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">
          <img src="https://i.pstimaj.com/img/100/180x95/5dd6cccf66a97c3a1a8e24ee"/>
        </a>
      </figure>
      <p>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">7 Selin Ciğerci annesiyle babasının düğün fotoğrafını pa...</a>
      </p>
      <figure>
        <a href="https://www.posta.com.tr/burcin-terzioglundan-2221018">
          <img src="https://i.pstimaj.com/img/100/180x95/5dd6b077ae298ba083a43adc"/>
        </a>
      </figure>
      <p>
        <a href="https://www.posta.com.tr/burcin-terzioglundan-2221018">8 Burçin Terzioğlu'ndan kıskandıran paylaşım</a>
      </p>
      <figure>
        <a href="https://www.posta.com.tr/cinsel-hayati-degistiren-estetik-vajina-estetigi-2202881">
          <img src="https://i.pstimaj.com/img/100/180x95/5d70c81a66a97c81877a0346"/>
        </a>
      </figure>
      <p>
        <a href="https://www.posta.com.tr/cinsel-hayati-degistiren-estetik-vajina-estetigi-2202881">9 Cinsel hayatı değiştiren estetik: Vajina estetiği</a>
      </p>
      <figure>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">
          <img src="https://i.pstimaj.com/img/100/180x95/5dd68f45ae298b968fcdb8ea"/>
        </a>
      </figure>
      <p>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">10 Bağırsaklar nasıl ikinci beynimiz oluyor?</a>
      </p>
      <figure>
        <img src="https://i.pstimaj.com/img/78/90x50/5da7f21766a97c9c9c6ce4b0"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (21 Kasım 2019)</p>
      <related>
        <a href="https://www.posta.com.tr/yuzerken-kulaga-kacan-su-zarar-verir-mi-haber-fotograf-2182771"/>
      </related>
      <related>
        <a href="https://www.posta.com.tr/denizden-ya-da-havuzdan-cikarken-kulaginizi-islak-birakirsaniz-haber-fotograf-2175397"/>
      </related>
    </article>
  </body>
</html>