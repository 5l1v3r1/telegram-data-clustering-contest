<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383689/erdogan-ile-gorusen-chpli-iddiasi-sonrasi-akpden-aciklama"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T14:57:00+00:00"/>
    <meta property="og:title" content="'Erdoğan ile görüşen CHP'li' iddiası sonrası AKP'den açıklama"/>
    <meta property="og:description" content="AKP Genel Başkanvekili Numan Kurtulmuş, 'Erdoğan ile görüşen CHP'li' iddiası sonrasında açıklama yaptı."/>
  </head>
  <body>
    <article>
      <h1>'Erdoğan ile görüşen CHP'li' iddiası sonrası AKP'den açıklama</h1>
      <h2>AKP Genel Başkanvekili Numan Kurtulmuş, 'Erdoğan ile görüşen CHP'li' iddiasına dair açıklamada bulundu.</h2>
      <address>
        <time datetime="2019-11-21T14:57:00+00:00">21 Nov 2019, 14:57</time>
      </address>
      <p>AKP Genel Başkanvekili Numan Kurtulmuş, 'Erdoğan ile görüşen CHP'li' iddiası sonrasında açıklama yaptı.</p>
      <p>CNN Türk'te konuşan Kurtulmuş, konuya ilişkin olarak  "Cumhurbaşkanının asla bir ilgisi yoktur. CHP'nin sayın genel başkanı ya da yetkilileri, CHP içindeki çekişmelere Cumhurbaşkanımızı alet etmesinler." dedi.</p>
      <p>Hürriyet'te yer alan habere göre Numan Kurtulmuş'un sözleri şu şekilde:</p>
      <blockquote>"CHP ya da başka bir siyasi partinin nasıl gelişeceği bizi etkilemez ki? Milletle olan ittifaklarımızı genişleterek yolumuza devam ediyoruz. Bizim, CHP'nin ya da başka partinin iç işleyişinin ne olacağına ne karar veririz, ne de bizim için bir güç olur. Siyasi hayatımızda hiç düşünmedik.</blockquote>
      <blockquote>Cumhurbaşkanının asla bir ilgisi yoktur. CHP'nin sayın genel başkanı ya da yetkilileri, CHP içindeki çekişmelere Cumhurbaşkanımızı alet etmesinler.</blockquote>
      <blockquote>Son derece yakışıksız, seviyesiz ve anlamsız bir iddiaydı. Niye yapıldı? Cumhurbaşkanımızın ismi üzerinden CHP içerisinde bir takım tartışmalarda taraf olmak gibi pozisyonlar olabilir. Bilmediğimiz bir konu olduğu için, CHP niye böyle davranır, Kılıçdaroğlu niye böyle söyler, Rahmi Turan niye böyle yazar bunları bilmediğimiz için bilmediğimiz konu üzerinde yorum yapıyoruz. Bildiğimiz şey şudur. Cumhurbaşkanımızın bu iddialarla ilgili hiçbir ilgisi yoktur. Cumhurbaşkanımızın bir başka partinin içişleriyle uğraşması mümkün değildir."</blockquote>
    </article>
  </body>
</html>