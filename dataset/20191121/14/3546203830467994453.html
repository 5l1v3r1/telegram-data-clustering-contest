<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_940339540_Vodniyat_rejim_zasyaga_315_000_dushi"/>
    <meta property="og:site_name" content="webcafé"/>
    <meta property="article:published_time" content="2019-11-21T14:03:00+00:00"/>
    <meta property="og:title" content="Водният режим засяга 315 000 души"/>
    <meta property="og:description" content="17 области, 40 общини, 12 града и 160 села - толкова са местата, където в момента има нарушено водоснабдяване, обяви в парламента заместник-министърът на регионалното развитие и благоустройството Николай Нанков."/>
  </head>
  <body>
    <article>
      <h1>Водният режим засяга 315 000 души</h1>
      <address><time datetime="2019-11-21T14:03:00+00:00">21 Nov 2019, 14:03</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/14/cheshma1411/1170x779.jpg"/>
        <figcaption>Ако не се изграждат нови язовири и не се прави рехабилитация на съществуващите язовирни стени, страната ни в дългосрочен план е изправена пред сериозна криза с питейно водоснабдяване<cite>Снимка: © iStock / Getty</cite></figcaption>
      </figure>
      <p>17 области, 40 общини, 12 града и 160 села - толкова са местата, където в момента има нарушено водоснабдяване, обяви в парламента заместник-министърът на регионалното развитие и благоустройството Николай Нанков.</p>
      <p>Иначе казано, 315 000 души са засегнати от водния режим. Освен Перник, от големите градове са засегнати също Плевен, Добрич, Ловеч, Тетевен, Котел и Омуртаг.</p>
      <p>„Пред нас стоят две предизвикателства и първото е в максимална степен да усвояване европейските фондове и да намираме по-социално щадящи механизми за ефективно разходване на публичен ресурс в рехабилитация на ВиК мрежата. Която в повечето случаи е изграждана преди 50-60 години", посочи заместник-министър Нанков.</p>
      <p>Ако не се изграждат нови язовири и не се прави рехабилитация на съществуващите язовирни стени, страната ни в дългосрочен план е изправена пред сериозна криза с питейно водоснабдяване, смята Нанков.</p>
      <p>Заради водната криза в Народното събрание бе и министърът на околнара среда и водите Нено Димов, който увери, че ползването на водите от язовир "Студена" за други цели е максимално ограничено.</p>
      <p>„През 2019 г. в заявките на ВиК - Перник за промишлено водоснабдяване за "Стомана Индъстри" и Топлофикация "Перник" от язовир "Студена" са за количества, отговарящи за средна по влажност година, но след проверки на Басейнова дирекция е установено, че дружествата са ползвали по-малки количества, отговарящи на суха година", обясни Димов.</p>
      <related>
        <h4>Още по темата:</h4>
        <a href="https://www.webcafe.bg/newscafe/obshtestvo/id_1285500426"/>
        <a href="https://www.webcafe.bg/webcafe/caffeine/id_1471985163"/>
        <a href="https://www.webcafe.bg/newscafe/bulgaria/id_733272664"/>
      </related>
    </article>
  </body>
</html>