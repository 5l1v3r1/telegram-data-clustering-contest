<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-indian-navy-recruitment-2019-apply-online-for-400-sailor-mr-posts-apply-from-23-november-2861653.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T14:54:31+00:00"/>
    <meta property="og:title" content="Indian Navy Matric Recruitment 2019: भारतीय नौसेना में 10वीं पास के लिए भर्तियां, पढ़ें पूरी डिटेल"/>
    <meta property="og:description" content="भारतीय नौसेना ने मैट्रिक रिक्रूट-अक्टूबर 2020 बैच के लिए आवेदन आमंत्रित किए हैं। इसके तहत बावर्ची, स्टीवर्ड और हाईजीनिस्ट के पदों पर नियुक्तियां की जाएंगी।  पदों की संख्या तय नहीं है।  इन..."/>
  </head>
  <body>
    <article>
      <h1>Indian Navy Matric Recruitment 2019: भारतीय नौसेना में 10वीं पास के लिए भर्तियां, पढ़ें पूरी डिटेल</h1>
      <address><time datetime="2019-11-21T14:54:31+00:00">21 Nov 2019, 14:54</time> by <a rel="author">हिन्दुस्तान टीम,नई दिल्ली</a></address>
      <p>भारतीय नौसेना ने मैट्रिक रिक्रूट-अक्टूबर 2020 बैच के लिए आवेदन आमंत्रित किए हैं। इसके तहत बावर्ची, स्टीवर्ड और हाईजीनिस्ट के पदों पर नियुक्तियां की जाएंगी।  पदों की संख्या तय नहीं है।  इन पदों के लिए अविवाहित पुरुष ही आवेदन कर सकते हैं।  ऑनलाइन आवेदन की अंतिम तारीख 28 नवंबर 2019 है। पद और आवेदन से जुड़ी अन्य सभी जानकारियां आगे पढ़ें :</p>
      <p>
        <b>बावर्ची, स्टीवर्ड, हाईजीनिस्ट, कुल पद : 400 (अनुमानित)</b>
      </p>
      <p><b>योग्यता</b><br/>- मान्यता प्राप्त बोर्ड/संस्थान से दसवीं की परीक्षा उत्तीर्ण की हो या समकक्ष योग्यता हो। </p>
      <p>आयु सीमा : आवेदक का जन्म 1 अक्टूबर  2000 से 30 सितंबर 2003 के बीच हुआ हो। आयु की गणना में दोनों तारीखें शामिल होंगी।</p>
      <p><b>पद के अनुसार कार्यों का विवरण </b><br/>शेफ : इस पद के लिए उम्मीदवार को मेन्यु के मुताबिक शाकाहारी और मांसाहारी, दोनों तरह का भोजन बनाना होगा। राशन का हिसाब-किताब रखना होगा। इसके अलावा अन्य कार्य भी संभालने होंगे। <br/>स्टीवर्ड : इस पद के लिए उम्मीदवार को खाना परोसना, पैसों का लेखा-जोखा रखना, मेन्यु तैयार करना और हाउसकीपिंग के सभी काम संभालने होंगे। <br/>हाईजीनिस्ट : शौचलयों की साफ-सफाई और रख-रखाव का जिम्मा होगा। इसके अलावा दूसरे अन्य काम भी करने होंगे।</p>
      <p><b>न्यूनतम शारीरिक मापदंड</b><br/>कद : 157 सेंटीमीटर। <br/>सीना : कद के अनुपात में हो। फुलाने पर मूल आकार से पांच सेंटीमीटर अधिक हो। </p>
      <p><b>दृष्टि क्षमता </b><br/>बावर्ची/स्टीवर्ड के लिए : बिना चश्मे के दृष्टि क्षमता 6/36 हो। चश्मे के साथ एक आंख की दृष्टि क्षमता 6/9 और दूसरी आंख की 6/12 होनी चाहिए।<br/>हाईजीनिस्ट के लिए : बिना चश्मे के दृष्टि क्षमता 6/60 हो। चश्मे के साथ एक आंख की दृष्टि क्षमता 6/9 और दूसरी आंख की 6/24 होनी चाहिए।</p>
      <p><b>वेतनमान :</b> ट्रेनिंग के दौरान स्टाइपेंड के तौर पर 14,600 रुपये प्रतिमाह मिलेंगे। ट्रेनिंग पूरी होने पर पे लेवल-3 के तहत 21,700 से 69,100 रुपये वेतनमान होगा। <br/><b>प्रोमोशन :</b> इस पद के लिए चयनित उम्मीदवार को अधिकतम मास्टर चीफ पेटी ऑफिसर पद तक प्रोमोशन मिलेगा। इस पद के लिए वेतनमान 47,600 से 1,51,100 रुपये होगा।<br/><b>बीमा :</b> नियुक्ति नौसैनिक को 50 लाख रुपये का बीमा कवर मिलेगा। </p>
      <p><b>चयन प्रक्रिया  </b><br/>- उम्मीदवारों का चयन कंप्यूटर बेस्ट ऑनलाइन परीक्ष में प्राप्त अंकों के आधार पर किया जाएगा। <br/>- इसमें सफल होने वाले अभ्यर्थियों को फिजिकल फिटनेस टेस्ट (पीएफटी) और मेडिकल जांच के लिए बुलाया जाएगा। </p>
      <p><b>ऑनलाइन परीक्षा परीक्षा का प्रारूप</b><br/>- परीक्षा में बहुविकल्पीय प्रकार के प्रश्न होंगे। प्रश्नपत्र अंग्रेजी और हिन्दी भाषा में होगा। कुल 50 प्रश्न पूछे जाएंगे। प्रत्येक प्रश्न एक अंक का होगा।<br/>- पेपर में विज्ञान, गणित और सामान्य ज्ञान से संबंधित सवाल होंगे। इन्हें हल करने के लिए 30 मिनट का समय मिलेगा।<br/>- पेपर का सिलेबस वेबसाइट (www.joinindiannavy.gov.in) पर उपलब्ध है।<br/>- उम्मीदवार का पेपर के हर भाग में पास होना अनिवार्य है। प्रत्येक गलत उत्तर के लिए .25 अंक काटे जाएंगे। </p>
      <p><b>पीएफटी में शामिल चीजें</b><br/>- दौड़ : 1.6 किलोमीटर की दौड़ 7 मिनट में पूरी करनी होगी। <br/>- उठक-बैठक : 20         - पुश-अप्स : 10<br/>सूचना : फिजिकल फिटनेस टेस्ट में पास होना अनिवार्य है।</p>
      <p><b>ट्रेनिंग :</b> ट्रेनिंग की शुरुआत अक्टूबर 2020 से होगी। चयनित उम्मीदवारों को 15 सप्ताह की बेसिक ट्रेनिंग के लिए आईएनएस चिल्का  (ओडिशा) भेजा जाएगा।</p>
      <p><b>आवेदन शुल्क </b><br/>- सामान्य और ओबीसी वर्ग को 215 रुपये का भुगतान करना होगा। शुल्क ऑनलाइन माध्यम से  चुकाना होगा।<br/>- एससी/एसटी वर्ग के अभ्यर्थियों को शुल्क भुगतान से छूट मिलेगी।</p>
      <p><b>आवेदन प्रक्रिया</b><br/>- वेबसाइट (www.joinindiannavy.gov.in) पर लॉगइन करें। यहां होमपेज पर आपको ‘करंट इवेंट्स’ सेक्शन दिखाइ देगा। इस पर क्लिक करें। अब ‘व्यू मोर’ लिंक पर क्लिक करें।  इसके बाद नया वेबपेज खुल जाएगा। यहां आपको SAILORS FOR MATRIC RECRUIT (MR) - OCT 2020 BATCH....  लिंक नजर आएगा। इस पर क्लिक करें। <br/>- अब उपलब्ध वेबपेज पर इसी शीर्षक के तहत यहां दो लिंक दिए गए हैं। पहले ‘क्लिक हियर फॉर एडवर्टाइजमेंट’ लिंक पर क्लिक करें। ऐसा करने पर पद से संबंधित विज्ञापन खुल जाएगा।  इस विज्ञापन में दी गई सभी जानकारियां ध्यान से पढ़ लें। साथ ही अपनी योग्यता और आयु भी जांच लें। इसके बाद क्लिक हियर टू अप्लाई ऑनलाइन लिंक पर क्लिक करें। ऐसा करने से नया पेज खुल जाएगा। <br/>- यहां रजिस्ट्र लिंक पर क्लिक करें और मांगी गई जानकारियों जैसे नाम, ईमेल और मोबाइल नंबर दर्ज कर रजिस्टर्ड कर लें। अब आपने अपना जो ईमेल पता रजिस्टर्ड किया है, उस पर जाकर नेवी द्वारा भेजे लिंक को क्लिक कर अपना ईमेल वेरिफाई कर दें। अब वापस वेबसाइट पर जाकर ईमेल और पासवर्ड डालकर लॉगइन करें। यहां करंट ऑप्च्र्युनिटी में सेलर विकल्प पर क्लिक करें।<br/>- अब आपको SAILORS FOR MATRIC RECRUIT (MR) - OCT2020 BATCH.... शीर्षक नजर आएगा। इसके बाद ‘अप्लाई नाउ’ बटन पर क्लिक करें। ऐसा करने से आवेदन फॉर्म खुल जाएगा।<br/>- अब मांगी गई सभी जरूरी जानकारियां दर्ज कर ‘सेव एंड नेक्स्ट’  बटन पर क्लिक कर आगे की आवेदन प्रक्रिया पूरी करें।  अब दसवीं कक्षा की मार्कशीट और पासिंग सर्टिफिकेट, डोमिसाइल, पासपोर्ट साइज फोटो, हस्ताक्षर और आधार कार्ड की स्कैन कॉपी को अपलोड करें।<br/>- फोटो, हस्ताक्षर और आधार कार्ड का साइज 100 केबी से ज्यादा न हो। वहीं, मार्कशीट, पासिंग सर्टिफिकेट और डोमिसाइल का साइज 1 एमबी से ज्यादा न हो।  जो पासपोर्ट साइज फोटो अपलोड करें, उसका बैकग्राउंड नीला होना चाहिए। पूर्णरूप से भरे गए आवेदन  को अंत में ‘सब्मिट’ करें। फिर ऑटोजेनरेटेड फॉर्म का प्रिंटआउट निकालकर इसे संभाल कर रख लें। </p>
      <p><b>जरूरी सूचनाएं</b><br/>- प्राप्त आवेदनों के आधार पर उम्मीदवारों को शॉर्ट लिस्ट किया जाएगा। इसके लिए दसवीं कक्षा के अंकों को आधार बनाया जाएगा। राज्यों के आधार पर शॉर्टलिस्ट बनाई जाएगी। <br/>- शॉर्टलिस्ट किए गए उम्मीदवारों की सूची वेबसाइट पर जारी की जाएगी। उन्हें एडमिट कार्ड वेबसाइट से ही डाउनलोड करना होगा। डाक से एडमिट नहीं भेजा जाएगा।<br/>- एडमिट कार्ड फरवरी 2020 के अंतिम सप्ताह में डाउलोड किए जा सकेंगे। लिखित परीक्षा अप्रैल-मई 2020 में संभावित है।<br/>- लिखित परीक्षा के दिन उम्मीदवारों को अपने शैक्षणिक और अन्य दस्तावेज लेकर जाना होगा। लिखित परीक्षा का परिणाम उसी दिन घोषित कर दिया जाएगा।<br/>- सफल उम्मीदवारों को फिजिकल फिटनेस टेस्ट देना होगा, जो एक से दो दिन के भीतर होगा। <br/>  <br/>महत्वपूर्ण तारीखें<br/>- ऑनलाइन आवेदन की अंतिम तिथि : 28 नवंबर 2019</p>
    </article>
  </body>
</html>