<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/yak-kijiv-vidsvyatkuye-noviy-rik-i-rizdvo-2020-novini-ukrajini-50054932.html"/>
    <meta property="og:site_name" content="НВ"/>
    <meta property="article:published_time" content="2019-11-21T14:37:00+00:00"/>
    <meta property="og:title" content="Як Київ відсвяткує Новий рік і Різдво — опубліковано програму"/>
    <meta property="og:description" content="Стала відома програма культурно-мистецького проекту Новий рік — 2020 у Києві."/>
  </head>
  <body>
    <article>
      <h1>Як Київ відсвяткує Новий рік і Різдво — опубліковано програму</h1>
      <h2>Стала відома програма культурно-мистецького проекту Новий рік — 2020 у Києві.</h2>
      <address>
        <time datetime="2019-11-21T14:37:00+00:00">21 Nov 2019, 14:37</time>
      </address>
      <p>Як <a href="https://kyivcity.gov.ua/news/svyatkuvannya_novorichnikh_svyat_startuye_14_grudnya_sofiyska_ploscha_peretvoritsya_na_charivniy_svit_prigod_luskunchika/">повідомили</a> у КМДА, <a href="http://folkukraine.com/news/project/svjatkova-programa-novogo-2019-roku-1120/">урочисті заходи</a> з нагоди зимових свят на Софійській і Контрактовій площах почнуться з 14 грудня і триватимуть до 19 січня.</p>
      <p>Урочисте запалювання ялинок традиційно відбудеться у день Святого Миколая, 19 грудня о 19:00.</p>
      <p>За словами організаторів урочистостей з компанії Folk Ukraine, на <b><a href="http://folkukraine.com/news/project/novij-rik-na-sofijskij-1129/">Софійській площі</a></b> її у цьому році прикрасять 750 іграшок у вигляді цукерок і чотири кілометри гірлянд теплого кольору, а навколо встановлять восьмикінечну зірку і персонажів з Лускунчика та українських казок.</p>
      <p>Читайте також:<br/><a href="https://nv.ua/ukr/ukraine/events/novorichne-derevo-jaku-jalinku-obrati-shchob-ne-shkoditi-prirodi-2511448.html">&amp;nbspНоворічне дерево. Яку ялинку обрати, щоб не шкодити природі</a></p>
      <p>Крім того, на площі облаштують чотири «королівства» — дитячих розваг, подарунків, лайків та смаку — між якими курсуватиме різдвяний експрес.</p>
      <p>На <a href="http://folkukraine.com/news/project/novij-rik-na-kontraktovij-1130/"><b>Контрактовій площі</b></a> буде створено європейське містечко в українських традиціях і резиденцію Святого Миколая.</p>
      <p>Тематикою локації стане Опішня або традиційне гончарство з розписом Полтавського краю, а стилізоване оформлення підтримають тематичною програмою.</p>
      <p>Ялинка на Контрактовій також буде прикрашена в етнічному опішнянському стилі.</p>
      <p>У програмі святкування — хода звіздарів 7 січня, виконання масової коляди, установка Дідуха і народні гуляння, щедрування напередодні Святого Василя і виступ фольклорних колективів.</p>
      <p>Там також щодня можна буде покататися на стріт-арт ковзанці і гірках.</p>
      <p>Крім цього, на відвідувачів чекають насичена концертна програма від відомих виконавців, креативні фото-зони, атракціони, численні фуд-корти, сувеніри, скульптури-гіганти, ілюмінація, гірки тощо.</p>
    </article>
  </body>
</html>