<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ce-nam-ne-zashkodit-u-kremli-vidhrestilisya-vid-video-zi-zvirstvami-vagnerivciv-330434_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T14:40:00+00:00"/>
    <meta property="og:title" content="&quot;Це нам не зашкодить&quot;: у Кремлі відхрестилися від відео зі звірствами вагнерівців"/>
    <meta property="og:description" content="Пєсков заявив, що не знає ні про яке відео. А Кремль, за його словами, не слідчий орган, тому він не може відповідати на питання про розслідування."/>
  </head>
  <body>
    <article>
      <h1>"Це нам не зашкодить": у Кремлі відхрестилися від відео зі звірствами вагнерівців</h1>
      <h2>Пєсков заявив, що не знає ні про яке відео. А Кремль, за його словами, не слідчий орган, тому він не може відповідати на питання про розслідування.</h2>
      <address>
        <time datetime="2019-11-21T14:40:00+00:00">21 Nov 2019, 14:40</time>
      </address>
      <p>У мережі <b><a href="https://dt.ua/WORLD/u-merezhu-potrapili-zvirstva-vagnerevciv-v-siriyi-330395_.html">з'явилося відео</a></b> на якому, як стверджують росЗМІ, найманці російської приватної військової компанії "Вагнер" влаштували жорстоку розправу над дезертиром з урядової армії президента Сирії Башара Асада. Однак, у Кремлі вважають, що злочини російських ПВК ніяк не вплинуть на репутацію російської опеації в Сирії, передає "<a href="https://meduza.io/feature/2019/11/21/v-sirii-rossiyskie-naemniki-snyali-na-kameru-izdevatelstva-nad-mestnym-zhitelem-kreml-ne-uvidel-v-etom-uscherba-reputatsii-rossii">Медуза</a>". Зокрема прессекретар президента Росії Дмитро Пєсков заявив журналістам, що ніякого відео не бачив, і про злочини приватних військових компаній не знає.</p>
      <p>"По-перше, я, знову ж таки, не знаю, про що йде мова. Але якщо я не помиляюся, якихось точних даних там не встановлено. Я не знаю, про що йде мова, але, судячи з того, що навіть ви кажете "очевидно", "можливо" і так далі... В будь-якому випадку, я переконаний, що це не має ніякого відношення до російської операції в Сирії. Тому в даному випадку якісь репутаційні побоювання абсолютно безпідставні. Це не має відношення до російським військовим ніякого, що б там не публікувалося", - заявив Пєсков.</p>
      <p>Він ухилився від прямої відповіді на запитання про розслідування злочинів російських ЧВК. Спочатку Пєсков спробував переконати журналістів у тому, що не знає, про яке відео йде мова. Тому, він "не може відповісти на ваше питання ні в позитивному, ні в умовному способі. Це було б неправильно". Коли ж прессекретаря Путіна запитали, чи дадуть відповідь в Кремлі про розслідування на наступний день, то Пєсков заявив наступне: "якщо ми встигнемо ознайомитися, так. Але, з іншого боку, у нас є спеціальні відомства на цей рахунок, які, якщо вважатимуть за необхідне, зроблять це. Розумієте, ми не є слідчим органом".</p>
      <p>Пєсков також очікувано спростував слова журналістів про те, що без рішення президента Росії навряд чи могли діяти такі приватні компанії, які здійснюють подібні речі.</p>
      <p>"Ні, невірне твердження. Президент не може приймати рішення щодо подібних компаній. Це просто неможливо", - заявив прессекретар Путіна.</p>
      <p>Зазначимо, що Служба безпеки України не раз надавала докази присутності ПВК "Вагнера" у війні в Донбасі. Проте російське політичне і військове керівництво приховує від своїх громадян, участь найманців у гібридній війні в Україні та Сирії, а також величезні втрати серед них.</p>
      <p>Як повідомлялося раніше, за останні півтора місяці в рамках широкої кампанії, яку проводить <b><a href="https://dt.ua/WORLD/kreml-vidpravlyaye-naymanciv-u-liviyi-the-new-york-times-328661_.html">Кремль з метою відновлення свого впливу на Близькому Сході та в Африці, було направлено</a><a href="https://dt.ua/WORLD/kreml-vidpravlyaye-naymanciv-u-liviyi-the-new-york-times-328661_.html"> групи російських бійців</a></b><a href="https://dt.ua/international/nova-era-nadhodit-zi-shodu-327401_.html"> </a>чисельністю близько 200 чоловік. Бійці ПВК "Групи Вагнера" воюють на стороні Лівійської національної армії Халіфи Хафтара.</p>
      <footer>За матеріалами: <a href="https://dt.ua/go/aHR0cHM6Ly9tZWR1emEuaW8=">Meduza</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>