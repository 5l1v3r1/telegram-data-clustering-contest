<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/son-dakika-cumhuriyet-davasinda-karar-cikti/927409"/>
    <meta property="og:site_name" content="medya faresi"/>
    <meta property="article:published_time" content="2019-11-21T14:34:00+00:00"/>
    <meta property="og:title" content="Cumhuriyet davasında flaş karar: Kadri Gürsel'e beraat"/>
    <meta property="og:description" content="Cumhuriyet Gazetesi'nin eski yazar ve çalışanlarının mahkumiyet kararlarının Yargıtay 16. Ceza Dairesi tarafından bozulmasının ardından yeniden görülen davada karar çıktı."/>
  </head>
  <body>
    <article>
      <h1>Cumhuriyet davasında flaş karar: Kadri Gürsel'e beraat</h1>
      <h2>Cumhuriyet Gazetesi'nin eski yazar ve çalışanlarının mahkumiyet kararlarının Yargıtay 16. Ceza Dairesi tarafından bozulmasının ardından yeniden görülen davada karar çıktı.</h2>
      <address>
        <time datetime="2019-11-21T14:34:00+00:00">21 Nov 2019, 14:34</time>
      </address>
      <p>Mahkemeden Kadri Gürsel için beraat diğer sanıklar hakkında ise Yargıtay’ın verdiği karara ‘direnme’ kararı çıktı. Yani mahkeme 'eski cezalara hükmedilsin' dedi.</p>
      <p>İstanbul 27. Ağır Ceza Mahkemesi’nde yapılan yargılamada söz alan sanıklar ve avukatları mütalaayı kabul etmediklerini belirterek mahkemeden Yargıtay'ın kararına uyulmasını talep etmişlerdi.</p>
      <p>Ancak mahkeme Kadri Gürsel dışında ilk verdiği kararında direndi. Dosya yeniden Yargıtay'a gidecek.</p>
      <h3>NE OLMUŞTU?</h3>
      <p>Yargıtay, Cumhuriyet gazetesi eski çalışanları Akın Atalay, Orhan Erinç, Murat Sabuncu, Aydın Engin, Hikmet Çetinkaya ve Ahmet Şık hakkındaki “terör örgütüne yardım”dan verilen mahkûmiyet kararlarını bozmuş, Şık dışındaki sanıklar için beraat talebinde bulunmuştu.</p>
      <p>Daire, Şık’ın “örgüt propagandası”ndan yargılanmasına hükmetmişti.</p>
      <p>Yargıtay 16. Ceza Dairesi, bozma kararının aynı suçtan yargılanan ancak mahkumiyet hükümleri istinaf mahkemesinde kesinleşen Önder Çelik, Bülent Utku, Güray Öz, Musa Kart, Hakan Kara ve Mustafa Kemal Güngör’e de sirayet etmesi gerektiğine karar vermişti.</p>
      <p>Kararda, mahkumiyet hükmünün kesinleşip infaza başlanmış olması nedeniyle ileride bir hak kaybına sebebiyet vermemek açısından bu kişilerin cezalarının infazının durdurulmasına hükmedildiği belirtilmişti.</p>
      <p>
        <b>
          <i>
            <a href="https://www.sozcu.com.tr/2019/gundem/son-dakika-cumhuriyet-davasinda-karar-cikti-5465245/">(SÖZCÜ - Ümit TÜRK)</a>
          </i>
        </b>
      </p>
    </article>
  </body>
</html>