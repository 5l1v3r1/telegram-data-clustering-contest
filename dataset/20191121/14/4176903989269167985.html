<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/teniseri-srbije-u-cetvrtfinalu-dejvis-kupa-pobeda-djokovica/"/>
    <meta property="og:site_name" content="Krstarica"/>
    <meta property="article:published_time" content="2019-11-21T14:00:06+00:00"/>
    <meta property="og:title" content="Teniseri Srbije u četvrtfinalu Dejvis kupa, pobeda Djokovića"/>
    <meta property="og:description" content="Teniska reprezentacija Srbije plasirala se danas u četvrtfinale Dejvis kupa u Madridu, pošto je povela sa 2:0 protiv Francuske u Grupi A. Drugi poen"/>
  </head>
  <body>
    <article>
      <h1>Teniseri Srbije u četvrtfinalu Dejvis kupa, pobeda Djokovića</h1>
      <address><time datetime="2019-11-21T14:00:06+00:00">21 Nov 2019, 14:00</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/5f6e2706.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Teniska reprezentacija Srbije plasirala se danas u četvrtfinale Dejvis kupa u Madridu, pošto je povela sa 2:0 protiv Francuske u Grupi A.</p>
      <p>Drugi poen Srbiji doneo je Novak Djoković pobedom protiv 24. igrača sveta Benoe Pera sa 6:3, 6:3.</p>
      <p>Drugi teniser sveta pobedio je posle 69 minuta, tri puta je oduzeo servis Peru, koji nije napravio nijedan brejk.</p>
      <p>Ranije danas Filip Krajinović je pobedio Žoa Vilfreda Congu sa 7:5, 7:6.</p>
      <p>Kasnije je na programu meč u dublu. Najavljeno je da će igrati Janko Tipsarević i Viktor Troicki protiv Nikole Maua i Pjera Uga Erbera.</p>
      <p>Teniseri Srbije su juče u prvom kolu Grupe A pobedili Japan sa 3:0.</p>
      <p>Srbija će u četvrtfinale kao prvoplasirana iz Grupe A.</p>
      <p>(Beta)</p>
    </article>
  </body>
</html>