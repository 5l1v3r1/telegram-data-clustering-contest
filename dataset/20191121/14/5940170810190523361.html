<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apofasizei-ton-dekembri"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T14:12:00+00:00"/>
    <meta property="og:title" content="«Αποφασίζει τον Δεκέμβρη»"/>
    <meta property="og:description" content="Μηδαμινές πιθανότητες συγκεντρώνει το σενάριο παραμονής του Λέο Νατέλ στη Σάο Πάολο όπως αναφέρουν στη Βραζιλία."/>
  </head>
  <body>
    <article>
      <h1>«Αποφασίζει τον Δεκέμβρη»</h1>
      <h2>Διαβάστε τι γράφουν στη Βραζιλία για τον πρώην άσο του ΑΠΟΕΛ</h2>
      <address><time datetime="2019-11-21T14:12:00+00:00">21 Nov 2019, 14:12</time> by <a rel="author">24sports team</a></address>
      <p>
        <b>Μηδαμινές πιθανότητες συγκεντρώνει το σενάριο παραμονής του Λέο Νατέλ στη Σάο Πάολο όπως αναφέρουν στη Βραζιλία.</b>
      </p>
      <p>Δημοσίευμα της ιστοσελίδας uol.com.br αν αναφέρει ότι ο Βραζιλιάνος άσος θα κληθεί να αποφασίσει για το μέλλον του τον προσεχή Δεκέμβρη, όταν θα ολοκληρωθεί το εγχώριο πρωτάθλημα.</p>
      <p>Θυμίζουμε ότι ο Νατέλ δεσμεύεται με συμβόλαιο με την Σάο Πάολο μέχρι το καλοκαίρι του 2020. Όλα δείχνουν ότι ο 22χρονος δεν θα ανανεώσει το συμβόλαιο του με τη βραζιλιάνικη ομάδα η οποία θα προσπαθήσει να τον «ξεφορτωθεί» με το αζημίωτο βέβαιο.</p>
      <p>Η Σάο Πάολο θα προσπαθήσει να βγάλει κέρδος από τον Νατέλ, παραχωρώντας τον στην προσεχή μεταγραφική περίοδο. Όμως, από τη στιγμή που το συμβόλαιο του εκπνέει σε λίγους μήνες, η βραζιλιάνικη ομάδα δεν μπορεί να έχει πλέον υπερβολικές οικονομικές απαιτήσεις.</p>
      <p>Το ενδιαφέρον του ΑΠΟΕΛ για τον παίκτη είναι δεδομένο και αν οι Βραζιλιάνοι ρίξουν τις απαιτήσεις τους (σε σχέση με αυτά που ζητούσαν το καλοκαίρι) τότε δεν αποκλείεται να τον δούμε να επιστρέφει στον Αρχάγγελο. Είναι πολύ πιθανό ωστόσο να προκύψουν στη συνέχεια κι άλλοι οι «μνηστήρες» για τον Βραζιλιάνο.</p>
      <p>Το σίγουρο είναι ότι το σήριαλ σχετικά με το μέλλον του Νατέλ αναμένεται να έχει πολλά επεισόδια στην προσεχή μεταγραφική περίοδο.</p>
      <p> </p>
    </article>
  </body>
</html>