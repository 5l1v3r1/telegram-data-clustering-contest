<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/vpershe-v-ukraini-medyky-raionnoi-likarni-transplantuvaly-nyrku-203209.html"/>
    <meta property="og:site_name" content="5 канал"/>
    <meta property="article:published_time" content="2019-11-21T14:07:00+00:00"/>
    <meta property="og:title" content="Вперше в Україні медики районної лікарні трансплантували нирку"/>
    <meta property="og:description" content="Новий орган отримала 34-річна пацієнтка з хронічною хворобою нирок V стадії"/>
  </head>
  <body>
    <article>
      <h1>Вперше в Україні медики районної лікарні трансплантували нирку</h1>
      <address>
        <time datetime="2019-11-21T14:07:00+00:00">21 Nov 2019, 14:07</time>
      </address>
      <p>Міністерство охорони здоров'я на своїй сторінці у <a href="https://www.facebook.com/261889753974137/posts/1374477986048636/">Facebook</a> повідомило, що у ковельській лікарні Волинської області вперше провели успішну трансплантацію нирки.</p>
      <p>Слід зазначити, що новий орган отримала 34-річна пацієнтка з хронічною хворобою нирок V стадії, яка 6 років отримувала сеанси гемодіалізу та 3 роки перебувала в черзі на трансплантацію нирки у Запоріжжі.</p>
      <p>Донором став її чоловік, який віддав свою нирку задля порятунку дружини.</p>
      <p>"Трансплантація від живого донора – це подвійна відповідальність, адже орган забирають в здорової людини та не можна допустити, щоб її здоров'я постраждало", – зазначили у МОЗ.</p>
      <p>Наразі подружжя почувається добре та вже будує плани на майбутнє, йдеться у повідомленні.</p>
      <blockquote>Як повідомляв 5.UA, щороку <a href="https://www.5.ua/suspilstvo/transplantatsiia-200997.html">5 тисяч українців потребують трансплантації</a>. Згідно з законом, країна за бюджетом може дозволити в середньому лише 130 трансплантацій на рік. Вартість такої кількості операцій – понад 50 мільйонів гривень.</blockquote>
    </article>
  </body>
</html>