<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://urbanpost.it/serena-dandini-da-signorina-dabbene-a-hippie-la-sera-cercavo-di-imbucarmi-al-piper-e/"/>
    <meta property="og:site_name" content="UrbanPost"/>
    <meta property="article:published_time" content="2019-11-21T14:28:58+00:00"/>
    <meta property="og:title" content="Serena Dandini, da “signorina dabbene” a hippie: «La sera cercavo di imbucarmi al Piper e…»"/>
    <meta property="og:description" content="Questa sera, giovedì 21 novembre 2019, su Rai Tre torna Serena Dandini con &quot;Stati Generali&quot;. Successo, femminismo e giovinezza..."/>
  </head>
  <body>
    <article>
      <h1>Serena Dandini, da “signorina dabbene” a hippie: «La sera cercavo di imbucarmi al Piper e…»</h1>
      <address><time datetime="2019-11-21T14:28:58+00:00">21 Nov 2019, 14:28</time> by <a rel="author" href="https://urbanpost.it/author/cristina-la-bella/" target="_blank">Cristina La Bella</a></address>
      <p>Questa sera, giovedì 21 novembre 2019, su Rai Tre torna <b>Serena Dandini</b> con <b><i>Stati Generali</i></b>, un programma che, a detta dell’autrice e conduttrice tv, <i>“sarà una sorta di tavola rotonda che prevede l’intervento di comici, filmati, interviste a personaggi più o meno noti, finte pubblicità, contributi video dal web”.</i> La 65enne romana, che svolgerà il ruolo di “vigile urbano”, ha annunciato che non si farà solo <b>satira politica</b>: ospiti della prima puntata saranno <b>Stefano Mancuso</b>, scienziato ed esperto di neurologia vegetale, che spiegherà perché le piante sono più intelligenti di noi, e l’attrice e cantante <b>Jane Birkin</b>, icona della femminilità, con cui ci si rifletterà sull’evoluzione della donna, dagli anni ’70 ad oggi. Un argomento quest’ultimo che sta particolarmente a cuore a Serena Dandini, che a <i>Tv Sorrisi e canzoni</i> ha ribadito che per una donna non è così facile fare della “satira”: <i>«È difficile tutto. All’epoca de “La tv delle ragazze” (1988, ndr) c’era l’idea che una donna non potesse far ridere. Oggi le cose sono un po’ cambiate. Ma molte di noi devono ancora superare la “sindrome di Ginger Rogers”, ovvero ballare come Fred Astaire, ma all’indietro e con i tacchi».</i></p>
    </article>
  </body>
</html>