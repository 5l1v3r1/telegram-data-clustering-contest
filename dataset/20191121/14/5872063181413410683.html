<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/editors-blogs/giorgos-sahinis-blog/1560926/p-geroulanos-teleionoun-to-pasok-apofeugoun-tin-koinonia/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T14:02:49+00:00"/>
    <meta property="og:title" content="Π. Γερουλάνος: Τελειώνουν το ΠΑΣΟΚ, αποφεύγουν την κοινωνία"/>
    <meta property="og:description" content="Για στημένο συνέδριο, με συμφωνίες πίσω από κλειστές  πόρτες για νομές καρεκλών και σφραγιδοποίηση του ΠΑΣΟΚ, έκανε λόγο στον 98.4 ο Παύλος..."/>
  </head>
  <body>
    <article>
      <h1>Π. Γερουλάνος: Τελειώνουν το ΠΑΣΟΚ, αποφεύγουν την κοινωνία</h1>
      <address>
        <time datetime="2019-11-21T14:02:49+00:00">21 Nov 2019, 14:02</time>
      </address>
      <p>Για στημένο συνέδριο, με συμφωνίες πίσω από κλειστές πόρτες για νομές καρεκλών και σφραγιδοποίηση του ΠΑΣΟΚ, έκανε λόγο στον 98.4 ο Παύλος Γερουλάνος καλώντας και σε διαδικτυακή συμπόρευση στο εγχείρημα του να καταθέσει ψήφισμα την πρώτη μέρα του συνεδρίου, ζητώντας γνήσιες και ανοιχτές διαδικασίες στο ΠΑΣΟΚ.</p>
      <p>Είναι αδιάφορο αν από την Δευτέρα υπάρξουν διαγραφές, έχουν καταντήσει το ΠΑΣΟΚ ένα κλειστό κόμμα στην κοινωνία που δεν την εκπροσωπεί και αντί να αλλάξουν αυτό , θέλουν να αλλάξουν μόνο το όνομα του ΠΑΣΟΚ. <br/>Μίλησε ανοιχτά για τα «μαύρα» ταμεία του κόμματος και την ανάγκη να ζητηθεί συγνώμη με πράξεις από την κοινωνία. <br/>Το δόγμα «νόμος και τάξη» ξεδιπλώνει , όπως είπε, πλήρως μια ακραία δεξιά νοοτροπία και αστυνομοκρατία του φόβου, την ώρα που η κοινωνία θα έπρεπε να συζητά για ασφάλεια με διάλογο και δημοκρατία, ανοίγει ο ασκός του Αιόλου για ανεξέλεγκτες των άκρων καταστάσεις. <br/>Μίλησε ακόμη για το Προσφυγικό και την ανάγκη η Ελλάδα να φέρει την Ε.Ε. προ των ευθυνών της και επανέλαβε ότι το ΠΑΣΟΚ δεν μπορεί να ονειρεύεται σενάρια συγκυβέρνησης με την ΝΔ, αλλά να εκφέρει πειστικό αυτόνομο δικό του λόγο στην κοινωνία.</p>
      <figure>
        <iframe src="https://www.youtube.com/embed/gvAr_nfBz1k" width="640" height="360" data-service="Youtube" scrolling="no"/>
      </figure>
    </article>
  </body>
</html>