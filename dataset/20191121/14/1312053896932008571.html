<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/aldo-grasso-analizza-successo-mario-giordano/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T14:13:25+00:00"/>
    <meta property="og:title" content="Aldo Grasso analizza il successo di Mario Giordano: “E’ specchio degli italiani”"/>
    <meta property="og:description" content="Il giornalista Aldo Grasso parla del successo televisivo di Mario Giordano con 'Fuori dal Coro' e ne elenca le motivazioni."/>
  </head>
  <body>
    <article>
      <h1>Aldo Grasso analizza il successo di Mario Giordano: “E’ specchio degli italiani”</h1>
      <address><time datetime="2019-11-21T14:13:25+00:00">21 Nov 2019, 14:13</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Giordano.jpg"/>
      </figure>
      <p>
        <b>Il giornalista Aldo Grasso parla del successo televisivo di Mario Giordano con ‘Fuori dal Coro’ e ne elenca le motivazioni.</b>
      </p>
      <p>La nuova trasmissione di <b>Mario Giordano</b> – Fuori dal Coro – riesce a far parlare di sè nel bene e nel male. Da un lato ci sono i follower che apprezzano il format e la conduzione tarantolata ed eccessiva del giornalista (5,5 milioni di spettatori di media), dall’altro c’è chi lo critica per il suo aperto appoggio a <b>Giorgia Meloni</b> e <b>Matteo Salvini</b>, per la difesa ad oltranza e spesso caricaturale delle tradizioni nostrane (vedi le zucche di halloween spaccate con la mazza tricolore).</p>
      <p>Il conduttore giustifica il suo comportamento sopra le righe sostenendo che con il suo programma vuole uscire dagli schemi, issarsi sopra il coro dell’informazione uniformata e dire tutto ciò che ritiene sia più opportuno. Da questo intento dichiarato deriva  il nome del programma che si prefigge, dunque, lo scopo di portare a schermo delle realtà trascurate, messe in ombra. Ma è davvero così?</p>
      <h3>Aldo Grasso su Mario Giordano: “Non è fuori dal coro, ma specchio degli italiani”</h3>
      <p>Un opinione molto forte a riguardo l’ha espressa il giornalista <b>Aldo Grasso</b> in un articolo scritto per il ‘<b>Corriere della Sera</b>‘. Il redattore ammette come prima cosa che il format creato dal collega funziona, quindi elenca la sequela di giudizi negativi che sono stati formulati in queste settimane: “si può dire tutto il male possibile sul personaggio che si è creato: il giullare di corte che fa il fanatico, bercia, insulta l’ ex ministra Trenta, si agita davanti alla telecamera come un ossesso, urla, si fa portavoce della Meloni e di Salvini, distrugge le zucche di Halloween con una mazza da baseball tricolore per rivendicare le feste di matrice italiana”.</p>
      <p>Questo aggiunge anche che sarebbe facile prendere in giro il collega per le sue stranezze e per i suoi eccessi, ma a suo avviso è più importante focalizzarsi sul fatto che Giordano “Non è così”. Il problema reale a suo avviso non è che il conduttore sia “Fuori dal coro”, ma che: “è parte consustanziale del coro”. Più che una critica a Giordano ed ai suoi comportamenti, dunque, il giornalista fa una critica più ampia alla società sovranista di cui questo sarebbe il prototipo, infatti chiude scrivendo: “Mario Giordano è uno specchio, non una deformazione. Non possiamo evitarlo senza scansare il nostro destino”.</p>
    </article>
  </body>
</html>