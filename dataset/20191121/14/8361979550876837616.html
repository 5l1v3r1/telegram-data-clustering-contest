<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/buhoblik-na-blokcheyni-yak-ubezpechiti-finansi-kompaniji-50054873.html"/>
    <meta property="og:site_name" content="НВ"/>
    <meta property="article:published_time" content="2019-11-21T14:00:00+00:00"/>
    <meta property="og:title" content="Чому вихід з операційного контролю власника дорівнює втраті бізнесу"/>
    <meta property="og:description" content="Виходячи з бізнесу, не забудьте як слід убезпечити компанії, починаючи з елементарної фізичної безпеки, закінчуючи веденням бухгалтерського обліку на базі блокчейну"/>
  </head>
  <body>
    <article>
      <h1>Чому вихід з операційного контролю власника дорівнює втраті бізнесу</h1>
      <h2>Виходячи з бізнесу, не забудьте як слід убезпечити компанії, починаючи з елементарної фізичної безпеки, закінчуючи веденням бухгалтерського обліку на базі блокчейну</h2>
      <address><time datetime="2019-11-21T14:00:00+00:00">21 Nov 2019, 14:00</time> by <a rel="author">Артем Ковбель</a></address>
      <p>Згідно з українською статистикою, лише одиниці власників замислюються про корпоративну безпеку. Не про ту безпеку, яка обмежується табличкою на дверях — приймальня народного депутата, наклейкою — «приватна власність адвоката» або відсутністю біля входу таблички з назвою компанії, а про реальну корпоративну безпеку з прописаними регламентами системами внутрішніх контролів: системою комплаєнсу, WBS — whistle blowing system — системою зворотного зв’язку, наявністю служби внутрішнього аудиту, служби фінансового контролінгу, служби СЕБ (служби економічної безпеки), системи кібербезпеки, зовнішнього форензиста і аудиторської компанії з міжнародним ім'ям.</p>
      <p>«Адже це така величезна інфраструктура і на її формування, налагодження та утримання піде стільки часу» — скаже більшість власників.</p>
      <p>Як показує реальна практика, <b>підсумком відсутності описаних елементів стають набагато більші втрати:</b> активів, грошей, репутації, що іноді в десятки і сотні разів перевищують бюджет налагодження і утримання інфраструктури безпеки;</p>
      <p>Більшість акціонерів на пропозицію зробити форензик діагностику бізнесу, відповідають:</p>
      <p>— Зараз не до цього, ми з головою поглинені операціонкою;</p>
      <p>— У нас не забюджетовані гроші в цьому році на безпеку;</p>
      <p>— Нам зараз не до цього, тому що ми боремося за ринки збуту з конкурентами;</p>
      <p>— Ми зараз в процесі отримання кредиту в банку і всі сили кинуті туди;</p>
      <p>— У нас в компанії нема кому займатися наданням документів для форензистів;</p>
      <p>— У нас зараз починається сезон, і немає часу;</p>
      <p>— Я їду у відпустку, потім повернемося до цього питання або банальне — пізніше</p>
      <p>А ось коли настає «потім», іноді вже просто пізно як в одному випадку з диванним акціонером, який за підсумками повернення в операційний контроль побачив що міноритарний акціонер просто вивів гроші на пов’язані особи, через фінансову допомогу. При цьому компанія загрузла у позабалансових кредитах від фізосіб і кредитах від кишенькових комерційних банків, взятих під підвищені коефіцієнти застав, завищені відсотки і ще під особисту поруку мажоритарного акціонера, який підписував документи не дивлячись, довіряючи своєму міноритарному партнеру. Гроші виділені на капітальне будівництво були просто виведені з компанії і витрачені на власні потреби, а будівництво тривало під чесне слово з мінімальною передоплатою.</p>
      <p>Одне з правил форензик говорить — <b>вихід з операційного контролю власника дорівнює втраті бізнесу.</b></p>
      <p>Виходячи з бізнесу, не забудьте як слід убезпечити «вхідні двері» своєї компанії — починаючи від елементарної фізичної безпеки, закінчуючи веденням бухгалтерського обліку на базі блокчейну (один з останніх трендів у бухгалтерському обліку). Адже одним з найбільш поширених видів шахрайства є спотворення фінансової звітності. Ведення обліку на основі блокчейну на 101% нівелює можливість видалення в обліку бухгалтерських операцій, чим часто грішать бухгалтери, в розрізі різних цілей, нерідко відправки грошей на пов’язані компанії з метою особистої наживи. Як, наприклад, в одній компанії із середньою річною зарплатою в $1 тис. бухгалтер примудрилася купити кілька квартир, нову машину і відправити сина на навчання за контрактом в найдорожчий ВНЗ країни. При цьому будучи не в шлюбі, маючи 100% зайнятість за основним місцем роботи. Звідси друге правило форензик: <b>завжди зіставляйте спосіб життя підозрюваного з його сукупним доходом.</b></p>
      <p>Отже, належним чином вибудувана система внутрішніх контролів, дозволить заощадити мільйони, іноді навіть доларів.</p>
    </article>
  </body>
</html>