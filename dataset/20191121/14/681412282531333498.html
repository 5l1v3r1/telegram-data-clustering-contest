<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/motorola-razr-savitljivi-telefon-vredan-paznje/"/>
    <meta property="og:site_name" content="PC Press"/>
    <meta property="article:published_time" content="2019-11-21T14:57:05+00:00"/>
    <meta property="og:title" content="Motorola Razr: Savitljivi telefon vredan pažnje"/>
    <meta property="og:description" content="Petnaest godina od kada je prvi put lansirala slavni Razr telefon na preklop, Motorola predstavlja rimejk voljenog modela – pametni telefon sa fleksibilnim ekranom koji će moći da se kupi za 1600 e…"/>
  </head>
  <body>
    <article>
      <h1>Motorola Razr: Savitljivi telefon vredan pažnje</h1>
      <address><time datetime="2019-11-21T14:57:05+00:00">21 Nov 2019, 14:57</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Petnaest godina od kada je prvi put lansirala slavni <a href="https://pcpress.rs/tag/motorola-razr/">Razr</a> telefon na preklop, <a href="https://pcpress.rs/tag/motorola/">Motorola</a> predstavlja rimejk voljenog modela – pametni telefon sa <a href="https://pcpress.rs/tag/savitljivi-ekran/">fleksibilnim ekranom</a> koji će moći da se kupi za <b>1600 evra na evropskom kontinentu</b>.</p>
      <figure>
        <img src="https://i1.wp.com/pcpress.rs/wp-content/uploads/2019/11/razr.jpg"/>
      </figure>
      <p>Oni koji su testirali novi uređaj tvrde da je vredelo čekati, budući da iako se ne radi o prvom modelu koji je savitljiv, ipak se, kako tvrde, radi o prvom telefonu ovog tipa koji opravdava uzbuđenje onih koji ga očekuju. Interesantno je koliko novi Razr <b>liči na originalni model</b> od pre petnaest godina, te za razliku od drugih savitljivih modela koji imaju dualne ekrane koji prilično idu u širinu, čuva skoro pa originalni dizajn i dimenzije displeja.</p>
      <p>Istina je da je ekran nešto duži i širi od originala, a kada je savijen nudi <b>“Quick View” ekran od 2,7 inča</b>, koji omogućava proveravanje notifikacija, korišćenje aplikacija, čak i selfie momente. <b>Kamera od 16MP</b> se, kada je telefon sklopljen, nalazi na prednjoj strani, da bi kada je rasklopljen postala zadnja, a tu je i <b>prednja kamera od 5MP</b> koja je funkcionalna kada je uređaj otvoren.</p>
      <related>
        <a href="https://pcpress.rs/motorola-one-zoom-odlican-telefon-po-fer-ceni/"/>
      </related>
      <figure>
        <img src="https://i0.wp.com/pcpress.rs/wp-content/uploads/2019/11/razr2.jpg"/>
      </figure>
      <p>Kada se otvori telefon dobija <b>“FlexView” OLED displej od 6,2 inča</b>, koji je nešto uži nego kod drugih pametnih telefona, što bi moglo da izgleda čudno, ali omogućava da se telefonom l<b>akše upravlja kada se drži u jednoj ruci</b>. Još jedan prepoznatljivi momenat nalazi se na donjem delu telefona, takozvana „masivna brada“ koja je postojala i u okviru originalnog modela, a u kojoj su sada, <b>pored senzora za otisak prsta, smešteni i zvučnici</b>.</p>
      <figure>
        <iframe src="https://www.youtube.com/embed/UCv7qwuLpHs" width="800" height="450" data-service="Youtube" scrolling="no"/>
      </figure>
      <p>Budući da telefon košta skoro 1600 evra, razumljivo je da će korisnici biti vrlo oprezni prilikom kupovine, a najveće pitanje je u vezi sa tim <b>hoće li ekran biti dovoljno izdržljiv u svakodnevnoj upotrebi</b>. Ipak, Razr je korak koji pokazuje da bi fleksibilni ekrani u budućnosti mogli da postanu više od zanimljivosti, što bi omogućilo dalju evoluciju pametnih telefona, a u smeru koji smo do sada gledali samo u naučno-fantastičnim filmovima.</p>
      <p>Izvor: <a href="https://pcpress.rs/PCout/?url=https://mashable.com/article/motorola-new-razr-foldable-phone-2019/?fbclid=IwAR2NFdY99D-oInx2lbZU4VcyOvmHgeGwKO7mfnb2T59rZqvDARXO7i0O-_k">Mashable</a></p>
      <p>Tagovi: <a href="https://pcpress.rs/tag/motorola/">Motorola</a>, <a href="https://pcpress.rs/tag/motorola-razr/">Motorola RAZR</a>, <a href="https://pcpress.rs/tag/savitljivi-ekran/">savitljivi ekran</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/brak-iz-racuna/"/>
        <a href="https://pcpress.rs/buducnost-telefona-savitljivi-ekrani-i-jos-ponesto/"/>
        <a href="https://pcpress.rs/motorola-ozivela-razr-preklopni-telefon-sada-je-to-android-smartfon-sa-savitljivim-ekranom/"/>
      </related>
    </article>
  </body>
</html>