<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/news/107408"/>
    <meta property="og:site_name" content="ВСВІТІ"/>
    <meta property="article:published_time" content="2019-11-21T12:51:25+00:00"/>
    <meta property="og:title" content="Космічному кораблю SpaceX Starship Mk1 «зірвало дах» під час випробувань"/>
    <meta property="og:description" content="Чи можна вважати це суборбітальним польотом? В кінці вересня Ілон Маск (Elon Mask) офіційно представив космічний корабель Starship Mk1, пообіцявши, що через один-два місяці він зробить суборбітальний політ. Кілька годин тому під час «випробування тиском» на майданчику SpaceX в штаті Техас корабель частково зруйнувався. Точніше кажучи, його верхня частина відокремилася і зробила некерований політ, піднявшись […]"/>
  </head>
  <body>
    <article>
      <h1>Космічному кораблю SpaceX Starship Mk1 «зірвало дах» під час випробувань</h1>
      <address><time datetime="2019-11-21T12:51:25+00:00">21 Nov 2019, 12:51</time> by <a rel="author">natali</a></address>
      <figure>
        <img src="http://vsviti.com.ua/wp-content/uploads/2019/11/SpaceX-Starship-Mk1-17_large.jpg"/>
      </figure>
      <p>
        <b>Чи можна вважати це суборбітальним польотом?</b>
      </p>
      <p>В кінці вересня Ілон Маск (Elon Mask) офіційно представив космічний корабель Starship Mk1, пообіцявши, що через один-два місяці він зробить суборбітальний політ.</p>
      <p>Кілька годин тому під час «випробування тиском» на майданчику SpaceX в штаті Техас корабель частково зруйнувався. Точніше кажучи, його верхня частина відокремилася і зробила некерований політ, піднявшись на висоту близько 150 метрів. При цьому остов «зорельота» огорнули видовищні хмари — це випаровування охолоджувальної рідини.</p>
      <figure>
        <iframe src="https://www.youtube.com/embed/3nTSubYzQOM" width="640" height="360" data-service="Youtube" scrolling="no"/>
      </figure>
      <p>Компанія SpaceX вже розповсюдила коментар, в якому сказано, що метою випробування було максимальне підвищення тиску в системах, тому отриманий результат не був повністю несподіваним. Постраждалих в результаті аварії немає.</p>
      <p>Ілон Маск уточнив, що Mk1 служить для пошуку виробничих рішень, а корабель для польотів має «зовсім іншу» конструкцію. У компанії вже прийнято рішення не використовувати Mk1 для польотів, а відразу зосередитися на прототипі Mk3, призначеному для орбітального польоту.</p>
      <p>
        <i>Джерело: <a href="https://youtu.be/3nTSubYzQOM">LabPadre</a></i>
      </p>
    </article>
  </body>
</html>