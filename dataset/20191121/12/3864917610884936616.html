<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822836-sud-ispanii-rozslidue-pricetnist-moskvi-do-referendumu-u-katalonii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T12:35:00+00:00"/>
    <meta property="og:title" content="Суд Іспанії розслідує причетність Москви до референдуму у Каталонії"/>
    <meta property="og:description" content="Національний суд Іспанії розслідує ймовірне втручання російських спецслужб у проведення референдуму в Каталонії у 2017 році."/>
  </head>
  <body>
    <article>
      <h1>Суд Іспанії розслідує причетність Москви до референдуму у Каталонії</h1>
      <h2>Національний суд Іспанії розслідує ймовірне втручання російських спецслужб у проведення референдуму в Каталонії у 2017 році.</h2>
      <address>
        <time datetime="2019-11-21T12:35:00+00:00">21 Nov 2019, 12:35</time>
      </address>
      <p>Про це повідомляє <a href="https://elpais.com/politica/2019/11/20/actualidad/1574276025_237776.html">El País</a>.</p>
      <p>"Суддя Національного суду Мануель Гарсія-Кастельон відкрив провадження, закрите для публіки, щодо можливого втручання російських спецслужб під час спроби проведення референдуму в <a href="https://www.ukrinform.ua/tag-katalonia">Каталонії</a>", - повідомили джерела El Pais.</p>
      <p>Суд санкціонував розслідування стосовно спеціальної розвідувальної групи під кодовою назвою "29155", з якою спецслужби кількох країн пов'язують спроби дестабілізації ситуації в Європі. Слідство доручили Генеральній інформаційній комісії Національної поліції Іспанії, що спеціалізується на боротьбі з тероризмом.</p>
      <p>Про існування цього військового підрозділу російської розвідки писали незалежні російські ЗМІ. На міжнародному рівні про нього заговорили після публікації The New York Times. Серед результатів діяльності цієї групи - отруєння у березні 2018 року колишнього російського шпигуна Сергія Скрипаля та його дочки Юлії у Великій Британії.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2807148-zavorusenna-zavdali-turisticnij-industrii-barseloni-miljonnih-zbitkiv.html">Заворушення завдали туристичній індустрії Барселони мільйонних збитків</a>
      </blockquote>
      <p>Кілька західних спецслужб також пов'язують підрозділ "29155" з двома невдалими спробами вбивства болгарського торговця зброєю у 2015 році та з дестабілізаційною кампанією у Молдові. Кремль завжди заперечував будь-яку причетність до цих подій. Прокремлівські ЗМІ демонстративно висміюють інформацію про цю групу.</p>
    </article>
  </body>
</html>