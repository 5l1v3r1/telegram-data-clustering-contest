<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-a71-tasarimsal-olarak-karsimizda-video/"/>
    <meta property="og:site_name" content="LOG"/>
    <meta property="article:published_time" content="2019-11-21T12:09:02+00:00"/>
    <meta property="og:title" content="Samsung Galaxy A71 tasarımsal olarak karşımızda [Video]"/>
    <meta property="og:description" content="Uzun süredir gündeme gelen Samsung Galaxy A71 tasarımsal olarak karşımıza çıktı. Ekran delikli bir model daha geliyor. İşte detaylar;"/>
  </head>
  <body>
    <article>
      <h1>Samsung Galaxy A71 tasarımsal olarak karşımızda [Video]</h1>
      <address><time datetime="2019-11-21T12:09:02+00:00">21 Nov 2019, 12:09</time> by <a rel="author">Can TUNÇER</a></address>
      <p>Uzun süredir gündeme gelen Samsung Galaxy A71 tasarımsal olarak karşımıza çıktı. Ekran delikli bir model daha geliyor.</p>
      <p><b>Samsung Galaxy A71</b>, uzun süredir gündeme gelen bir model. İşte bu akıllı telefon, @OnLeaks tarafından tasarımsal olarak sızdırıldı. Resmi CAD dosyalarıdan hazırlandığı kadarıyla telefonda <b>Galaxy Note 10</b> gibi ön kamerayı içerisine alan <b>merkeze konumlandırılmış bir ekran deliği</b> yer alıyor. Arkasında geniş bir kamera modülü yer alan telefon, parmak izi sensörünü de <b>ekranına entegre ediyor</b>. Genel olarak ince çerçeveler sahip bu akıllı model için hatırlarsınız şirketin ilk bütçe dostu 5G’li akıllı telefonu olabilir deniyordu. 2020 ilk çeyrekte lanse edileceği aktarılan <b>Samsung Galaxy A71</b>, SM-A716B kod adıyla geçiyor ve gücünü <b>Exynos 980</b> işlemciden alıyor. 8 nm üretim sürecinden çıkan sekiz çekirdekli <b>Exynos 980, </b>burada iki adet <b>Cortex-A77</b> ve altı adet <b>Cortex-A55</b> çekirdeği üstüne kuruluyor. Grafik tarafında ise <b>Mali G76</b> kullanan işlemci, özel bir <b>NPU</b> yani <b>yapay zeka birimine</b> de sahip. Bu sayede yapay zeka işlemleri için ana çekirdeklere yük bindirmeyen donanım, <b>108 megapiksel kamera</b> sensörlerine aktif olarak destek veriyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/samsung-galaxy-a71-tasarimsal-olarak-karsinizda-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/samsung-galaxy-a71-tasarimsal-olarak-karsinizda-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/samsung-galaxy-a71-tasarimsal-olarak-karsinizda-2.jpg"/>
        </figure>
      </slideshow>
      <h3>Samsung Galaxy A71, 5G destekli olursa Türkiye’de satılmayacaktır</h3>
      <p>Çünkü Türkiye’nin 5G altyapısı halen açılmadı. Eğer 2020 başında bu konuda bir adım gelmezse, Samsung’un yeni cihazını burada tanıtması beklenmiyor. 2019 Galaxy A serisini çok büyük hale getiren firma, biliyorsunuz bunu 2020’de de sürdürecek. Şimdiden çok iddialı modeller üzerinde çalışıldığı aktarılıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-dan-sasirtici-katlanabilir-telefon-galaxy-fold-basarisi/"/>
      </related>
    </article>
  </body>
</html>