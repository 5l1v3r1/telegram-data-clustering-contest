<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/sentsovu-baluhu-ta-shhe-trom-zvilnenym-politv-yaznyam-kupyly-kvartyry-u-kyyevi/"/>
    <meta property="og:site_name" content="Рубрика"/>
    <meta property="article:published_time" content="2019-11-21T12:48:03+00:00"/>
    <meta property="og:title" content="Сенцову, Балуху та ще трьом звільненим політв’язням купили квартири у Києві"/>
    <meta property="og:description" content="Фонд олігарха Віктора Пінчука придбав у Києві квартири для п’яти звільнених політв’язнів Кремля: Олега Сенцова, Олександра Кольченка, Володимира Балуха, Артура Панова й Олексія Сизоновича, які повернулися в Україну у вересні 2019 року в рамках обміну “35 на 35”. Усі вони до ув’язнення проживали на окупованих територіях — у Криму та в Луганській області, повідомляє фонд. […]"/>
  </head>
  <body>
    <article>
      <h1>Сенцову, Балуху та ще трьом звільненим політв’язням купили квартири у Києві</h1>
      <address><time datetime="2019-11-21T12:48:03+00:00">21 Nov 2019, 12:48</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/10/sentsov-kolchenko-860x580-c-1.jpg"/>
      </figure>
      <p>
        <b>
          <b>Фонд олігарха Віктора Пінчука придбав у Києві квартири для п’яти звільнених політв’язнів Кремля: Олега Сенцова, Олександра Кольченка, Володимира Балуха, Артура Панова й Олексія Сизоновича, які повернулися в Україну у вересні 2019 року в рамках обміну “35 на 35”.</b>
        </b>
      </p>
      <p>Усі вони до ув’язнення проживали на окупованих територіях — у Криму та в Луганській області, повідомляє <a href="https://pinchukfund.org/ua/news/25977/">фонд.</a></p>
      <p>Раніше фонд Пінчука також придбав в Одесі квартири для 24 моряків, звільнених з російського полону.</p>
      <ul>
        <li>У червні президент Володимир Зеленський заявив, що великі бізнесмени та власники великого бізнесу підтримуватимуть соціальні та гуманітарні проєкти.  Зеленський: Олігархи підтримуватимуть соціальні та гуманітарні проєкти. Тоді на зустрічі Зеленський домовився, що Пінчук профінансує 24 квартири і опікуватиметься питаннями військовослужбовців на Донбасі.</li>
        <li>7 вересня Україна та Росія провели обмін полоненими за формулою “35 на 35”. Додому повернулися, зокрема, Олег Сенцов, Роман Сущенко, Володимир Балух, Павло Гриб, Олександр Кольченко, Станіслав Клих, Едем Бекіров і моряки, захоплені в Керченській протоці. Українців урочисто <a href="https://rubryka.com/2019/09/07/ukrayintsi-pryletily/">зустріли</a> в аеропорту “Бориспіль”. Звільнені з російського увʼязнення українці отримали нові ID-картки громадянина і закордонні паспорти.</li>
      </ul>
      <p>“Навіть герої заслуговують на просте людське щастя, – прокоментувала Олена Пінчук, засновниця Фонду Олени Пінчук, – бо, повернувшись додому, вони не змогли повернутися у власні домівки. Ми щасливі, що новий рік наші хлопці зможуть зустріти не просто вдома, а у власній домівці, яка в них з‘явилась. Це найменше, що ми можемо зробити, щоб сказати їм, як ми вдячні за те, що вони лишилися вірні собі та Україні”.</p>
      <p> </p>
    </article>
  </body>
</html>