<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/serpenti-possedevano-le-zampe-lo-studio/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T12:10:14+00:00"/>
    <meta property="og:title" content="I serpenti possedevano le zampe prima di evolversi? Dai nuovi fossili arrivano ulteriori conferme"/>
    <meta property="og:description" content="I serpenti possedevano le zampe: la scoperta di otto teschi quasi integri avvenuta in Patagonia ha aiutato gli studiosi a fare chiarezza"/>
  </head>
  <body>
    <article>
      <h1>I serpenti possedevano le zampe prima di evolversi? Dai nuovi fossili arrivano ulteriori conferme</h1>
      <address><time datetime="2019-11-21T12:10:14+00:00">21 Nov 2019, 12:10</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/I-serpenti-possedevano-le-zampe.jpg"/>
      </figure>
      <p>
        <b>Per circa 70 milioni di anni, prima che l’evoluzione della specie regalasse loro l’aspetto che noi conosciamo oggi, pare che i serpenti abbiamo posseduto delle zampe anteriori e posteriori. Lo confermerebbero dei fossili che sono stati studiati</b>
      </p>
      <p><b>Uno studio condotto su dei resti fossili e realizzato in Sudamerica</b> <b>avrebbe confermato</b> quello che da tempo gli studiosi pensavano in merito a una <b>specifica specie</b> appartenente alla classe animale dei <b>rettili</b>: quella dei <b>serpenti</b>. Pare che i serpenti, <b>prima di</b> <b>adattarsi traumaticamente</b> a un nuovo stile di vita ed <b>evolversi</b> nell’aspetto fisico che anche oggi mantengono, <b>possedessero gli arti. </b>Dopo <b>70 milioni di anni</b>– non essendo, evidentemente, più funzionali al loro stile di vita- gli arti sono venuti meno, lasciando il posto a degli <b>animali totalmente striscianti</b>. <b>Un report della CNN ci racconta le varie tappe che hanno portato a questa scoperta</b>.</p>
      <h3>I serpenti possedevano le zampe: le ultime scoperte presentate sulla rivista “Science Advances”</h3>
      <p><b>I serpenti</b> hanno fatto la loro prima comparsa sul pianeta terra nel <b>Giurassico medio superiore</b>: all’incirca <b>tra i 163 e i 174 milioni di anni</b> <b>fa</b>. Gli studiosi hanno sempre sostenuto che prima di assumere <b>la loro forma fisica definitiva</b>, quella di esseri dal <b>corpo cilindrico allungato e strisciante</b> che ancora oggi conosciamo e vediamo anche noi, abbiano vissuto <b>un periodo transitorio</b> durato circa <b>70 milioni di anni</b>. In questo per noi lunghissimo lasso di tempo i serpenti <b>avrebbero posseduto le zampe</b>, salvo poi <b>evolversi e perderle a causa di un evento traumatico</b>. Ma le recenti scoperte fanno pensare che <b>le zampe servissero davvero al tipo di vista che conduceva il serpente</b> milioni di anni fa e che quindi gli arti non siano stati solamente un mero fenomeno transitorio.</p>
      <p><b>I fossili che possedevamo e che documentavano questo periodo storico ancora così avvolto nel mistero non consentivano però di ottenere delle certezze</b>. Le cose sono cambiate con dei <b>recenti ritrovamenti di ossa ben conservate</b> che permettono di gettare più luce ad esempio sulla <b>Najash rionegrina</b>, un tipo di <b>serpente basale ormai estinto</b> che doveva appunto essere fornito di arti posteriori ben sviluppati e ben evidenti. Le ossa del Najash dimostrano che quel serpente possedeva l’<b>osso sacro </b>e il <b>cinto pelvico</b> che oggi i serpenti non hanno più. I risultati di questo studio condotto sui <b>nuovi ritrovamenti</b> , che sono stati effettuati in <b>Patagonia (Argentina)</b>, sono stati pubblicati mercoledì sulla rivista <b><i>Science Advances</i></b>.</p>
      <h3>I serpenti possedevano le zampe: gli antenati dei serpenti di oggi erano animali scavatori</h3>
      <p>I serpenti vissuti <b>circa 90 milioni di anni fa</b>, come la Najash rionegrina, dovevano essere dei rettili simili a <b>una via di mezzo</b> <b>tra l’attuale serpente e le lucertole</b>. Nell’<b>area paleontologica </b>nota come “<b>La Buitrera”</b>, che si trova nella <b>Patagonia settentrionale</b>, i ricercatori hanno rinvenuto <b>otto teschi</b> ottimamente conservati (di cui uno quasi intatto) e <b>altri fossili straordinari</b>. Gli studiosi hanno esaminato <b>il cranio</b> e <b> diverse ossa della colonna vertebrale</b> di questo animale, scoprendo che <b>la robustezza delle ossa delle zampe lo rendeva</b> <b>un animale scavatore</b>. Ancora, vista l’accertata assenza di zampe anteriori, è<b> molto probabile che gli arti anteriori siano scomparsi molto prima </b>rispetto a quelli posteriori.</p>
      <p>“<i>Le nostre scoperte supportano l’idea che gli antenati dei serpenti moderni fossero massicci e con la bocca grande</i> (…)”, ha detto <b>Fernando Garberoglio della Fundación Azara presso l’Universidad Maimónides </b>( Buenos Aires, Argentina). “<i>Lo studio rivela anche che i primi serpenti hanno mantenuto i loro arti posteriori per un lungo periodo di tempo, prima dell’origine dei serpenti moderni che sono per la maggior parte completamente privi di arti</i>“.</p>
      <p>
        <i>Maria Mento</i>
      </p>
    </article>
  </body>
</html>