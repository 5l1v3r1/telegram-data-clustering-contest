<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/entertainment/coldplay-stopt-met-toeren"/>
    <meta property="og:site_name" content="Zita"/>
    <meta property="article:published_time" content="2019-11-21T12:03:07+00:00"/>
    <meta property="og:title" content="Coldplay stopt met toeren"/>
    <meta property="og:description" content="Coldplay gaat niet meer op tournee. Althans, voorlopig. Zanger Chris Martin laat weten dat het touren een te grote impact heeft op het klimaat en dat de band daar eerst een mouw aan wil passen. Aan de BBC zegt Chris Martin dat Coldplay momenteel alleen nog optreedt in het Verenigd Koninkrijk. Op het eerste zicht"/>
  </head>
  <body>
    <article>
      <h1>Coldplay stopt met toeren</h1>
      <address>
        <time datetime="2019-11-21T12:03:07+00:00">21 Nov 2019, 12:03</time>
      </address>
      <p>
        <b>Coldplay gaat niet meer op tournee. Althans, voorlopig. Zanger Chris Martin laat weten dat het touren een te grote impact heeft op het klimaat en dat de band daar eerst een mouw aan wil passen.</b>
      </p>
      <p>Aan de BBC zegt Chris Martin dat Coldplay momenteel alleen nog optreedt in het Verenigd Koninkrijk. Op het eerste zicht lijkt dit een vreemde keuze, want morgen brengt de band haar nieuwe album ‘Everyday Life’ uit.</p>
      <h3>Positieve impact</h3>
      <p>“We bekijken hoe onze concerttour voordelig kan zijn voor het klimaat”, aldus de Britse zanger. “Onze toekomstige tournees moeten een positieve impact hebben en moet de best mogelijke versie van een tournee zijn wat betreft het klimaat. We zouden teleurgesteld zijn als die niet koolstofneutraal zijn.” Op Twitter laat Martin nog weten dat ze het toeren niet voor altijd zullen uitstellen.</p>
      <related>
        <h4>Lees ook :</h4>
        <a href="https://nl.metrotime.be/2017/08/02/must-read/chester-bennington/"/>
      </related>
      <footer>Het bericht <a href="https://nl.metrotime.be/2019/11/21/must-read/coldplay-stopt-met-toeren/">Coldplay stopt met toeren</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>