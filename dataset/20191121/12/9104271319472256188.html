<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/rapina-uno-studente-sul-regionale-diretto-a-torino-delinquente-preso-a-distanza-di-mesi"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-21T12:21:47+00:00"/>
    <meta property="og:title" content="Rapina uno studente sul regionale diretto a Torino, delinquente preso a distanza di mesi"/>
    <meta property="og:description" content="Intercettato grazie al telefono sottratto alla vittima"/>
  </head>
  <body>
    <article>
      <h1>Rapina uno studente sul regionale diretto a Torino, delinquente preso a distanza di mesi</h1>
      <h2>Intercettato grazie al telefono sottratto alla vittima</h2>
      <address>
        <time datetime="2019-11-21T12:21:47+00:00">21 Nov 2019, 12:21</time>
      </address>
      <p>La Polizia Ferroviaria di Vercelli ha portato a termine una brillante attività d’indagine, conclusa con la denuncia in stato di libertà di cinque persone; una denunciata per rapina aggravata e quattro denunciate per ricettazione. E’ stata recuperata parte della refurtiva, uno smartphone, sottratto ad un giovane studente torinese.</p>
      <h3>Le indagini</h3>
      <p>L’attività investigativa è iniziata nello scorso mese di febbraio, a seguito di una denuncia per rapina consumata a bordo di un treno regionale diretto a Torino, durante la sosta nella stazione ferroviaria di Vercelli, da un soggetto di presunta etnia nordafricana ai danni di un giovane studente torinese di ritorno a casa dall’università.</p>
      <h3>I fatti</h3>
      <p>Il rapinatore dopo aver raggiunto il ragazzo, che si trovava da solo nell’ultima carrozza di coda, si è avvicinato allo stesso e con violenza gli ha strappato dal collo la collana in argento, impossessandosi contestualmente del telefono cellulare e precipitandosi fuori dal treno un attimo prima della partenza.</p>
      <h3>Rintracciato grazie al segnale del cellulare</h3>
      <p>La prima attività investigativa svolta dagli agenti della Polfer di Vercelli si è concentrata sulla verifica dei tabulati telefonici, dai quali è emerso che il cellulare era in uso a quattro diversi soggetti. Con il passare dei giorni la cella del dispositivo è stata individuata nella città e poi nei pressi della stazione e ciò ha consentito agli Agenti operanti di individuare il soggetto. Fermato e sottoposto ad un rituale controllo di polizia è risultato essere uno dei ricettatori: si tratta di un cittadino marocchino ventenne residente nel napoletano, il quale al momento della contestazione del reato in parola, ha consegnato agli Agenti della Polfer lo smartphone sottratto allo studente nel mese di Febbraio 2019.</p>
      <h3>La conferma della vittima      </h3>
      <p>Al fine di costituire l’atto probatorio il personale Polfer che nel frattempo ha elaborato un album fotografico per il riconoscimento del reo, ha convocato la vittima che ha dato conferma sull’identità del rapinatore.</p>
      <p>Le cinque persone identificate e denunciate tutte di origine marocchina già gravate da precedenti di polizia per reati contro il patrimonio, sono risultate abituali frequentatori della stazione ferroviaria.</p>
      <p>Il cellulare sequestrato verrà presto restituito al legittimo proprietario.   </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/senza-categoria/tragedia-ferroviaria-perde-la-vita-un-ragazzo-volo-dal-finestrino"/>
        <a href="https://laprovinciadibiella.it/cronaca/donna-salvata-dalla-fiamme-reagisce-aggredendo-i-suoi-soccorritori"/>
        <a href="https://laprovinciadibiella.it/cronaca/viaggiavano-con-un-quintale-di-marijuana-in-macchina"/>
      </related>
    </article>
  </body>
</html>