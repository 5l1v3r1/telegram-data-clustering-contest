<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/21/kiprobaltam-a-facebook-uj-randi-appjat-es-maris-bepasiztam/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T12:11:00+00:00"/>
    <meta property="og:title" content="„Kipróbáltam a Facebook új randi appját, és máris bepasiztam”"/>
    <meta property="og:description" content="Ez fogja lenyomni a Tindert?"/>
  </head>
  <body>
    <article>
      <h1>„Kipróbáltam a Facebook új randi appját, és máris bepasiztam”</h1>
      <h2>Ez fogja lenyomni a Tindert?</h2>
      <address><time datetime="2019-11-21T12:11:00+00:00">21 Nov 2019, 12:11</time> by <a rel="author">Cosmopolitan.hu</a></address>
      <p>A <b>Facebook Dating</b> alig egy hónapja indult el az Egyesült Államokban, de <b>már van olyan felhasználó, aki ezen keresztül találta meg a szerelmet</b>. Magát a Facebookot havonta kábé 2 milliárd ember használja, akik közül persze nem mindenki fog regelni a társkereső appra, de ha ilyen ütemben nő a népszerűsége, <b>lehet majd válogatni a szimpi profilok közül</b>. Európában <b>2020 elején teszik elérhetővé</b>, nem sokkal később pedig már az ausztrál felhasználók is kipróbálhatják.</p>
      <p>A fejlesztői azt ígérik, <a href="https://cosmopolitan.hu/szex_szerelem/2019/09/23/izgalmas-ujitas-erkezik-a-tinderre/">ez más lesz, mint a Tinderen ismerkedni</a>, hiszen <b>itt nem az egyéjszakás kalandok leszervezése az elsődleges cél</b>. A Facebook Dating megálmodói arra mentek rá, hogy <b>megkönnyítsék a felhasználók számára az online ismerkedést</b>, a mélyebb kapcsolatok kialakítását. Az első visszajelzések alapján ez tök jól megvalósult, egy 26 éves amerikai lány, <b>Naomi Adair például az appnak köszönheti, hogy végre szerelmes</b>.</p>
      <p><i>„A Facebookon sokkal nagyobb a forgalom, mint más társkeresőkön, így időnként egy kcisit nehéz volt tartani a lépést, válaszolni a sok-sok üzire. Az új pasimmal itt ismerkedtünk össze, egy kis dumcsi után megadtam neki a számomat, egy héttel később pedig sor került az első randira. Vacsorázni voltunk, aztán átjött hozzám filmezni. Nagyon erős volt a kémia, úgyhogy hamar úgy döntöttünk, hivatalossá tesszük, ami köztünk van”</i> – mesélte Naomi a <a href="https://www.whimn.com.au/love/dating/i-tried-facebooks-new-dating-tool-and-i-already-have-a-new-boyfriend/news-story/d42ac685486db5e40c10198481195fd4">whimn.com</a>-nak.</p>
      <p><i>„Tűzoltóként dolgozik, még mindig az ismerkedés fázisában vagyunk, de nagyon szuper minden. Szerintem, ha nincs a Facebook Dating talán soha nem ismerem meg, pedig alig 1 órányira lakik tőlem!”</i> – tette hozzá a nő.</p>
      <p>A Facebook Datingnek amúgy van egy izgalmas plusz funkciója is, a <b>Secret Crush</b>, ami egy lista azokkal az ismerőseiddel, <b>akik titkon mindig is bejöttek</b>. Nyugi, az app bizalmasan kezeli, ki van ide felvéve, a másik csak akkor szerez róla tudomást, ha kölcsönös a dolog. Na, ki fogod próbálni?</p>
    </article>
  </body>
</html>