<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/tsatsarov-shche-sbudya-antikoruptsionnata-komisiya-407250.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="Цацаров: Ще събудя Антикорупционната комисия"/>
    <meta property="og:description" content="Коленичи се по два повода - когато горещо се молим на Господ и когато отдаваме почит, каза главният прокурор"/>
  </head>
  <body>
    <article>
      <h1>Цацаров: Ще събудя Антикорупционната комисия</h1>
      <address><time datetime="2019-11-21T12:00:00+00:00">21 Nov 2019, 12:00</time> by <a rel="author">сс</a></address>
      <p> </p>
      <p>Моята цел ще бъде да събудя Антикорупционната комисия, ще дам конкретни предложения в концепцията. Това заяви днес в Народното събрание главният прокурор Сотир Цацаров малко преди да бъде изслушан от групата на Обединените патриоти по повод номинацията му за шеф на КПКОНПИ.</p>
      <p>Не е моя работа да предлагам изменения в закона, макар той да има несъвършенства. Но и няма да скрия мнението си за всичко онова, което трябва да бъде направено като изменения в закона", каза още той и добави, че предложението на БСП президентът да назначава ръководството на Антикорупционната комисия не е от днес.</p>
      <p>Лично аз не мисля, че този модел е най-работещия. Имало е среща с БСП, казал съм какво мисля, не съм променил мнението си и сега, каза той, но уточни, че политическа логика няма да коментира.</p>
      <p>Отново разследването за починалото 3-годишно момченце, Цацаров заяви, че вчера е иззета документацията от всички медицински заведения, чиито шефове са отстранени до края на проверките. Резултатите от аутопсията и началните резултати са иззети, разпитани са родителите на детето, те са предали и записите от телефонните им апарати, които ще допринесат за разкриване на истината. Ще последват разпити на всички медицински лица на трите болници. Ще се изиска съдебно-медицинска експертиза. Нека от този случай да не правим обобщение за качествата на всички медицински специалисти, каза още Цацаров.  </p>
      <p>По повод протеста с коленичили хора пред президенството срещу избора на Гешев, Цацаров заяви: Коленичи се в два случая – когато горещо се молиш на Господ и за да отдаваш почит за загиналите.</p>
    </article>
  </body>
</html>