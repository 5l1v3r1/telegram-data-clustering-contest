<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641155/%D8%A8%D9%86%DB%8C-%DA%AF%D8%A7%D9%86%D8%AA%D8%B3-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%B1%D8%A7-%D8%A8%D9%87-%DA%A9%D8%A7%D8%B1%D8%B4%DA%A9%D9%86%DB%8C-%D8%AF%D8%B1-%D9%85%D8%B0%D8%A7%DA%A9%D8%B1%D9%87-%D9%85%D8%AA%D9%87%D9%85-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T12:35:00+00:00"/>
    <meta property="og:title" content="بنی گانتس، نتانیاهو را به کارشکنی در مذاکره متهم کرد"/>
    <meta property="og:description" content="با ناکام ماندن بنی گاتس, رئیس حزب آبی و سفید در سرزمین های اشغالی فلسطینی, امکان می رود اسرائیلی ها در اقدامی که در تاریخ این رژیم سابقه نداشت, در..."/>
  </head>
  <body>
    <article>
      <h1>
        <a href="https://www.bultannews.com/fa/news/641155/%D8%A8%D9%86%DB%8C-%DA%AF%D8%A7%D9%86%D8%AA%D8%B3-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%B1%D8%A7-%D8%A8%D9%87-%DA%A9%D8%A7%D8%B1%D8%B4%DA%A9%D9%86%DB%8C-%D8%AF%D8%B1-%D9%85%D8%B0%D8%A7%DA%A9%D8%B1%D9%87-%D9%85%D8%AA%D9%87%D9%85-%DA%A9%D8%B1%D8%AF">بنی گانتس، نتانیاهو را به کارشکنی در مذاکره متهم کرد</a>
      </h1>
      <h2>با ناکام ماندن بنی گاتس, رئیس حزب آبی و سفید در سرزمین های اشغالی فلسطینی, امکان می رود اسرائیلی ها در اقدامی که در تاریخ این رژیم سابقه نداشت, در...</h2>
      <address><time datetime="2019-11-21T12:35:00+00:00">21 Nov 2019, 12:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی ای پی تی ان، با ناکام ماندن بنی گاتس, رئیس حزب آبی و سفید در سرزمین های اشغالی فلسطینی, امکان می رود اسرائیلی ها در اقدامی که در تاریخ این رژیم سابقه نداشت, در کمتر از یک سال برای بار سوم راهی صندوق های رأی شوند.<br/>احزاب اسرائیلی بیست و یک روز مهلت دارند که از نتانیاهو, گانتس یا نامزد سومی برای تشکیل کابینه حمایت کنند و در غیر این صورت, انتخابات برای بار سوم برگزار خواهد شد.<br/>بنی گاتس رئیس حزب آبی و سفید در نشستی خبری در تل آویو با مهم برشمردن این بیست و یک روز برای اسرائیل و آنچه که وی مردمسالاری اسرائیل نام گذاشت و آن را مهم ترین محک برای اسرائیلی ها دانست گفت: بنیامین نتانیاهو نباید فراموش کند که اسرائیل هنوز مردمسالاری دارد, حتی اگر این مساله به مذاق وی خوش نیاید.<br/>وی با متهم کردن نتانیاهو به کارشکنی در مذاکرات تشکیل کابینه رژیم اشغالگر قدس گفت: تلاش هایی خشن و گستاخانه برای محروم کردن رأی دهندگان از انتخاب مردمسالارانه آنها در جریان است. بسیاری از مردم دولت وحدت ملی را به پیشتازی حزب آبی و سفید برگزیده اند. بسیاری رأی داده اند تا از قدرت افراط گرایان کاسته شود. بسیاری از مردمی که رأی داده اند راهی جدای از راهی را انتخاب کرده اند که نتانیاهو در سالهای اخیر پیموده است.<br/>با امتناع آویگدور لیبرمن, چهره تاثیر گذار در تشکیل کابینه رژیم صهیونیستی در حمایت از هر دو رقیب اصلی این کرسی یعنی نتانیاهو و گانتس, اسرائیلی ها در کمتر از یک سال, ممکن است مجبور شوند برای بار سوم در انتخابات شرکت کنند.<br/>نخست وزیر دست راستی و افراط گرای اسرائیل با انتخابات ماه سپتامبر, برای تشکیل کابینه به بن بست رسید و اکثریت لازم از صد و بیست کرسی کنست را برای تشکیل کابینه از دست داد.<br/>گانتس و نتانیاهو, هر دو برای تشکیل دولت باید رضایت حزب لیبرمن, یعنی "اسرائیل خانه ما" را به دست می آوردند و با امتناع لیبرمن از حمایت از این دو نفر برای تشکیل دولت, گره برای تشکیل دولت در اسرائیل کور تر و اسرائیل به انتخابات بعدی نزدیک تر شد.<br/>نخست وزیر اسرائیل که تلاش می کند بار دیگر کرسی نخست وزیری را از چنگ رقیب خود بنی گانتس بیرون بیاورد گفت: می خواهم به بنی گانتس بگویم دیگر خیلی دیر شده است. ماموریت وی برای تشکیل دولت تا همین امشب است و بنابراین وی هنوز فرصت دارد. پیشنهاد من به وی این است که امروز عصر جمع شویم و بگوییم ما دولت وحدت ملی تشکیل داده ایم. این چیزی است که اسرائیل به آن نیاز دارد. به نظر من نباید اسرائیل را وارد انتخاباتی اضافی کنیم.<br/>وی تصریح کرد: همچنین می خواهم از آویگدور لیبرمن به خاطر کنار گذاشتن دیدگاه متوهمانه برای تشکیل دولت اقلیت که به تروریست ها و به کسانی که از بدترین دشمنان ما دستور می گیرند تمایل دارند, تشکر کنم. همچنین از بنی گانتس و گابی اشکنازی این سوال را می پرسم که شما چطور به خاطر این دیدگاه دیوانه وار, دنبال (یائیر) لاپید افتاده اید؟ چگونه می توانید امنیت اسرائیل را سر این موضوع به مصالحه بگذارید؟</p>
    </article>
  </body>
</html>