<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/di-fusco-meret-ha-piu-tecnica-e-margini-di-crescita-superiori-a-donnarumma-415310"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-21T12:50:00+00:00"/>
    <meta property="og:title" content="Di Fusco: &quot;Meret ha più tecnica e margini di crescita superiori a Donnarumma&quot;"/>
    <meta property="og:description" content="Raffaele Di Fusco, ex portiere del Napoli, parla del dualismo che sta nascendo in Italia tra Donnarumma e Meret. Queste le sue parole durante &quot;Testa Coda&quot; in onda su TMW Radio:"/>
  </head>
  <body>
    <article>
      <h1>Di Fusco: "Meret ha più tecnica e margini di crescita superiori a Donnarumma"</h1>
      <address><time datetime="2019-11-21T12:50:00+00:00">21 Nov 2019, 12:50</time> by <a rel="author">Redazione Tutto Napoli.net</a></address>
      <p><b>Raffaele Di Fusco</b>, ex portiere del Napoli, parla del dualismo che sta nascendo in Italia tra Donnarumma e Meret. Queste le sue parole durante "Testa Coda" in onda su TMW Radio:</p>
      <p>
        <b>Su Donnarumma e Meret</b>
        <br/>
        <i>"In Italia ci sono Donnarumma e Meret, due portieri molto interessanti e credo che quello del Napoli abbia più tecnica. Gigio ha già fatto una sua esperienza importante. Due anni fa commetteva sempre lo stesso errore, ma ora è cresciuto. Oggi ha solo più partite in più rispetto a Meret che ha un margine di crescita migliore. Al portiere non serve la quantità, ma la qualità. Un estremo difensore deve essere decisivo su pochi interventi".</i>
      </p>
      <p>
        <b>Sul Napoli</b>
        <br/>
        <i>"L'obiettivo dello Scudetto bisogna eliminarlo. Ormai è una questione tra Inter e Juventus. La qualificazione alla Champions League è invece alla portata, ma non è semplice nella situazione attuale. Ancelotti ha comunque la capacità e l'esperienza necessaria. Quando si creano questi momenti spesso si tende a far gruppo ed è l'unico modo per venirne fuori. E' fondamentale che la squadra segua il tecnico perché il Napoli non ha una società alle spalle".</i>
      </p>
    </article>
  </body>
</html>