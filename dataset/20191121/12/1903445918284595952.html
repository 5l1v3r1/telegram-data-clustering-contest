<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53203/borderlands-3-moxxi-s-heist-of-the-handsome-jackpot"/>
    <meta property="og:site_name" content="PlayDome"/>
    <meta property="article:published_time" content="2019-11-21T12:16:00+00:00"/>
    <meta property="og:title" content="Borderlands 3 – Moxxi’s Heist of the Handsome Jackpot"/>
    <meta property="og:description" content="A játék első sztori-DLC-je december közepén érkezik."/>
  </head>
  <body>
    <article>
      <h1>Borderlands 3 – Moxxi’s Heist of the Handsome Jackpot</h1>
      <h2>A játék első sztori-DLC-je december közepén érkezik.</h2>
      <address><time datetime="2019-11-21T12:16:00+00:00">21 Nov 2019, 12:16</time> by <a rel="author">GeryG</a></address>
      <p>A <i>Gearbox</i> a minap leleplezte a <b>Borderlands 3</b> első sztori DLC-jét, amely a Moxxi’s Heist of the Handsome Jackpot címet kapta. Ebben nem egyszerű kaland vár ránk, ugyanis egy űrállomást kell elfoglalnunk benne. De nem is akármilyen űrállomást.</p>
      <p>Moxxi ugyanis arra bérel fel minket, hogy elfoglaljuk azt az elhagyatott állomást, amelyet egykor Handsome Jack, még a Hyperion Corporation elnökeként építtetett.</p>
      <figure>
        <iframe src="https://www.youtube.com/embed/QQ2ZSu2ePps" width="640" height="360" data-service="Youtube" scrolling="no"/>
      </figure>
      <p>Ám bármennyire is elmúlt már Handsome Jack ideje, az állomás mégsem annyira elhagyatott, mint gondolnánk. Mostanában a galaxis leglátványosabb szerencsebarlangjaként üzemel, tele neon feliratokkal, nyerőgépekkel és aranyszobrokkal mindenfelé. Emellett hemzseg a halálos Hyperion Loader Botokkal és az őrült kincsvadászoktól, akik Jack halála óta raboskodnak a fedélzeten. A DLC a következő tartalmakat kínálja majd:</p>
      <ul>
        <li>vadonatúj helyszín, amely Handsome Jack pazarló életmódját és egykori piszkos ügyeit tükrözi</li>
        <li>egy sor izgalmas kampányküldetés, amelyek a történelem legnagyobb kaszinórablását készítik elő</li>
        <li>új mellékküldetések és crew challenge küldetések, amelyek feltárják Handsome Jack titkait</li>
        <li>a régi időket idéző ellenfelek a Hyperion erőkből</li>
        <li>új legendás fegyverek és felszerelések</li>
        <li>új kozmetikai kiegészítők, kosztümök, fegyverdíszek és hangulatjelek</li>
      </ul>
      <p>A Moxxi’s Heist of the Handsome Jackpot az első a Borderlands 3 négy tervezett kiegészítőjéből, amely azonban csak 13-as szinttől felfelé érhető el. A premierre december 19-én kerül sor minden platformon. ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/7230/borderlands-3">Borderlands 3</a>
      </p>
    </article>
  </body>
</html>