<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_poroshenko-privitav-ukrayinciv-z-dnem-gidnosti-i-svobodi/939181"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T12:29:00+00:00"/>
    <meta property="og:title" content="Порошенко привітав українців з Днем гідності і свободи"/>
    <meta property="og:description" content="П'ятий президент України, народний депутат, голова партії &quot;Європейська солідарність&quot; Петро Порошенко звернувся до українців, привітавши їх із Днем гідності та свободи. Про це він повідомив в Facebook, розповівши, що для нього означає свобода і гідність. &quot;Свобода &amp;ndash; це можливість ..."/>
  </head>
  <body>
    <article>
      <h1>Порошенко привітав українців з Днем гідності і свободи</h1>
      <address><time datetime="2019-11-21T12:29:00+00:00">21 Nov 2019, 12:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939181_w_300.jpg?v=0"/>
      </figure>
      <p>П'ятий президент України, народний депутат, голова партії "Європейська солідарність" Петро Порошенко звернувся до українців, привітавши їх із Днем гідності та свободи.</p>
      <p>Про це він повідомив в <a href="https://www.facebook.com/474409562693441/posts/1829287733872277?vh=e&amp;d=n&amp;sfns=mo">Facebook</a>, розповівши, що для нього означає свобода і гідність.</p>
      <p>"Свобода – це можливість жити у власній незалежній державі. Гідність – це сильна українська армія, якою ми пишаємося і яка вже шостий рік поспіль захищає право українців бути вільними. Свобода – це демократія, право вільного вибору. Гідність – це право на власну думку, яке ніхто не може обмежити кримінальною відповідальністю за поширення недостовірної інформації", – зазначив Порошенко.</p>
      <p>Також політик додав, що свобода дає українцям можливість вільно подорожувати Європою й усім світом. А гідність дозволить Україні стати повноправним членом Європейського Союзу і НАТО.</p>
      <p>"Свобода і гідність – це радість говорити рідною мовою, ходити до своєї церкви і знати свою історію. А ще – це поважати права інших. Ми довели, що вміємо захищатися. Хто б не зазіхав на наші вольності іззовні чи зсередини. Ми народжені, щоб бути вільними. Вітаю вас із Днем Гідності і Свободи, дорогі українці. Слава Україні!" – підкреслив Порошенко.</p>
      <p>Нагадаємо сьогодні, 21 листопада в Україні святкують День гідності і свободи. Цей патріотичний свято присвячене початку двох революцій: Помаранчевої і Революції Переваги.</p>
    </article>
  </body>
</html>