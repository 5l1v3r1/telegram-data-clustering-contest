<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23504991-prognoza-pentru-bucuresti-frig-ploaie-timpul-zilei-lapovita-timpul-noptii.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T12:14:00+00:00"/>
    <meta property="og:title" content="Prognoza pentru București: Frig și ploaie în timpul zilei, lapoviță pe timpul nopții"/>
    <meta property="og:description" content="Vremea se răcește semnificativ în București, iar temperaturile minime vor fi cuprinse între 0 și 1 grad, sâmbătă dimineață, potrivit meteorologilor. De asemenea, pe timpul zilei"/>
  </head>
  <body>
    <article>
      <h1>Prognoza pentru București: Frig și ploaie în timpul zilei, lapoviță pe timpul nopții</h1>
      <address><time datetime="2019-11-21T12:14:00+00:00">21 Nov 2019, 12:14</time> by <a rel="author">Mona Hera</a></address>
      <p><b>Vremea se răcește semnificativ în București, iar temperaturile minime vor fi cuprinse între 0 și 1 grad, sâmbătă dimineață, potrivit meteorologilor. De asemenea, pe timpul zilei plouă, în timp ce pentru vineri noapte este prognozată lapoviță.<br/></b><br/>Administrația Națională de Meteorologie (ANM) a actualizat prognoza pentru București, potrivit căreia joi vremea va fi închisă pe tot parcursul zilei și temporar plouă, cantitățile de apă fiind, în medie, de 10 - 15 l/mp. Vântul va avea intensificări temporare, cu viteze care la rafală vor atinge 45 - 55 km/h. Temperaturile sunt în scădere, astfel că maxima zilei de joi va fi de 10 - 11 grade.<br/><br/>Vineri dimineață, în București minima va fi de 3 – 4 grade, iar spre seară și noaptea vor fi condiții de lapoviță.<br/><br/>În special ziua, vântul va avea intensificări, cu rafale ce vor atinge 40 - 50 km/h, amplificând senzația de rece. Temperatura aerului va fi în scădere continuă, astfel că maxima zilei, de 5 - 6 grade, se va atinge în orele dimineții. Minima termică de sâmbătă dimineața va fi de 0 -1 grad, potrivit ANM.</p>
    </article>
  </body>
</html>