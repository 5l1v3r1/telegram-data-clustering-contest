<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/gdansk-68-latek-oskarzony-o-molestowanie-dzieci-w-komunikacji-publicznej/"/>
    <meta property="og:site_name" content="Polsat News"/>
    <meta property="article:published_time" content="2019-11-21T12:02:00+00:00"/>
    <meta property="og:title" content="Gdańsk: 68-latek oskarżony o molestowanie dzieci w komunikacji publicznej"/>
    <meta property="og:description" content="Do 12 lat więzienia grozi 68-letniemu mężczyźnie, oskarżonemu o molestowanie seksualne dzieci w autobusach i tramwajach na terenie Gdańska. Do czynów tych dochodziło w latach 2002-2018."/>
  </head>
  <body>
    <article>
      <h1>Gdańsk: 68-latek oskarżony o molestowanie dzieci w komunikacji publicznej</h1>
      <address>
        <time datetime="2019-11-21T12:02:00+00:00">21 Nov 2019, 12:02</time>
      </address>
      <p>
        <b>Do 12 lat więzienia grozi 68-letniemu mężczyźnie, oskarżonemu o molestowanie seksualne dzieci w autobusach i tramwajach na terenie Gdańska. Do czynów tych dochodziło w latach 2002-2018.</b>
      </p>
      <related>
        <a href="https://www.polsatnews.pl/wiadomosc/2019-09-06/lowca-pedofilow-z-podlasia-zatrzymany-za-posiadanie-dzieciecej-pornografii-i-molestowanie-nieletnich/"/>
      </related>
      <p>O skierowaniu aktu oskarżenia w tej sprawie do Sądu Rejonowego Gdańsk–Północ poinformowała w czwartek rzecznik prasowy Prokuratury Okręgowej w Gdańsku, Grażyna Wawryniuk.</p>
      <p>- Mężczyznę oskarżono łącznie o popełnienie dziesięciu przestępstw o charakterze seksualnym na szkodę małoletnich poniżej 15 lat. Do czynów tych dochodziło w Gdańsku, w pojazdach komunikacji publicznej, pomiędzy 2002 a 2018 rokiem. Ostatnie zdarzenie miało miejsce w czerwcu 2018 r. w tramwaju. Będąca jego świadkiem pasażerka zawiadomiła policję - wyjaśniła Wawryniuk. Dodała, że wśród dziesięciu pokrzywdzonych jest dziewięć dziewczynek i jeden chłopiec.</p>
      <p>
        <a href="https://www.polsatnews.pl/wiadomosc/2019-10-02/czekacie-az-jakies-dziecko-zostanie-zgwalcone-rodzice-bija-na-alarm-ws-40-latka-chelma/?ref=wyszukiwarka">PRZECZYTAJ: "Czekacie, aż jakieś dziecko zostanie zgwałcone?" - rodzice biją na alarm ws. 40-latka z Chełma</a>
      </p>
      <p>
        <b>Nie przyznał się do winy</b>
      </p>
      <p>Policja zatrzymała mężczyznę 19 listopada 2018 r. W trakcie dochodzenia zgłosiły się również inne osoby pokrzywdzone.</p>
      <p>Mężczyzna nie przyznał się do winy. - Złożył wyjaśnienia, w których zaprzeczył zeznaniom pokrzywdzonych i wskazał, że nie pamięta takich sytuacji - dodała Wawryniuk.</p>
      <p>68-latek przebywa w areszcie. Zarzucone mu przestępstwa zagrożone są karą więzienia od 2 do 12 lat.</p>
      <p>
        <a href="https://www.polsatnews.pl/wideo/uratowane-tygrysy-nie-moga-wyjechac-do-azylu-w-hiszpanii-historia-niestety-sie-powtarza_6760097/">WIDEO - Uratowane tygrysy nie mogą wyjechać do azylu w Hiszpanii. "Historia niestety się powtarza"</a>
      </p>
      <figure>
        <img src="https://r.dcs.redcdn.pl/http/o2/redefine/cp/zt/zt3r7kyii1b93w95mk652d146t6gx23r.jpg"/>
      </figure>
    </article>
  </body>
</html>