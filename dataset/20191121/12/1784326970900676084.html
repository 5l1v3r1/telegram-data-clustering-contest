<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/21/harry-meghan-masodik-baba-terhesseg/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T12:11:00+00:00"/>
    <meta property="og:title" content="Minden, amit Meghan és Harry második babájáról elhintettek"/>
    <meta property="og:description" content="Nagyon úgy tűnik, bármikor bejelenthetik, hogy a hercegné terhes."/>
  </head>
  <body>
    <article>
      <h1>Minden, amit Meghan és Harry második babájáról elhintettek</h1>
      <h2>Nagyon úgy tűnik, bármikor bejelenthetik, hogy a hercegné terhes.</h2>
      <address><time datetime="2019-11-21T12:11:00+00:00">21 Nov 2019, 12:11</time> by <a rel="author">Cosmopolitan.hu</a></address>
      <p><b>Harry herceg és Meghan hercegné idén tavasszal lettek szülők</b>, a volt színésznő május 6-án adott életet első gyermeküknek, egy kisfiúnak, <a href="https://cosmopolitan.hu/te_te_te/2019/11/18/elkepesztoen-cuki-dolgot-csinalt-harry-herceg/">aki a hangzatos Archie Harrison nevet kapta</a>. Nem kellett hozzá sok idő és a herceg <b>elkezdett azzal viccelődni</b> a különféle eseményeken, hogy hamarosan <a href="https://cosmopolitan.hu/sztarhirek/2019/11/10/harry-elhintette-hogy-a-masodik-babat-tervezik-meghannel/">szeretnének egy második gyereket is</a> a feleségével.</p>
      <p>Egyes lapok névtelen informátorai pedig arról számoltak be az utóbbi napokban, hogy <b>a pár azt tervezi, 2020-ban ismét bővül a családjuk</b>. Nagyon <b>sok jel utal tehát arra, hogy úton van már a második Sussex-baba</b>, nézd meg, mik ezek!</p>
      <h3>Harry arról kérdezősködik, milyen az élet két gyerekkel</h3>
      <p>Még november elején tartottak egy olyan eseményt, amelyen <b>Harry és Meghan katonafeleségekkel találkozhatott</b>. Az asszonyok később arról számoltak be, Diana hercegnő kisebbik fia extra vidám volt, és <b>az érdekelte, milyen, ha az embernek két gyereke van</b>.</p>
      <p><i>„A mi babánk nagyon közel van korban Archie-hoz, de nekünk van egy idősebb gyermekünk is. Nagyon érdekelte Harryt, hogyan mennek a dolgok két gyerekkel. Arra bátorítottuk, hogy vállaljon be egy második babát!”</i> – mesélte egy anyuka, Susie Stringfellow a rendezvény után.</p>
      <h3>Harry bevallotta, hogy max két gyereket szeretne</h3>
      <p>Emlékszel, hogy nyár végén <a href="https://cosmopolitan.hu/sztarhirek/2019/07/31/ennyi-gyereket-szeretne-meghan-es-harry/">Harry és Meghan voltak a brit Vogue vendégszerkesztői</a>? A herceg például nem mással, mint a híres tudóssal, <b>Dr. Jane Goodall-al készített interjút a klímaváltozásról</b>. A beszélgetés közben az idős asszony azt tanácsolta Harrynek,<b> ha tenni akar a bolygóért, ne vállaljon <i>„túl sok”</i> gyereket</b>. Erre Harry herceg rávágta: <b>ő bizony <i>„csak”</i> kettőt szeretne!</b></p>
      <h3>Diana hercegnő volt asszisztense, Paul Burrell szerint is jön a baba</h3>
      <p>Az extrém pletykás pasi szerint <b>három fontos jele van annak, hogy Meghan hercegné megint terhes</b>. Az egyik, hogy <i>„ketyeg az órája”</i>, <a href="https://cosmopolitan.hu/body_love/2019/11/18/meghan-hercegne-masodik-terhesseg/">mivel már 38 éves</a>, a másik, hogy róla is lehet tudni, hogy <b>legalább két babát szeretne</b>, a harmadik pedig, hogy mostanában Paul szerint elég <a href="https://cosmopolitan.hu/divat/2019/11/08/imadja-a-net-meghan-hercegne-kabatjat/">furán köti meg a hasán a kabátokat</a>, érdekesen viseli a <a href="https://cosmopolitan.hu/te_te_te/2019/11/11/a-fanok-szerint-ez-a-kep-bizonyitja-hogy-meghan-ismet-terhes/">ruhákat</a>.</p>
      <h4>Te észrevettél ilyesmit?</h4>
      <figure>
        <embed-post data-src="https://www.instagram.com/p/B4qVHKjJDdc" data-service="Instagram"/>
      </figure>
    </article>
  </body>
</html>