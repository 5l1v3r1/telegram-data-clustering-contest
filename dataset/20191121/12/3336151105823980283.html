<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ve-saray-herkesin-bekledigi-konuda-konustu-21111916.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T12:15:00+00:00"/>
    <meta property="og:title" content="Ve Saray herkesin beklediği konuda konuştu"/>
    <meta property="og:description" content="Fahrettin Altun, “Sayın Cumhurbaşkanımızın, Cumhurbaşkanlığı Külliyesi’nde CHP’li bir siyasetçiyle görüştüğü ve aralarında bu kişinin CHP genel başkanı olması yönünde bir diyalog geçtiği” şeklindeki iddiaların gerçek dışı olduğunu belirtti."/>
  </head>
  <body>
    <article>
      <h1>Ve Saray herkesin beklediği konuda konuştu</h1>
      <h2>Fahrettin Altun, “Sayın Cumhurbaşkanımızın, Cumhurbaşkanlığı Külliyesi’nde CHP’li bir siyasetçiyle görüştüğü ve aralarında bu kişinin CHP genel başkanı olması yönünde bir diyalog geçtiği” şeklindeki iddiaların gerçek dışı olduğunu belirtti.</h2>
      <address>
        <time datetime="2019-11-21T12:15:00+00:00">21 Nov 2019, 12:15</time>
      </address>
      <p>Sözcü gazetesi yazarı Rahmi Turan'ın dünkü köşesinde yer alan "<b>Erdoğan, CHP genel başkanlığı için bir CHP'liye destek vaat etti..." </b>iddiası, gündeme bomba gibi düştü.</p>
      <p>Cumhurbaşkanlığı İletişim Başkanı Fahrettin Altun, Sözcü gazetesi yazarı Rahmi Turan’ın köşe yazısındaki iddialara yanıt verdi.</p>
      <p>Fahrettin Altun,<b> “Sayın Cumhurbaşkanımızın, Cumhurbaşkanlığı Külliyesi’nde CHP’li bir siyasetçiyle görüştüğü ve aralarında bu kişinin CHP genel başkanı olması yönünde bir diyalog geçtiği</b>” şeklindeki iddiaların gerçek dışı olduğunu belirtti.</p>
      <p>
        <b>"BÖYLE BİR DİYALOG GERÇEKLEŞMEMİŞTİR"</b>
      </p>
      <p>Fahrettin Altun, açıklamasında şunları kaydetti:</p>
      <p>“Son günlerde bir köşe yazısında mesnetsiz bir şekilde ortaya atılan ve ne yazık ki medyamızda da yoğun tartışmalara neden olan <b>“Sayın Cumhurbaşkanımızın, Cumhurbaşkanlığı Külliyesi’nde CHP’li bir siyasetçiyle görüştüğü ve aralarında bu kişinin CHP genel başkanı olması yönünde bir diyalog geçtiği”</b> iddiası tamamen gerçek dışıdır, hayal ürünüdür.</p>
      <p>Sayın Cumhurbaşkanımızın ne Cumhurbaşkanlığı Külliyesi’nde ne de başka bir yerde böyle bir görüşmesi olmamış, söz konusu köşe yazısında geçen böyle bir diyalog gerçekleşmemiştir.</p>
      <p>Yaklaşık 43 yıllık siyasi hayatında Sayın Cumhurbaşkanımızın herhangi bir siyasi partinin dizayn edilmesine yönelik adım atması ya da iç işlerine müdahale etmesi hiçbir zaman söz konusu olmamıştır. Bunu da en iyi hakem olan milletimiz çok iyi bilmektedir.</p>
      <p>Terörle mücadelede böylesine kritik günler yaşanırken, diplomasi ve dış politikada elde edilen başarıların sürmesi için tüm dikkatimizi ülkemizin geleceği üzerinde toplamışken, kamuoyunu siyasi magazin haberleriyle meşgul etmenin, kendi siyasi ikbalini korumaya çalışan çevrelere fayda sağlamayacağını da belirtmek isteriz.</p>
      <p>
        <b>Söz konusu haberleri gerçek kabul edip, bunun üzerine daha fazla gerçek dışı ifadelerle siyaset iklimini zehirlemeye çalışan kimi siyasetçilerin yaptıkları açıklamaları da kaygıyla izliyor, kendi siyasi hesap ve çıkarlarını korumak namına yaptıkları bu iftira ve yalan siyasetinden vazgeçmelerini umuyoruz.”</b>
      </p>
      <p>
        <b>AKP'DEN AÇIKLAMA</b>
      </p>
      <p>AKP Genel Başkanvekili Beştepe'ye giden CHP'li isim iddiasına ilşkin CNN Türk'te açıklamalarda bulundu. Kurtulmuş, <b>"Cumhurbaşkanının asla bir ilgisi yoktur. CHP'nin sayın genel başkanı ya da yetkilileri, CHP içindeki çekişmelere Cumhurbaşkanımızı alet etmesinler.</b>" dedi.</p>
      <p>Kurtulmuş'un konuyla ilgili açıklamaları şöyle:</p>
      <p>"CHP ya da başka bir siyasi partinin nasıl gelişeceği bizi etkilemez ki? Milletle olan ittifaklarımızı genişleterek yolumuza devam ediyoruz. Bizim, CHP'nin ya da başka partinin iç işleyişinin ne olacağına ne karar veririz, ne de bizim için bir güç olur. Siyasi hayatımızda hiç düşünmedik.</p>
      <p>Cumhurbaşkanının asla bir ilgisi yoktur. CHP'nin sayın genel başkanı ya da yetkilileri, CHP içindeki çekişmelere Cumhurbaşkanımızı alet etmesinler.</p>
      <p>
        <b>Son derece yakışıksız, seviyesiz ve anlamsız bir iddiaydı. Niye yapıldı? Cumhurbaşkanımızın ismi üzerinden CHP içerisinde bir takım tartışmalarda taraf olmak gibi pozisyonlar olabilir. Bilmediğimiz bir konu olduğu için, CHP niye böyle davranır, Kılıçdaroğlu niye böyle söyler, Rahmi Turan niye böyle yazar bunları bilmediğimiz için bilmediğimiz konu üzerinde yorum yapıyoruz. Bildiğimiz şey şudur. Cumhurbaşkanımızın bu iddialarla ilgili hiçbir ilgisi yoktur. Cumhurbaşkanımızın bir başka partinin içişleriyle uğraşması mümkün değildir."</b>
      </p>
      <p>
        <b>Odatv.com</b>
      </p>
      <figure>
        <a href="https://odatv.com/saraya-giden-chpli-tartismasi-suruyor-21111948.html">
          <img src="https://odatv.com/images2/2019_11/2019_11_21/saraya-giden-chpli-tartismasi-suruyor-21111948_m2.jpg"/>
        </a>
      </figure>
      <figure>
        <a href="https://odatv.com/soyledigi-ismi-unutacagima-soz-verdim-21111912.html">
          <img src="https://odatv.com/images2/2019_11/2019_11_21/soyledigi-ismi-unutacagima-soz-verdim-21111912_m2.jpg"/>
        </a>
      </figure>
      <figure>
        <a href="https://odatv.com/senin-chp-genel-baskani-olman-gerekir-yardimci-olurum-20111934.html">
          <img src="https://odatv.com/images2/2019_11/2019_11_21/senin-chp-genel-baskani-olman-gerekir-yardimci-olurum-20111934_m2.jpg"/>
        </a>
      </figure>
      <figure>
        <a href="https://odatv.com/hdp-ve-iyi-partiden-sonra-kilicdaroglu-da-erken-secim-dedi-21111929.html">
          <img src="https://odatv.com/images2/2019_11/2019_11_21/hdp-ve-iyi-partiden-sonra-kilicdaroglu-da-erken-secim-dedi-21111929_m2.jpg"/>
        </a>
      </figure>
      <figure>
        <a href="https://www.odakitap.com/umut-hep-var-kitabi-makbule-cengiz">
          <img src="https://odatv.com/images2/2018_12/2018_12_06/asdf72.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>42,562 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/chpnin-11i-ve-inonunun-meshur-ogudu-04111924.html"/>
        <a href="https://odatv.com/saraydan-devletcik-aciklamasi-23101908.html"/>
        <a href="https://odatv.com/chpde-degisik-bir-seyler-oluyor-04101943.html"/>
        <a href="https://odatv.com/diyarbakirdaki-annelere-chpden-kritik-destek-artik-yeter-06091957.html"/>
        <a href="https://odatv.com/chpde-bayram-sonrasi-seferberlik-02081922.html"/>
        <a href="https://odatv.com/chpli-baskanin-fotografi-tepki-cekti-24071910.html"/>
        <a href="https://odatv.com/s-400ler-10-gun-icerisinde-geliyor-01071951.html"/>
        <a href="https://odatv.com/gorus-farkliliklarimizin-dava-arkadasligimizin-onune-gecmesine-musaade-etmemeliyiz-11051924.html"/>
        <a href="https://odatv.com/chp-ilce-baskani-olduruldu-25041939.html"/>
        <a href="https://odatv.com/chp-sokaga-cikiyor-22041941.html"/>
        <a href="https://odatv.com/duyuyorum-ki-partimizde...-19031948.html"/>
        <a href="https://odatv.com/baktilar-cilgin-turkler-geliyor...-14031946.html"/>
        <a href="https://odatv.com/tum-adaylarin-aciklanacagi-tarih-29011901.html"/>
        <a href="https://odatv.com/chpnin-chp-varken-baska-rakibe-ihtiyaci-yok-16111821.html"/>
        <a href="https://odatv.com/chpde-rantci-istemiyoruz-sesleri-13111830.html"/>
        <a href="https://odatv.com/chpden-secim-genelgesi-01101842.html"/>
        <a href="https://odatv.com/chpde-on-secim-olacak-mi-20091837.html"/>
        <a href="https://odatv.com/chpnin-oyu-hangi-partiye-gitti-02091837.html"/>
        <a href="https://odatv.com/chpli-eski-baskana-saldiri-27081828.html"/>
        <a href="https://odatv.com/chpde-adamci-olmayan-alti-okcular-da-var-10071853.html"/>
      </related>
    </article>
  </body>
</html>