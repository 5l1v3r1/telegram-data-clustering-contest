<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/baanwielrenners-gewoon-naar-wereldbeker-hongkong-punten-nodig-olympische-kwalificatie/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T12:44:21+00:00"/>
    <meta property="og:title" content="Baanwielrenners ‘gewoon’ naar wereldbeker Hongkong: ‘Punten nodig voor olympische kwalificatie’"/>
    <meta property="og:description" content="De Nederlandse baanselectie neemt in principe deel aan de wereldbekerwedstrijd baanwielrennen in Hongkong, die eind volgende week wordt gehouden.  “De ontwikkelingen in Hongkong worden op de voet gevolgd”, meldt de wielerbond KNWU. “Er is nauw contact is met de reisorganisatie, de internationale wielerbond UCI en de Nederlandse overheid, mocht de onrust ter plekke escaleren.” Maximaal…"/>
  </head>
  <body>
    <article>
      <h1>Baanwielrenners ‘gewoon’ naar wereldbeker Hongkong: ‘Punten nodig voor olympische kwalificatie’</h1>
      <address>
        <time datetime="2019-11-21T12:44:21+00:00">21 Nov 2019, 12:44</time>
      </address>
      <p>
        <b>De Nederlandse baanselectie neemt in principe deel aan de wereldbekerwedstrijd baanwielrennen in Hongkong, die eind volgende week wordt gehouden. </b>
      </p>
      <p>"De ontwikkelingen in Hongkong worden op de voet gevolgd", meldt de wielerbond KNWU. <br/><br/>"Er is nauw contact is met de reisorganisatie, de internationale wielerbond UCI en de Nederlandse overheid, mocht de onrust ter plekke escaleren."<br/><br/><b>Maximaal aantal punten</b><br/>De sprinters reizen af met onder anderen Roy van den Berg en Matthijs Büchli, renners die normaal in de wereldbeker voor de commerciële ploeg Beat uitkomen. "We gaan voor het maximaal aantal punten, zowel bij de mannen als de vrouwen en we willen ons nogmaals meten met de Nieuw-Zeelandse teamsprinters", zegt bondscoach Hugo Haak van de sprinters.<br/><br/><b>Olympische kwalificatie</b><br/>Bij enkele duuronderdelen zijn de punten voor olympische kwalificatie nog hard nodig. Amy Pieters en Kirsten Wild krijgen rust, maar Roy Pieters en Yoeri Havik hebben op de koppelkoers nog goede resultaten nodig. "Havik krijgt ook de kans om zich op het omnium te meten op internationaal niveau", aldus Adriaan Helmantel, de bondscoach op de duuronderdelen.</p>
    </article>
  </body>
</html>