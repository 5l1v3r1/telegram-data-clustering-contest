<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/714574-mimh-ntenish-h-dhlosh-gia-thn-eklogh-georgoylh-sthn-eyrovoylh-kai-h-apanthsh-ths.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T12:43:00+00:00"/>
    <meta property="og:title" content="Μιμή Ντενίση: Η δήλωση για την εκλογή Γεωργούλη στην Ευρωβουλή και η απάντησή της"/>
    <meta property="og:description" content="Την δική της απάντηση μέσω Instagram έδωσε η Μιμή Ντενίση, σχετικά με μια πρόσφατη δήλωσή της για τον Αλέξη Γεωργούλη και την εκλογή του στην"/>
  </head>
  <body>
    <article>
      <h1>Μιμή Ντενίση: Η δήλωση για την εκλογή Γεωργούλη στην Ευρωβουλή και η απάντησή της</h1>
      <address>
        <time datetime="2019-11-21T12:43:00+00:00">21 Nov 2019, 12:43</time>
      </address>
      <p>Την δική της απάντηση μέσω Instagram έδωσε η Μιμή Ντενίση, σχετικά με μια πρόσφατη δήλωσή της για τον Αλέξη Γεωργούλη και την εκλογή του στην Ευρωβουλή.<br/><br/><b>Τι είχε πει για τον Αλέξη Γεωργούλη</b><br/><br/>Πριν από μερικές μέρες η Μιμή Ντενίση σε συνέντευξή της είχε ερωτηθεί αν περίμενε να εκλεγεί Ευρωβουλευτής ο Αλέξης Γεωργούλης και είχε πει ναι εξηγώντας:<br/><br/>«Ναι γιατί ξέρω πως ψηφίζουν οι Έλληνες. Είναι δημοφιλής, είναι ωραίος, τον έχουν δει σε 100 σειρές, τον ψηφίζουν. Δεν κρίνω το αν πρέπει ή όχι. Αν είναι ο Αλέξης Γεωργούλης και πλάι είναι ένας που έχει κάνει τρία διδακτορικά και είναι καθηγητής πανεπιστημίου στο Princeton, θα ψηφίσει τον Αλέξη Γεωργούλη. Δεν λέω ότι δεν του αξίζει ή ότι δεν θα τα βγάλει πέρα, λέω απλώς ότι ο Έλληνας δεν ψηφίζει με λογική».<br/><br/>Τα όσα είπε για τον Αλέξη Γεωργούλη συζητήθηκαν κι έτσι η ηθοποιός θέλησε να δώσει ένα τέλος στον ντόρο που ξέσπασε.<br/><br/>Η ανάρτηση της Μιμής Ντενίση<br/><br/>Η ηθοποιός δημοσίευσε στον προσωπικό της λογαριασμό στο Instagram μια κοινή της φωτογραφία με τον Ευρωβουλευτή και μέσω της λεζάντας απάντησε για τη πολυσυζητημένη δήλωσή της.<br/><br/>«Αναλύσεις επί αναλύσεων διάβασα αυτή την εβδομάδα για το τι εννοούσα σε σχέση με τον Αλέξη.. Ερμηνείες και κυρίως παρερμηνείες για κάτι απλό και αληθινό που είπα. Με ρώτησαν αν περίμενα να βγει ο Γεωργούλης.. και είπα ναι. Είναι δημοφιλής έχει παίξει σε πολλές αγαπημένες σειρές.. όταν υπάρχει ένα όνομα σαν το δικό του σαν το δικό μου και άλλων συνάδελφων είναι φυσικό ο ψηφοφόρος να το ψηφίσει πρώτο.. και ας είναι πλάι κάποιος με 3 πτυχία. Αυτή είναι η αλήθεια. Ο Έλληνας ψηφίζει και με το συναίσθημα.. αυτούς που αγαπάει.. Από κει και πέρα όλοι κρινόμαστε εκ του αποτελέσματος. Όχι πριν!! Και σίγουρα δεν θα έκρινα εγώ.. δεν είναι του χαρακτήρα μου.. πριν καν δούμε το αποτέλεσμα της δουλειάς του τον Αλέξη γιατί και τον εκτιμώ κ τον αγαπώ. Και βλέπω πως προσπαθεί να κρατήσει την προσωπικότητα του έχοντας μια καινούργια θέση και ζωή. Αυτά…και ξέρω πως έχει πολλά και ενδιαφέροντα σχέδια στο νου του!», έγραψε.</p>
      <figure>
        <embed-post data-src="https://www.instagram.com/p/B5GxPHglZ-V" data-service="Instagram"/>
      </figure>
    </article>
  </body>
</html>