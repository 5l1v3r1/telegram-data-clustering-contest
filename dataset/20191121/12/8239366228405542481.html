<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vodiyvtikach_u_stani_narkotychnogo_spyaninnya_vybravsya_na_dah_garazha_331304.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T12:04:00+00:00"/>
    <meta property="og:title" content="У Львові водій-втікач у стані наркотичного сп’яніння вибрався на дах гаража"/>
    <meta property="og:description" content="Як повідомили Гал-інфо у прес-службі Патрульної поліції Львівської області, 21 листопада близько 2 години ночі на вулиці Городоцькій екіпаж 3 батальйону помітив автомобіль Peugeot, який заїхав під знак 3.21 &quot;В’їзд заборонено&quot;."/>
  </head>
  <body>
    <article>
      <h1>У Львові водій-втікач у стані наркотичного сп’яніння вибрався на дах гаража</h1>
      <h2>Як повідомили Гал-інфо у прес-службі Патрульної поліції Львівської області, 21 листопада близько 2 години ночі на вулиці Городоцькій екіпаж 3 батальйону помітив автомобіль Peugeot, який заїхав під знак 3.21 "В’їзд заборонено".</h2>
      <address>
        <time datetime="2019-11-21T12:04:00+00:00">21 Nov 2019, 12:04</time>
      </address>
      <slideshow>
        <figure>
          <img src="https://galinfo.com.ua/media/gallery/full/p/i/pidnarkotykamyvodiy.jpg"/>
          <figcaption>Патрульні затримали водія-втікача у стані наркотичного сп’яніння</figcaption>
        </figure>
        <figure>
          <img src="https://galinfo.com.ua/media/gallery/full/p/i/pidnarkotykamyvodiy1.jpg"/>
          <figcaption>Патрульні затримали водія-втікача у стані наркотичного сп’яніння</figcaption>
        </figure>
        <figure>
          <img src="https://galinfo.com.ua/media/gallery/full/p/i/pidnarkotykamyvodiy2.jpg"/>
          <figcaption>Патрульні затримали водія-втікача у стані наркотичного сп’яніння</figcaption>
        </figure>
        <figure>
          <img src="https://galinfo.com.ua/media/gallery/full/p/i/pidnarkotykamyvodiy3.jpg"/>
          <figcaption>Патрульні затримали водія-втікача у стані наркотичного сп’яніння</figcaption>
        </figure>
        <figure>
          <img src="https://galinfo.com.ua/media/gallery/full/p/i/pidnarkotykamyvodiy4.jpg"/>
          <figcaption>Патрульні затримали водія-втікача у стані наркотичного сп’яніння</figcaption>
        </figure>
      </slideshow>
      <p>Поліцейські дали вказівку через гучномовець про зупинку, увімкнули маячки червоного та синього кольору і звуковий сигнал, однак водій її проігнорував. Патрульні почали переслідування і раптом на вулиці Калнишевського водій зупинив транспортний засіб та вибіг. Він попрямував до гаражного кооперативу.</p>
      <p>Поліцейські забігли на територію за ним і побачили його на даху одного із гаражів, на землі поруч лежали ключі від автомобіля. 30-річний водій мав ознаки наркотичного сп’яніння і зізнався, що справді є під дією цих речовин.</p>
      <p>Патрульні сказали чоловікові пройти з ними до автомобіля, однак він навідріз відмовився. Це викликало підозру і поліцейські повідомили, що згідно п.2 ч.4 ст.34 Закону України про Національну поліцію проведуть поверхневу перевірку речі транспортного засобу, існує достатньо підстав вважати, що в транспортному засобі знаходиться річ, обіг якої заборонено чи обмежено або яка становить загрозу життю чи здоров’ю такої особи або інших осіб.</p>
      <p>В автомобілі виявили речовини рослинного ймовірно наркотичного походження, пакети з розфасованою порошкоподібною речовиною, таблетки невідомого походження, а також пристрій для куріння та для подрібнення наркотичних речовин.</p>
      <p>На місце події викликали слідчо-оперативну групу Залізничного відділу поліції та експертів. На водія склали два протоколи: за керування в стані сп’яніння, за невиконання вимог про зупинку. Також, на нього винесли постанови за відсутність необхідних документів та за не виконання вимог дорожнього знаку. Тепер чоловікові загрожує кримінальна відповідальність.</p>
      <p>Нагадаємо, як писало Гал-інфо, у Львові водій "під наркотиками" намагався <a href="https://galinfo.com.ua/news/otrymav_try_adminmaterialy_u_lvovi_vodiy_pid_narkotykamy_namagavsya_vtekty_vid_politsii_331274.html">втекти від поліції</a>.</p>
    </article>
  </body>
</html>