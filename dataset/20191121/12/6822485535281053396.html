<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830050.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T12:30:00+00:00"/>
    <meta property="og:title" content="تاکید سندرز بر لزوم گفت‌وگوی ایران و عربستان"/>
    <meta property="og:description" content="سناتور سوسیال دموکرات و داوطلب انتخابات ریاست جمهوری آمریکا در حالی که عربستان سعودی را متحد قابل اعتمادی برای واشنگتن ندانست بر لزوم گردهم آوردن تهران و ریاض برای گفت‌وگو تاکید کرد."/>
  </head>
  <body>
    <article>
      <h1>تاکید سندرز بر لزوم گفت‌وگوی ایران و عربستان</h1>
      <address>
        <time datetime="2019-11-21T12:30:00+00:00">21 Nov 2019, 12:30</time>
      </address>
      <p>سناتور سوسیال دموکرات و داوطلب انتخابات ریاست جمهوری آمریکا در حالی که عربستان سعودی را متحد قابل اعتمادی برای واشنگتن ندانست بر لزوم گردهم آوردن تهران و ریاض برای گفت‌وگو تاکید کرد.</p>
      <p>برنی سندرز شامگاه چهارشنبه در مناظره انتخاباتی داوطلبان دموکرات که در آتلانتای ایالت جورجیا برگزار شد، با اشاره به قتل جمال خاشقچی روزنامه نگار منتقد عربستان سعودی افزود: نه فقط به خاطر این قتل، این یک رژیم دیکتاتوری وحشی است.</p>
      <p>وی ادامه داد: این رژیم، هرکاری برای خرد کردن دموکراسی انجام می دهد و زنان را شهروندان طبقه سوم می داند.</p>
      <p>این داوطلب ریاست جمهوری آمریکا درباره سیاست خارجی کاخ سفید اظهار کرد: ما باید تحت رهبری آمریکا، عربستان سعودی و ایران در یک اتاق گرد هم آوریم؛ همین اقدام را باید برای اسرائیل و فلسطین انجام دهیم.</p>
      <p>سندرز تاکید کرد: من طرفدار اسرائیل هستم اما همزمان باید طرفدار مردم فلسطین هم باشیم. ما باید به کرامت و شایستگی آنها احترام بگذاریم. آنچه که اکنون در غزه می گذرد، نزدیک به 70 درصد مردم در شرایط ناپایداری هستند.</p>
      <p>وی تصریح کرد: ما باید همراه با متحدانمان در سراسر جهان در همکاری با سازمان ملل متحد و نه تداوم حمایت از دیکتاتوری، بازاندیشی کنیم.</p>
      <p>در مناظره شامگاه چهارشنبه به وقت محلی، جو بایدن، برنی سندرز، الیزابت وارن، کوری بوکر، امی کلوباچر، پته بوتیجیج، تولسی گابارد، تیم استیر، یانگ و کاملا هریس حضور داشتند.</p>
    </article>
  </body>
</html>