<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/navkolo-golosuvannya-za-proekti-gromadskogo-byudzhetu-kremenchuka-vibuhnuv-skandal"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T12:15:00+00:00"/>
    <meta property="og:title" content="Навколо голосування за проекти Громадського бюджету Кременчука вибухнув скандал"/>
    <meta property="og:description" content="Депутат міськради Денис Терещенко ініціював перевірку діяльності контакт-центру на Ревівці."/>
  </head>
  <body>
    <article>
      <h1>Навколо голосування за проекти Громадського бюджету Кременчука вибухнув скандал</h1>
      <address>
        <time datetime="2019-11-21T12:15:00+00:00">21 Nov 2019, 12:15</time>
      </address>
      <p>
        <b>Депутат міськради Денис Терещенко ініціював перевірку діяльності контакт-центру на Ревівці.</b>
      </p>
      <p>У загальній групі авторів «Громадського бюджету-2019», що стартував 12.11.2019 року, вже почались непорозуміння серед учасників-авторів проектів щодо «накручування» голосів та імовірного підкупу кременчужан, а дехто взагалі вказує, що за голос відданий за проект, можна отримати непогану оцінку в школі, але потрібно надати докази зробленого.</p>
      <p>Так, сьогодні з ранку написала автор проекту №86 Алла Жмеренецька.</p>
      <blockquote><i>«Добрий ранок. Я автор проекту 86. Щоб уникнути розмов та пересудів прошу, навіть вимагаю - перевірки контакт центрів на # 13 Районі. Ми відкриті для всіх і кожного»,</i> - йшлося у повідомленні.</blockquote>
      <p>Дописувачі групи почали жваво обговорювати різкий старт в кількості голосів проєктів у районі. Ось що пишуть автори проєктів:</p>
      <p>Юлія:<i> «Задля запобігання подальших звинувачень та коментарів щодо проектів мікрорайону Ревівка автори проектів Ревівки просять проведення термінової перевірки голосування на контакт-центрі мікрорайону 13 за адресою: вул. Юрія Кондратюка, буд. 18. Денис Терещенко підтримує таку ініціативу».</i></p>
      <p>Наталія: <i>«Доброго дня. Я автор проекту по зупинкам на Ревівці і мені неприємно читати всякі ваші домисли. У нас на Ревівці жителі дружні і хочуть, щоб все у нас було, тому і голосують активно. Я прошу зробити сьогодні перевірку: чи є порушення у нас на контакт-центрі. А ви краще йдіть і умовляйте своїх жителів району, ніж звинувачувати інших».</i></p>
      <p>Депутат міськради Денис Терещенко вимагає від влади здійснити перевірку діяльності контакт-центру на Ревівці, а поки <i>«</i>Кременчуцька газета<i>»</i> буде слідкувати за перебігом подій, можливих фальсифікації під час голосування, що обурюють авторів проектів міста Кременчука.</p>
      <p>Нагадаємо, <a href="https://kg.ua/news/gromadskiy-byudzhet-v-kremenchuci-yaki-proekti-dopustili-do-golosuvannya"><b>Громадський</b> <b>бюджет</b> <b>у Кременчуці: які проекти не допустили до голосування (Доповнюється)</b></a><b>.</b></p>
      <p><a href="https://kg.ua/news/kremenchuzhani-za-proekti-gromadskogo-byudzhetu-2020-zmozhut-golosuvati-vzhe-z-12-listopada">Кременчужани за проекти «<b>Громадського</b> <b>бюджету</b> <b>- 2020» зможуть голосувати вже з 12 листопада</b></a>.</p>
      <p> </p>
      <p> </p>
      <p>Клим Соколов</p>
    </article>
  </body>
</html>