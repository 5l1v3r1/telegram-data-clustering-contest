<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1069780/galaxy-s11-ekran-120-hz-specyfikacja/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-21T12:30:13+00:00"/>
    <meta property="og:title" content="Jest dowód na to, że Galaxy S11 ma otrzymać genialny ekran. Samsung przegania rywali"/>
    <meta property="og:description" content="Według najnowszych doniesień Samsung Galaxy S11 ma wielką szansę zadebiutować z wyświetlaczem OLED odświeżanym w 120 Hz, co pozwoli Samsungowi nie tylko dogonić, ale nawet przegonić konkurentów. Nowy ekran to wielka szansa dla superflagowca z Korei."/>
  </head>
  <body>
    <article>
      <h1>Jest dowód na to, że Galaxy S11 ma otrzymać genialny ekran. Samsung przegania rywali</h1>
      <address><time datetime="2019-11-21T12:30:13+00:00">21 Nov 2019, 12:30</time> by <a rel="author" href="https://www.gsmmaniak.pl/author/dawidb/" target="_blank">Dawid Bonkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/08/Galaxy-s10-2-e1574338128358.jpg"/>
      </figure>
      <p>Według najnowszych doniesień Samsung Galaxy S11 ma wielką szansę zadebiutować z wyświetlaczem OLED odświeżanym w 120 Hz, co pozwoli Samsungowi nie tylko dogonić, ale nawet przegonić konkurentów. Nowy ekran to wielka szansa dla superflagowca z Korei.</p>
      <p>Sztandarowe smartfony Samsunga to urządzenia nie tylko szalenie eleganckie i dobrze wykonane, ale także niemal kompletne do wszelkiej pracy i rozrywki. W zasadzie jedynym, czego brakuje flagowcom koreańskiego giganta, jest <b>szybsze odświeżanie obrazu</b>, które rozpowszechnia na przykład OnePlus.</p>
      <p>Galaxy Note 10 matrycy tego typu nie otrzymał, na co narzekało wielu maniaKów – porównując płynność animacji sztandarowego modelu Samsunga z telefonem oferującym ekran 90 Hz, przekonamy się, że <b>szybsze odświeżanie wyświetlacza to przyszłość</b>, a powrót do klasycznej matrycy 60 Hz może się okazać bolesne dla oczu.</p>
      <h3>Dobre wiadomości dla Galaxy S11</h3>
      <p>Z najnowszych informacji wynika, że Samsung zrozumiał rynkowe oczekiwania klientów, ponieważ <b>na pokładzie Galaxy S11 ma się znaleźć ekran z szybszym odświeżaniem obrazu.</b> W kodzie źródłowym interfejsu One UI 2.0 Beta wykryto bowiem zapis mówiący o częstotliwości nawet 120 Hz, którą oferują przeważnie tylko gamingowe smartfony.</p>
      <figure>
        <iframe data-src="https://twitter.com/UniverseIce/status/1197180966369812480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nie jest wprost powiedziane, iż odświeżanie 120 Hz trafi do Galaxy S11, ale sytuacja wydaje się oczywista – nakładka One UI 2.0 znajdzie się na pokładzie urządzenia, dlatego jeżeli Samsung nie usunie opcji zwiększenia odświeżania do 120 Hz, flagowiec będzie mógł wyświetlać płynniejszy obraz.</p>
      <p>Odświeżanie w 120 Hz to prawdziwy <i>game changer, </i>chociaż ma swoją istotną, gorszą stronę. Jest nim <b>zwiększone zużycie energii</b>, której jak wiadomo, Samsung zazwyczaj nie oferuje zbyt wiele. Częstotliwość 120 Hz będzie wymagała ogromnych pokładów miliamperogodzin z baterii, dlatego użytkownik otrzyma wybór przełączania się pomiędzy standardowym odświeżaniem 60 Hz i szybszym 120 Hz.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/08/galaxy-note10_design_display-view-e1574079886810-500x333.jpg"/>
      </figure>
      <p>Co jeszcze wiemy o ekranie Galaxy S11? Według leakstera Evana Blassa przekątna wyświetlacza <i>zwykłego </i>Galaxy S11 ma wynosić <b>aż 6,7-cala</b>, czyli znacznie więcej od poprzednika – fani małych ekranów nie będą zadowoleni, ale z drugiej strony większa matryca pozwoli rozwinąć skrzydła szybszemu odświeżaniu.</p>
      <p>Na środku wyświetlacza ma się znaleźć pojedyncza dziurka na aparat do selfie. Średnica otworu nie będzie dłuższa od średnicy dziurki w Galaxy Note 10.</p>
      <h3>
        <a href="https://www.gsmmaniak.pl/1068490/samsung-galaxy-s11-nowosci-specyfikacja-nagrywanie-8k/">Polecamy:</a>
      </h3>
      <related>
        <a href="https://www.gsmmaniak.pl/1068490/samsung-galaxy-s11-nowosci-specyfikacja-nagrywanie-8k/"/>
      </related>
      <p>
        <i>
          <a href="https://twitter.com/UniverseIce/status/1197180966369812480">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069994/samsung-galaxy-a71-rendery/"/>
        <a href="https://www.gsmmaniak.pl/1069910/galaxy-s10-lite-premiera-grudzien/"/>
        <a href="https://www.gsmmaniak.pl/1069898/rewolucji-nie-bedzie-galaxy-s2-bez-bezprzewodowego-ladowania/"/>
        <a href="https://www.gsmmaniak.pl/1069168/jaki-aparat-bedzie-mial-samsung-galaxy-s10-lite/"/>
      </related>
    </article>
  </body>
</html>