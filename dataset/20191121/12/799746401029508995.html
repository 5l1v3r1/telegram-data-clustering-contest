<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103328/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T12:47:18+00:00"/>
    <meta property="og:title" content="Греція закликала Туреччину припинити шантаж Європи мігрантами"/>
    <meta property="og:description" content="Греція закликала Туреччину повністю виконувати угоду між Брюсселем і Анкарою про стримування міграції та припинити використовувати біженців і мігрантів для тиску на Європейський Союз і Грецію для отримання додаткових поступок."/>
  </head>
  <body>
    <article>
      <h1>Греція закликала Туреччину припинити шантаж Європи мігрантами</h1>
      <address>
        <time datetime="2019-11-21T12:47:18+00:00">21 Nov 2019, 12:47</time>
      </address>
      <p>Греція закликала Туреччину повністю виконувати угоду між Брюсселем і Анкарою про стримування міграції та припинити використовувати біженців і мігрантів для тиску на Європейський Союз і Грецію для отримання додаткових поступок.</p>
      <p>Про це заявили в МЗС Греції у четвер, повідомляє "Європейська правда" з посиланням на <a href="http://www.ekathimerini.com/">Ekathimerini.</a></p>
      <p>"Як демократична країна, заснована на верховенстві права, Греція не приймає уроків ні від кого", - заявив представник міністерства Александрос Генніматас.</p>
      <p>Генніматас відповів на заяву турецького МЗС, в якій розкритиковано прем'єр-міністра Греції Киріакоса Міцотакіса.</p>
      <p>"Порівняно з міграційною кризою 2015 року, коли 850 тисяч нелегальних мігрантів досягли Європи, нинішній рівень перетинів кордону скоротився на 94 відсотки, завдяки заходам, вжитим Туреччиною", - сказав представник турецького міністерства Хамі Аксой.</p>
      <p>Раніше турецькі високопосадовці, зокрема, президент Туреччини Реджеп Таїп Ердоган неодноразово погрожували відкрити двері для мігрантів в Європу, якщо з боку ЄС не буде більше допомоги.</p>
    </article>
  </body>
</html>