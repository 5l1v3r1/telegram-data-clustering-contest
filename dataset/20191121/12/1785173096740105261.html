<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/trei-eleve-de-la-un-liceu-din-prahova-duse-la-spital-dupa-ce-s-au-simtit-rau-din-cauza-unui-miros-intepator-simtit-in-baie-cineva-ar-fi-pulverizat-spray-iritant-lacrimogen-1922400021202019111219176453"/>
    <meta property="og:site_name" content="News.ro"/>
    <meta property="article:published_time" content="2019-11-21T12:00:20+00:00"/>
    <meta property="og:title" content="Trei eleve de la un liceu din Prahova, duse la spital după ce s-au simţit rău din cauza unui miros înţepător simţit în baie; cineva ar fi pulverizat spray iritant lacrimogen"/>
    <meta property="og:description" content="Trei eleve ale unui liceu din Prahova au fost duse la spital, joi, după ce s-au simţit rău din cauza unui miros înţepător care s-a simţit în baia unităţii şcolare. Autorităţile suspectează că o persoană a pulverizat în baia şcolii spray iritant lacrimogen."/>
  </head>
  <body>
    <article>
      <h1>Trei eleve de la un liceu din Prahova, duse la spital după ce s-au simţit rău din cauza unui miros înţepător simţit în baie; cineva ar fi pulverizat spray iritant lacrimogen</h1>
      <address><time datetime="2019-11-21T12:00:20+00:00">21 Nov 2019, 12:00</time> by <a rel="author">Departamentul Corespondenti</a></address>
      <p>
        <b>Trei eleve ale unui liceu din Prahova au fost duse la spital, joi, după ce s-au simţit rău din cauza unui miros înţepător care s-a simţit în baia unităţii şcolare. Autorităţile suspectează că o persoană a pulverizat în baia şcolii spray iritant lacrimogen.</b>
      </p>
      <p>Potrivit reprezentanţilor Inspectoratului pentru Situaţii de Urgenţă (ISU( Prahova, echipaje medicale au intervenit, joi, la Liceul Tehnologic din localitatea Bălţeşti, unde trei eleve, două în vârstă de 16 ani şi una de 17 ani, au acuzat stări de rău din cauza unui miros iritat în baia unităţii şcolare.</p>
      <p>Cele trei eleve prezentau tuse şi au făcut atacuri de panică. Ele erau singure din toaleta şcolii în momentul în care li s-a făcut rău. Toate vor fi duse la Spitalul de Pediatrie din Ploieşti.</p>
      <p>Autorităţile suspectează că o persoană a pulverizat în baia şcolii spray iritant lacrimogen.</p>
      <p>Purtătorul de cuvânt al ISU Prahova, Raluca Vasiloae, a declarat că nu a fost nevoie de evacuarea altor elevi pentru că mirosul înţepător nu s-a simţit şi în alte spaţii ale liceului.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>