<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/domien-verschuuren-schrijft-boek-met-makers-podcast/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T12:51:13+00:00"/>
    <meta property="og:title" content="Domien Verschuuren schrijft boek met makers podcast"/>
    <meta property="og:description" content="Domien Verschuuren, Chris Bergström en Bas Louissen werken samen aan een boek gebaseerd op hun Man man man, de podcast. &quot;We gaan een boek schrijven!! Echt gedrukt en alles. Volgend najaar moet (en zal) het in de winkels liggen&quot;, jubelt Domien op Instagram."/>
  </head>
  <body>
    <article>
      <h1>Domien Verschuuren schrijft boek met makers podcast</h1>
      <address><time datetime="2019-11-21T12:51:13+00:00">21 Nov 2019, 12:51</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Domien Verschuuren, Chris Bergström en Bas Louissen werken samen aan een boek gebaseerd op hun Man man man, de podcast. “We gaan een boek schrijven!! Echt gedrukt en alles. Volgend najaar moet (en zal) het in de winkels liggen”, jubelt Domien op Instagram.</p>
      <p>De NPO 3FM-dj heeft zin in het schrijfproces. “Ik heb enorm veel zin om met deze twee analfabeten een literair meesterwerk af te leveren.” Chris kijkt er ook naar uit. “De laatste keer dat ik een boek gebruikte was omdat het wc-papier op was. Nu gaan wij zelf een boek schrijven! Man Man Man het Boek. Zo’n slecht idee, maar zo leuk!”</p>
      <p>De mannen kondigden eerder ook al een theatertournee voor volgend jaar aan. Net als in de podcast gaan Domien, Chris en Bas hierin op zoek naar hun mannelijkheid. Hun verhalen worden 350.000 keer per maand beluisterd. In augustus tikte de podcast de magische grens van 1 miljoen downloads aan, inmiddels zijn dat er al bijna 2 miljoen.</p>
      <p>BuzzE</p>
    </article>
  </body>
</html>