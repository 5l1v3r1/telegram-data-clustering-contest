<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3361433/projekat-skola-kao-nacrtana-za-vas-u-ekonomskoj-skoli-stana-milanovic-u-sapcu"/>
    <meta property="og:site_name" content="kurir.rs"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="PROJEKAT „ŠKOLA KAO NACRTANA ZA VAS“ U EKONOMSKOJ ŠKOLI STANA MILANOVIĆ U ŠAPCU"/>
    <meta property="og:description" content="U prisustvu predstavnika Eurobanke, Ministarstva prosvete, nauke i tehnološkog razvoja, kao i direktora, nastavnika i učenika, u Ekonomskoj školi Stana Milanović u Šapcu 19. novembra otvorena je nova elektronsko-jezička laboratorija, dok je školska biblioteka ..."/>
  </head>
  <body>
    <article>
      <h1>PROJEKAT „ŠKOLA KAO NACRTANA ZA VAS“ U EKONOMSKOJ ŠKOLI STANA MILANOVIĆ U ŠAPCU</h1>
      <address>
        <time datetime="2019-11-21T12:00:00+00:00">21 Nov 2019, 12:00</time>
      </address>
      <p>U prisustvu predstavnika Eurobanke, Ministarstva prosvete, nauke i tehnološkog razvoja, kao i direktora, nastavnika i učenika, u Ekonomskoj školi „Stana Milanović“ u Šapcu 19. novembra otvorena je nova elektronsko-jezička laboratorija, dok je školska biblioteka opremljena lap topovima koji omogućavaju đacima da knjige čitaju i u elektronskom formatu. Najsavremenija oprema za učenje stranih jezika, ukupne vrednosti više od 1 milion dinara, obezbeđena je sredstvima prikupljenim humanitarnom Mastercard kreditnom karticom „Eurobank Veliko srce“, u okviru projekta „Škola kao nacrtana za Vas“.</p>
      <p>„Od svog osnivanja u Srbiji 2003.g., Eurobanka kombinuje strategiju dinamičnog i uspešnog rasta sa doprinosom zajednici u kojoj posluje, kroz brojne projekte i inicijative. Zadovoljstvo mi je što smo prošle godine pokrenuli prvi samostalni projekat pod nazivom „Škola kao nacrtana za Vas“, koji je podržalo Ministarstvo prosvete, nauke i tehnološkog razvoja, kao i Gradski sekretarijat za obrazovanje i dečiju zaštitu. Učenici Prve ekonomske škole u Beogradu su u junu mesecu dobili moderno opremljen kabinet za statistiku i računovodstvo, a sada smo u Šapcu zvanično otvorili savremenu elektronsko -jezičku laboratoriju, koja će biti na raspolaganju svim učenicima Ekonomske škole „Stana Milanović“. Posebnu zahvalnost dugujemo našim klijentima, korisnicima humanitarne Mastercard kreditne kartice „Eurobank Veliko srce“ koji su prepoznali važnost ovog projekta i redovnim korišćenjem kartice doprineli njegovoj realizaciji.“ izjavila je Slavica Pavlović, predsednik izvršnog odbora Eurobanke na konferenciji za medije koja je održana tim povodom.</p>
      <figure>
        <img src="https://www.kurir.rs/data/images/2019/11/20/14/2058407_dsc-1431_ff.jpg?ver=1574256617"/>
        <figcaption>
          <cite>foto: Promo</cite>
        </figcaption>
      </figure>
      <p>“Eurobanka je vrednovala kvalitet projekta kao i agilnost škole, zadovoljila potrebe učenika i pokazala ozbiljnu društvenu odgovornost. Svi oni koji ulažu u kvalitet obrazovanja u Srbiji biće naši dragi partneri i uvek podržani od strane Ministarstva prosvete, nauke i tehnološkog razvoja. Mislim da je ovo suštinsko ulaganje u budućnost Srbije“, rekao je Dr. Aleksandar Pajić, Pomoćnik Ministra prosvete, nauke i tehnološkog razvoja.</p>
      <p>Da se projekat „Škola kao nacrtana za vas“ ne temelji samo na opremanju učionica i kabineta, te donacijama neophodne opreme govori i činjenica da učenici ekonomskih škola, imaju mogućnost da svoja znanja o bankarstvu prošire kroz predavanja zaposlenih u Eurobank.</p>
      <p>Eurobank posebnu zahvalnost duguje svojim klijentima, korisnicima humanitarne Mastercard kreditne kartice „Eurobank Veliko srce“ koji su prepoznali važnost ovog projekta i značajno doprineli njegovoj realizaciji i uspešnosti.</p>
      <p>
        <i>Promo tekst</i>
      </p>
    </article>
  </body>
</html>