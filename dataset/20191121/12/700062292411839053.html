<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714578-lamia-10chronos-xafrise-anhmporh-hlikiomenh-poy-toy-edine-chartziliki.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T12:58:00+00:00"/>
    <meta property="og:title" content="Λαμία: 10χρονος ξάφρισε ανήμπορη ηλικιωμένη που του έδινε χαρτζιλίκι!"/>
    <meta property="og:description" content="Η αχαριστία σε όλο της το μεγαλείο! Δυο νεαροί Ρομά, ένας 18χρονος και ένας μόλις... 10 χρόνων, δεν δίστασαν να ξαφρίσουν την ηλικιωμένη που τους"/>
  </head>
  <body>
    <article>
      <h1>Λαμία: 10χρονος ξάφρισε ανήμπορη ηλικιωμένη που του έδινε χαρτζιλίκι!</h1>
      <address>
        <time datetime="2019-11-21T12:58:00+00:00">21 Nov 2019, 12:58</time>
      </address>
      <p>Η αχαριστία σε όλο της το μεγαλείο! Δυο νεαροί Ρομά, ένας 18χρονος και ένας μόλις... 10 χρόνων, δεν δίστασαν να ξαφρίσουν την ηλικιωμένη που τους έδινε συχνά χρήματα για να πάρουν φαγητό, χωρίς να σεβαστούν ούτε την ηλικία της ούτε τα κινητικά προβλήματα που την αναγκάζουν να κινείται με «πι».<br/><br/>Ο 10χρονος μαζί με τον 18χρονο πλησίασαν την ανήμπορη 86χρονη την στιγμή που έμπαινε σε ένα σούπερ μάρκετ στο κέντρο της Λαμίας και άρπαξαν από την τσέπη της ένα χαρτονόμισμα των 50 ευρώ.</p>
      <p>Η ηλικιωμένη ειδοποίησε αστυνομικούς της Ομάδας ΔΙ.ΑΣ., οι οποίοι κατάφεραν να εντοπίσουν πολύ γρήγορα τους δύο δράστες και να βρουν πάνω τους συνέλαβαν 45 ευρώ, τα οποία επέστρεψαν στην 86χρονη.<br/>Στην Ασφάλεια, όπου προσήχθησαν οι δράστες, προέκυψε ότι ο 18χρονος είχε διαπράξει σωρεία κλοπών τις τελευταίες ημέρες και σχηματίστηκε σε βάρος του δικογραφία με την οποία οδηγήθηκε στον εισαγγελέα Πρωτοδικών Λαμίας και από εκεί στον ανακριτή, από τον οποίο πήρε προθεσμία για να απολογηθεί.</p>
      <p>Ο 10χρονος συνεργός του αφέθηκε ελεύθερος λόγω της μικρής του ηλικίας, αλλά οι γονείς του κατηγορούνται για πλημμελή εποπτεία ανηλίκου</p>
    </article>
  </body>
</html>