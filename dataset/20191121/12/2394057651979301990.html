<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/kolejna-gra-valve-z-aktualizacja-po-latach-portal-2.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T12:49:00+00:00"/>
    <meta property="og:title" content="Kolejna gra Valve z aktualizacją po latach – Portal 2"/>
    <meta property="og:description" content="Dzięki uruchomionej przez Valve usłudze Remote Play Together gracze mogą bawić się wspólnie ze znajomymi, którzy nie posiadają gry."/>
  </head>
  <body>
    <article>
      <h1>Kolejna gra Valve z aktualizacją po latach – Portal 2</h1>
      <h2>Dzięki uruchomionej przez Valve usłudze Remote Play Together gracze mogą bawić się wspólnie ze znajomymi, którzy nie posiadają gry.</h2>
      <address><time datetime="2019-11-21T12:49:00+00:00">21 Nov 2019, 12:49</time> by <a rel="author">LM</a></address>
      <figure>
        <img src="https://img6.gram.pl/qtrh20191121125018309alab.jpg"/>
      </figure>
      <p>Jeszcze dziś Valve zamierza oficjalnie zaprezentować nam swoją najnowszą produkcję – opracowaną z myślą o technologii VR grę <a href="https://www.gram.pl/news/2019/11/19/half-life-alyx-potwierdzone-przez-valve-oficjalna-prezentacja-juz-w-czwartek.shtml">Half-Life: Alyx</a>. <b>Tymczasem kolejny z dostępnych już na rynku od lat tytułów otrzymał nową paczkę poprawek</b>. Ostatnie działania amerykańskiej ekipy sugerują, że albo Valve ma jakiś ciekawy plan, albo jej pracownicy raczej nie mają teraz na głowie zbyt wielu obowiązków. Oczywiście to miłe, że twórcy nie porzucili swoich gier i wciąż aktualizują je nawet kilkanaście lat od rynkowego debiutu, ale, szczerze mówiąc, nikt po nich tego nie oczekiwał. Wracając do tematu – <b>Portal 2 otrzymało nową paczkę poprawek, które koncentrują się przede wszystkim na lokalnej kooperacji.</b><br/><br/>Dzięki nowej łatce gracze bez żadnych dodatkowych zabiegów będą mogli swobodnie wspólnie się bawić, nawet gdy jeden z nich korzysta z kontrolera, a drugi z klawiatury i myszy. Przy okazji Valve przygotowało nieco poprawek we wsparciu kontrolera, a także wrzuciło lokalną kooperację dla map przygotowanych przez społeczność. Co ciekawe, dzięki najnowszej funkcji Steam – <a href="https://www.gram.pl/news/2019/10/22/funkcja-remote-play-together-dostepna-w-ramach-otwartej-bety-na-steam.shtml">Remote Play Together</a> – posiadacze gry mogą grać w kooperacji na podzielonym ekranie ze znajomymi, którzy nie mają nawet własnej kopii Portal 2.<br/><br/><b>Portal 2</b> ukazało się w kwietniu 2011 roku na <b>PC, PlayStation 3 i Xboksie 360</b>.</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>