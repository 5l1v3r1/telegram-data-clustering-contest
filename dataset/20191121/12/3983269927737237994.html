<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/fiscalia-estudia-impugnar-que-sinvestigui-periodistes-pel-sumari-dels-cdr/noticia/2964990/"/>
    <meta property="og:site_name" content="CCMA"/>
    <meta property="article:published_time" content="2019-11-21T12:19:00+00:00"/>
    <meta property="og:title" content="La Fiscalia estudia impugnar que s'investigui periodistes pel sumari dels CDR"/>
    <meta property="og:description" content="La fiscal general de l'Estat, Maria José Segarra, assegura que actuarà &quot;des de l'òptica de la defensa al dret a transmetre informació i opinió veraç&quot;"/>
  </head>
  <body>
    <article>
      <h1>La Fiscalia estudia impugnar que s'investigui periodistes pel sumari dels CDR</h1>
      <h2>La fiscal general de l'Estat, Maria José Segarra, assegura que actuarà "des de l'òptica de la defensa al dret a transmetre informació i opinió veraç"</h2>
      <address><time datetime="2019-11-21T12:19:00+00:00">21 Nov 2019, 12:19</time> by <a rel="author">Redacció 324</a></address>
      <figure>
        <img src="https://statics.ccma.cat/multimedia/jpg/1/3/1574339496331.jpg"/>
        <figcaption>Maria José Segarra, fiscal general de l'Estat (EFE Enric Fontcuberta)</figcaption>
      </figure>
      <p>La fiscal general de l'Estat,<b> Maria José Segarra, </b>ha anunciat que s'està estudiant la <b>impugnació de la investigació oberta a 12 periodistes</b>, de 8 mitjans de comunicació, per les filtracions sobre el cas dels CDR detinguts en l'<b>operació Judes</b> quan estava <b>sota secret de sumari</b>. Ho ha dit durant una visita que ha fet aquest dijous a la Ciutat de la Justícia a Barcelona.</p>
      <blockquote>"Tinguin clar que, la Fiscalia, des de la perspectiva, de l'<b>òptica de la defensa del dret a la llibertat de transmetre informació i opinió veraç,</b> analitzarà aquesta incoació i les decisions que s'han adoptat per citar com a investigats a determinats mitjans, i <b>estem estudiant la possibilitat d'impugnar aquesta resolució</b>."</blockquote>
      <p>La investigació als periodistes es va iniciar amb la petició de les defenses dels detinguts en l'<a href="https://www.ccma.cat/324/operacio-judes/tema/opjudes/">operació Judes</a> d'obrir una causa separada per esbrinar les filtracions de les interlocutòries de presó i l'adopció de mesures cautelars.</p>
    </article>
  </body>
</html>