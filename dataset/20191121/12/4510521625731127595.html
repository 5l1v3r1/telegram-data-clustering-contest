<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/economie/afaceri/problemele-avioanelor-boeing-737-vor-inspectate-tarom-1_5dd685255163ec42714154c8/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T12:44:12+00:00"/>
    <meta property="og:title" content="Problemele avioanelor Boeing 737 vor fi inspectate şi de Tarom"/>
    <meta property="og:description" content="Tarom va face verificări asupra avioanelor sale de tip Boeing 737, anunţând şi perioada în care acestea vor fi realizate, precum şi numărul de aterizări de care este nevoie pentru demararea procedurilor."/>
  </head>
  <body>
    <article>
      <h1>Problemele avioanelor Boeing 737 vor fi inspectate şi de Tarom</h1>
      <address><time datetime="2019-11-21T12:44:12+00:00">21 Nov 2019, 12:44</time> by <a rel="author">Afrodita Cicovschi</a></address>
      <h4>Tarom va face verificări asupra avioanelor sale de tip Boeing 737, anunţând şi perioada în care acestea vor fi realizate, precum şi numărul de aterizări de care este nevoie pentru demararea procedurilor.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/economie/stiri-economice/black-friday-tarom-reduceri-compania-1_5dca7f1c5163ec4271edd2ea/index.html"/>
        <a href="https://adevarul.ro/economie/stiri-economice/noul-ministru-transporturilor-s-a-intamplat-tarom-depaseste-imaginatie-nu-exista-institutie-nu-control-atr-uri-contract-1_5dc2ef345163ec4271bfecef/index.html"/>
        <a href="https://adevarul.ro/economie/stiri-economice/orban-situatiicritice-mai-multe-companii-stat-exista-riscul-romatsa-nu-mai-functioneze-1_5dc2e5ea5163ec4271bfaea2/index.html"/>
      </related>
      <p>Declaraţiile au fost făcute pentru Mediafax de Radu Dragomir, şeful diviziei de mentenanţă şi inginerie a companiei Tarom.</p>
      <p>Potrivit acestuia Tarom va inspecta avioanele Boeing 737-700 în mai 2020, înainte de acumularea a 1.000 de aterizări, adică prin lunile aprilie/mai anul viitor,  iar pentru aeronavele Boeing 737-800 inspecţiile vor fi realizate peste 7 - 10 ani.</p>
      <p>Verificarile sunt necesare în contextul în care mai multe companii aeriene, printre care Qantas, Ryanair, Korean Air sau Southwest au reţinut la sol mai multe avioane Boeing 737, diferite modele, după ce au fost descoperite fisuri ale unui element de construcţie care leagă aripile de fuselaj. </p>
      <p>Boeing spune că din 1.000 de aparate din acest model care au fost verificate, la 50 au fost descoperite astfel de fisuri. Autorităţile aeronautice internaţionale au recomandat companiilor aeriene să verifice avioanele mai multe variante ale aparatului de zbor Boeing 737 care au acumulat un anumit număr de aterizări şi decolări. </p>
      <p>Tarom deţine în flota sa patru aeronave Boeing 737-700, patru aeronave Boeing 737-300 şi două aeronave Boeing 737-800 NG.</p>
      <hr/>
    </article>
  </body>
</html>