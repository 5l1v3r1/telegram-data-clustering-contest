<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/diyanet-personeli/muftu-huseyin-gun-veda-etti-h543862.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T12:50:06+00:00"/>
    <meta property="og:title" content="Müftü Hüseyin Gün Veda Etti"/>
    <meta property="og:description" content="İstanbul Bahçelievler İlçe Müftülüğü ‘ne atanan Çukurova Müftüsü Hüseyin Gün için ilçede veda yemeği düzenlendi. Çukurova Müftülüğü tarafından bir otelde verilen veda yemeğine Çukurova Kaymakamı Osman Sarı, İl Müftüsü Hasan Çınar, İl Müftü Yardımcıları, İlçe Müftüleri, Kamu Kurum Müdürleri, Sivil Toplum Kuruluşları Ve Hayır Severler katıldı."/>
  </head>
  <body>
    <article>
      <h1>Müftü Hüseyin Gün Veda Etti</h1>
      <address><time datetime="2019-11-21T12:50:06+00:00">21 Nov 2019, 12:50</time> by <a rel="author">KamuAjans</a></address>
      <p>
        <b>İstanbul Bahçelievler İlçe Müftülüğü ‘ne atanan Çukurova Müftüsü Hüseyin Gün için ilçede veda yemeği düzenlendi. Çukurova Müftülüğü tarafından bir otelde verilen veda yemeğine Çukurova Kaymakamı Osman Sarı, İl Müftüsü Hasan Çınar, İl Müftü Yardımcıları, İlçe Müftüleri, Kamu Kurum Müdürleri, Sivil Toplum Kuruluşları Ve Hayır Severler katıldı.</b>
      </p>
      <p>Programda konuşan Çukurova Kaymakamı Osman Sarı, yeni görev yerinde başarı dileklerinde bulunarak, “İnşallah orada da hayırlı hizmetler görmesini temenni ediyorum. Kendisinden oldukça memnunduk. Her konuda elimizden geldiğince destek verdik ve birlikte güzel hizmetler yaptık. Çukurova’da güzel hizmetlere vesile olduğu için kendisine bütün Çukurovalılar adına çok teşekkür ediyorum. Yeni görev yerinde başarılarının devamını diliyorum" dedi.</p>
      <p>Adana İl Müftüsü Hasan Çınar, “Müftü Hüseyin Gün'e bugüne kadar yaptığı hizmetler için teşekkür ediyorum.Yeni görevlerinizde sağlıklı, huzurlu ve güzel günler geçirmenizi Cenab-ı Hak’tan niyaz ederim.” dedi</p>
      <p>Duygulu anlar yaşayan Müftü Hüseyin Gün ise, zamanın çok çabuk geçtiğini belirterek, "Burada gururla anlatabileceğim beş yıldan fazla zamanım oldu. Bu şirin ilçede çok güzel günlerimiz oldu. Ben nereye gidersem gideyim aklımda hep Çukurova ve Adana halkının sevgisi olacaktır. Çok değerli Çukurova halkı, hepinize hakkımı helal ediyorum, sizler de hakkınızı helal edin" diye konuştu.</p>
      <p>Konuşmaların ardından, Hüseyin Gün’e Çukurova kaymakamı Osman Sarı ve İl müftüsü Hasan Çınar tarafından çeşitli hediyeler takdim edildi ve kapıda uğurlandı.</p>
    </article>
  </body>
</html>