<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/economia/2019/11/21/gruppo-psc-aggiudica-appalti-enel-per-mln-spagna-italia_cH7BoMgUHWwyVEvEu2uh8N.html"/>
    <meta property="og:site_name" content="Adnkronos"/>
    <meta property="article:published_time" content="2019-11-21T12:03:00+00:00"/>
    <meta property="og:title" content="Gruppo Psc si aggiudica 3 appalti da Enel per 65 mln in Spagna e Italia"/>
    <meta property="og:description" content="Il gruppo Psc, leader internazionale negli impianti tecnologici, si è aggiudicato tre appalti Enel del valore complessivo di 65 milioni di euro per la realizzazione di lavori in Spagna e Italia. Il gruppo presieduto da Umberto Pesce ha vinto in Spagna due appalti per Endesa (società del gruppo Enel) per un valore contrattuale di circa 25 milioni di euro e in Italia, un appalto Enel di ulteriori 40 milioni nella zona est della Lombardia. Con i lotti spagnoli di Aragon North, Lanzarote e Fuerte Ventura (Isole Canarie) Psc si impegna a realizzare, per i prossimi tre anni, lavori su linee elettriche aeree e interrate Mt/Bt."/>
  </head>
  <body>
    <article>
      <h1>Gruppo Psc si aggiudica 3 appalti da Enel per 65 mln in Spagna e Italia</h1>
      <address>
        <time datetime="2019-11-21T12:03:00+00:00">21 Nov 2019, 12:03</time>
      </address>
      <p>Il gruppo Psc, leader internazionale negli impianti tecnologici, si è aggiudicato tre appalti Enel del valore complessivo di 65 milioni di euro per la realizzazione di lavori in Spagna e Italia. Il gruppo presieduto da Umberto Pesce ha vinto in Spagna due appalti per Endesa (società del gruppo Enel) per un valore contrattuale di circa 25 milioni di euro e in Italia, un appalto Enel di ulteriori 40 milioni nella zona est della Lombardia. Con i lotti spagnoli di Aragon North, Lanzarote e Fuerte Ventura (Isole Canarie) Psc si impegna a realizzare, per i prossimi tre anni, lavori su linee elettriche aeree e interrate Mt/Bt.</p>
      <p>In Italia, Psc realizzerà i lavori di linee elettriche di media e bassa tensione nelle aree di Cremona e Mantova, impegnandosi con Enel per due anni, con opzione per un altro anno – nella progettazione e realizzazione delle linee Mt/Bt e Fibra Ottica, Lavori cabina primarie At e cabine secondarie Mt/Bt e installazione e manutenzione di ricariche elettriche.</p>
      <p>"Il modello di business che stiamo attuando è quello di essere al fianco di alcuni campioni nazionali (oltre Enel anche Open Fiber, Telecom, Ferrovie dello Stato, Rai, Fincantieri, Tim) e nella loro strategia di sviluppo in Italia ed all'estero. Queste ulteriori acquisizioni daranno lavoro ad oltre 600 persone tra personale diretto e dell’indotto", commenta con soddisfazione il presidente del gruppo Psc, Umberto Pesce.</p>
      <p>Ad oggi il gruppo Psc presenta un portafoglio ordini di oltre 1 miliardo di euro. Nel 2018 ha registrato una produzione di circa 200 milioni di euro, con un ebitda di 21 milioni di euro. Le previsioni per il 2019, grazie anche alle acquisizioni della potentina Cargo e della piemontese Alpitel, sono di attestarsi a 400 milioni di euro di fatturato con oltre 3000 dipendenti nel mondo.</p>
    </article>
  </body>
</html>