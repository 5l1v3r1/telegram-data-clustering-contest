<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79523_Analiza_Jak_Legia_stawiala_na_mlodziez.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-21T12:09:21+00:00"/>
    <meta property="og:title" content="Analiza: Jak Legia stawiała na młodzież"/>
    <meta property="og:description" content="Trener Aleksander Vuković coraz odważniej stawia na młodych zawodników, którzy odwdzięczają mu się dobrą grą. Czy we wcześniejszych latach, trenerzy także chętnie stawiali na młodych zawodników? Postanowiliśmy sprawdzić ilu zawodników do 21. roku życia zagrało w ostatnich dziesięciu sezonach w barwach Legii."/>
  </head>
  <body>
    <article>
      <h1>Analiza: Jak Legia stawiała na młodzież</h1>
      <address><time datetime="2019-11-21T12:09:21+00:00">21 Nov 2019, 12:09</time> by <a rel="author">Kamil Dumała</a></address>
      <p>Trener Aleksander Vuković coraz odważniej stawia na młodych zawodników, którzy odwdzięczają mu się dobrą grą. Czy we wcześniejszych latach, trenerzy także chętnie stawiali na młodych zawodników? Postanowiliśmy sprawdzić ilu zawodników do 21. roku życia zagrało w ostatnich dziesięciu sezonach w barwach Legii.</p>
      <h3>2009/2010</h3>
      <p>Zacznijmy od sezonu, kiedy ostatnie mecze w barwach „Wojskowych” rozgrywał Roger, Tomasz Jarzębowski czy chociażby ówczesny jeden z trenerów bramkarzy, czyli Jan Mucha. W omawianym sezonie Legii miała dwóch trenerów Jana Urbana oraz od 14 marca 2010 Stefana Białasa. Ilu zagrało wtedy zawodników, którzy mieli maksymalnie 21 lat? Sześciu, najstarszymi byli Adam Banasiak oraz Maciej Rybus. Natomiast najmłodszymi Ariel Borysiuk oraz Michał Żyro. <br/><br/><b>Adam Banasiak</b> rozegrał jedynie jedno spotkanie w Ekstraklasie przeciwko Wiśle Kraków, przegrane 0-3, głównie występując w Młodej Ekstraklasie, w której w 22 meczach zdobył 6 bramek. W meczu z zespołem z Krakowa pojawił się w 71. minucie gry, zmieniając Tomasza Jarzębowskiego. <br/><b>Maciej Rybus</b> - podstawowy zawodnik tamtego sezonu. Zagrał łącznie w 36 meczach (29 w Ekstraklasie, 4 w Lidze Europy oraz 3 w Pucharze Polski). Zdobył trzy bramki, dwie w Ekstraklasie przeciwko Arce Gdynia oraz Lechii Gdańsk oraz jedną w Pucharze Polski przeciwko Cracovii.<br/><b>Maciej Górski</b> - bardzo dobra forma napastnika w Młodej Ekstraklasie, gdzie w 17 meczach zdobył 9 bramek, została zauważona przez sztab pierwszego zespołu i otrzymał szansę występu w dwóch spotkaniach Ekstraklasy. Najpierw pojawił się w 72. minucie w starciu z Piastem Gliwice a następnie w 75. minucie meczu z GKS-em Bełchatów. <br/><b>Jakub Kosecki</b> - kolejny zawodnik z rocznika 1990, który również w ME zdobył 9 bramek i rozegrał 3 mecze w pierwszym zespole Legii. Dwa spotkania w Ekstraklasie, przeciwko Zagłębiu Lubin (wszedł w 80. minucie) oraz podobnie jak Adam Banasiak w meczu z Wisłą Kraków. Rozegrał także jeden mecz w Pucharze Polski wchodząc w 89. minucie przeciwko Cracovii. <br/><b>Ariel Borysiuk</b> - podobnie jak Maciej Rybus był wtedy podstawowym zawodnikiem warszawskiej Legii. Łącznie rozegranych 30 spotkań, w Ekstraklasie 23, w Lidze Europy 4 i jeden mecz mniej w Pucharze Polski. Zarobił dodatkowo pięć żółtych kartek i zdobył nawet bramkę, niestety tylko w spotkaniu ME. <br/><b>Michał Żyro</b> - najmłodszy z tego grona, zagrał w dwóch meczach (Ekstraklasa oraz PP). W lidze wszedł w 89. minucie w derbach Warszawy, które zakończyły się remisem 1-1 a w PP przeciwko Cracovii w 66. minucie gry.</p>
      <figure>
        <img src="https://legionisci.com/zdjecia/rybus_radosc3_d.jpg"/>
      </figure>
      <h3>2010/2011</h3>
      <p>To miała być nowa Legia dowodzona przez trenera Macieja Skorży, jej siłę mieli stanowić tacy gracze jak Marijan Antolović, Alejandro Cabral, Manu, Bruno Mezenga czy Felix Ogbuke. Na szczęście nie zapomniano o młodych graczach, chociaż było już ich mniej niż sezon wcześniej. Dwóch z nich było podstawowymi zawodnikami, natomiast dwaj pozostali raczej zaliczyli epizodyczne występy. <br/><br/><b>Ariel Borysiuk</b> ponownie podstawowy gracz, który wystąpił w 26 meczach Ekstraklasy i 6 PP. Na swoim koncie zapisał dwie bramki, pierwszą przeciwko Śląskowi Wrocław a drugą przeciw Arce Gdynia. <br/><b>Michał Kucharczyk</b> - debiutant. Na boisku pierwszy raz pojawił się w czwartej kolejce, a potem rozegrał 26 mecze w Ekstraklasie i 7 w Pucharze Polski. Łącznie zdobył 8 bramek (5 EKS, 3 PP), wszyscy pamiętają jego debiutanckie trafienie w Ekstraklasie przeciwko Lechowi Poznań dające zwycięstwo Legii 2-1. <br/><b>Rafał Wolski</b>, czyli kolejny zawodnik, który w tamtym sezonie debiutował w pierwszym zespole. Siedem bramek w Młodej Ekstraklasie nie zostało niezauważone i wystąpił w czterech spotkaniach ligowych oraz dwóch PP. <br/><b>Michał Żyro</b> - dla tego zawodnika był to kolejny sezon na tzw. „przetarcie” rozegrał jedynie 6 meczów w lidze i 2 w pucharze. Uzbierał łącznie 218 minut w pierwszej drużynie, dodatkowo w ME w 11 meczach zdobył trzy bramki.</p>
      <figure>
        <img src="https://legionisci.com/zdjecia/kucharczyk_gol1_d.jpg"/>
      </figure>
      <h3>2011/2012</h3>
      <p>Pamiętne mecze w eliminacjach Ligi Europy ze Spartakiem Moskwa, wyjście z grupy i minimalna porażka z Sportingiem Lizbona oraz przegrane mistrzostwo w Gdańsku, czyli sezon 2011/2012. Pożegnano kilku zawodników, a częściej stawiano na młodszych graczy, bo chociaż jeden występ w całym sezonie zaliczyło, aż ośmiu. <br/><br/><b>Ariel Borysiuk</b> ostatni raz w tym zestawieniu i tylko 25 meczów, gdyż odszedł w zimie do 1.FC Kaiserslautern. Szesnaście spotkań zaliczył w lidze, jeden w Pucharze Polski oraz dziewięć w Lidze Europy. Zdobył także jedną bramkę w wysoko wygranym meczu przeciwko Zagłębiu Lubin.<br/><b>Michał Kucharczyk</b> - podstawowy gracz, który rozegrał 35 meczów, zdobywając w nich pięć bramek. Trafił w tym pamiętnym meczu ze Spartakiem oraz z Rapidem Bukareszt, natomiast w lidze strzelał Łódzkiemu KS, Widzewowi Łódź oraz Arce Gdynia. <br/><b>Daniel Łukasik</b> - następca Ariela Borysiuka powoli wprowadzany do pierwszego zespołu. Debiut zaliczył z Bełchatowem wchodząc na boisko w 84 minucie. Zagrał jeszcze w LE przeciwko Hapoelowi Tel Awiw oraz dwa mecze w Pucharze Polski. <br/><b>Dominik Furman</b> - jego debiutancki sezon w pierwszej drużynie. Zagrał tylko 24 minuty w Pucharze Polski w wygranym meczu 3-0 z Gryfem Wejherowo. <br/><b>Rafał Wolski</b> - dla niego był to przełomowy sezon. 21 spotkań w lidze, 6 w Lidze Europy i 5 w pucharze. Łącznie zdobył 8 bramek, sześć w lidze w tym pamiętne gole z Lechią Gdańsk oraz Podbeskidziem Bielsko-Biała oraz dwie w Pucharze Polski z Rozwojem II Katowice i Widzewem Łódź. <br/><b>Bartosz Żurek</b> to kompletny debiutant w omawianym sezonie. Zagrał tylko dziewięć minut, jednocześnie debiutując w Ekstraklasie przeciwko Śląskowi Wrocław. W ME zdobył dodatkowo sześć bramek. <br/><b>Michał Efir</b> - napastnik, który seryjnie zdobywał gole w ME. Zagrał w dwóch spotkaniach ligi, debiut w przegranym meczu z Lechem Poznań, gdzie wszedł w 73. minucie, natomiast drugi mecz z Koroną Kielce. <br/><b>Michał Żyro</b> - podobnie jak w przypadku Wolskiego był to przełomowy sezon. Zaczął więcej grać i razem uzbierał 43 spotkania, w których trafiał pięciokrotnie do siatki rywali. W lidze skierował futbolówkę do bramki Widzewa, natomiast w pucharze trzykrotnie trafiał z Gryfem i w finale przeciw Ruchowi Chorzów.</p>
      <figure>
        <img src="https://legionisci.com/zdjecia/skorza_vrdoljak_wolski_d.jpg"/>
      </figure>
      <h3>2012/2013</h3>
      <p>Zmiana prezesa, zmiana trenera, czyli skrótowe opisanie tego sezonu. Nowym trenerem został powracający Jan Urban, niestety nie uchroniło to Legii w minimalnej porażce w eliminacjach z Rosenborgiem. Mistrzostwo zdobyte w świetnym stylu, z przewagą sześciu oczek nad Lechem Poznań. Młodych zawodników zagrało, aż siedmiu. <br/><br/><b>Bartosz Bereszyński</b>, czyli zawodnik powoli wprowadzany do zespołu Legii w swoim pierwszym sezonie. Wszyscy pamiętamy, jakie emocje towarzyszyły jego przyjściu z Lecha. Rozegrał 12 meczów w Ekstraklasie, łącznie przebywając na boisku 846 minut. Trafił także do pierwszej reprezentacji Polski, rozgrywając 45 minut z Liechtensteinem. <br/><b>Dominik Furman</b> w sezonie 2012/2013 był ostoją środka pola w Legii. Rozegrał dwa mecze w pierwszej reprezentacji. Natomiast w barwach „Wojskowych” w 39 spotkaniach (28 Ekstraklasa, 4 LE, 6 PP, 1 SP), zdobywając trzy bramki. Pierwszą z Podbeskidziem Bielsko-Biała, następnie piękną z Górnikiem Zabrze i ostatnią w 90. minucie w derbach z Polonią, dając zwycięstwo Legii. <br/><b>Michał Kopczyński</b> - debiutancki sezon w pierwszym zespole, po dobrej grze w ME. Debiut przeciwko Okocimskiemu KS Brzesko i od razu bramka. Zagrał także przeciwko Piastowi Gliwice w pucharze oraz z Koroną Kielce w lidze. <br/><b>Jorge Salinas</b> to pierwszy, ale nie ostatni obcokrajowiec w naszym zestawieniu. Zagrał w 16 meczach pierwszej drużyny, 13 z nich w Ekstraklasie, jeden w LE i dwa w pucharze. Zdobył jedną bramkę przeciwko Piastowi Gliwice. Głownie zasłynął swoim kokiem i nazwaniem go przez trenera Urbana samurajem. <br/><b>Aleksander Jagiełło</b>, czyli kolejny debiutant. W koszulce Legii Warszawa w pierwszym zespole pojawił się w trzech meczach Pucharu Polski, łącznie przebywając na boisku 99 minut. <br/><b>Bartosz Żurek</b> rozegrał ostatni sezon w Legii, oczywiście wrócił jeszcze w sezonie 2014/2015, ale tylko do Legii II Warszawa. Zagrał tylko w jednym spotkaniu Pucharu Polski z Okocimskim, następnie odszedł do GKS-u Bełchatów. <br/><b>Michał Żyro</b> ostatni raz w naszym zestawieniu. Nie rozegrał zbyt wiele meczów, bo tylko 17. W samej lidzie widzieliśmy go dziewięciokrotnie, w LE pięciokrotnie, w Superpucharze Polski raz i dwukrotnie w samym pucharze. Zdobył pięć bramek, dwie w PP przeciw Okocimskiego, jedną z Metalurgsem Lipawa i w lidze z Podbeskidziem oraz GKS-em Bełchatów.</p>
      <figure>
        <img src="https://legionisci.com/zdjecia2/2012/1340994644.jpg"/>
      </figure>
      <p>fot. turi / Legionisci.com</p>
      <h3>2013/2014</h3>
      <p>Porażka w IV rundzie eliminacji Ligi Mistrzów ze Steauą Bukareszt, następnie tylko trzy punkty w fazie grupowej LE i w ostatecznym rozrachunku ostatnie miejsce. Jana Urbana w grudniu 2013 roku zastąpił Henning Berg i zespół z Warszawy mógł świętować mistrzostwo Polski na koniec sezonu. Odnośnie młodych zawodników to tendencja mocno spadkowa, gdyż widzieliśmy tylko dwóch graczy.<br/><br/><b>Ondrej Duda</b> to kolejny obcokrajowiec w tym zestawieniu. Pamiętamy pierwsze mecze, kiedy marnował parę sytuacji podbramkowych. Na koniec sezonu w 12 meczach Ekstraklasy trzykrotnie wpisał się na listę strzelców. <br/><b>Patryk Mikita</b>, czyli kosmita, jak go nazwał były prezes Bogusław Leśnodorski. Wydawało się, że bramka w pierwszym debiutanckim meczu z Widzewem popchnie jego karierę do przodu jeśli chodzi o Legię. Zagrał jednak w 15 meczach i w kolejnej rundzie reprezentował barwy Widzewa Łódź.</p>
      <h3>2014/2015</h3>
      <p>Henning Berg nie bał się stawiać na młodych zawodników. Niestety Legia zdobyła tylko wicemistrzostwo w tym sezonie przegrywając jednym punktem mistrzostwo z Lechem. Berg wygrał w tym sezonie z zespołem jedynie Puchar Polski. Z tego sezonu zdecydowanie zapamiętamy także mecze z Celtikiem Glasgow w eliminacjach Ligi Mistrzów i pierwsze miejsce w fazie grupowej Ligi Europy. W porównaniu z poprzednim sezonem zagrało wielu młodych zawodników, chociaż niektórzy zagrali tylko w kilku spotkaniach. <br/><b>Krystian Bielik</b> przechodząc z Lecha zrobił nie lada zamieszanie. W pierwszym zespole z Łazienkowskiej rozegrał jedynie sześć spotkań. Pięć z nich przypada na występy w Ekstraklasie a jeden w Lidze Europy. W trakcie sezonu odszedł do Arsenalu. <br/><br/><b>Mateusz Wieteska</b> i omawiany sezon to pierwsze kroki w pierwszej drużynie Legii. Razem rozegrał trzy mecze, dwa w Ekstraklasie i jeden w Superpucharze Polski. <br/><b>Mateusz Hołownia</b> zagrał tylko w jednym meczu w sezonie 2014/2015. Chociaż należy napisać, że zagrał nieco ponad jedną minutę w Superpucharze Polski przeciwko Zawiszy Bydgoszcz. <br/><b>Ondrej Duda</b> po raz drugi znajduje się w tym zestawieniu. Podstawowy gracz, który zagrał 44 spotkania i zdobył w nich 8 bramek. Pięć w Ekstraklasie a trzy w LE. <br/><b>Robert Bartczak</b> - piłkarz debiutant, który pierwszy mecz zagrał z Zawiszą Bydgoszcz. Wystąpił także od pierwszej minuty z Ruchem Chorzów w lidze, Legioniści wygrali wtedy 2:1. <br/><b>Bartłomiej Kalinkowski</b>, czyli zawodnik jak Bartczak, który debiutował w pierwszym zespole w tamtym sezonie. Debiut z Zawiszą i jeszcze trzy mecze w lidze. Razem 234 minuty gry. <br/><b>Kamil Kurowski</b> w Legii zadebiutował w przegranym meczu z zespołem z Bydgoszczy. Głównie grał w III lidze w rezerwach warszawskiego zespołu. W rundzie wiosennej reprezentował barwy Olimpii Grudziądz. <br/><b>Norbert Misiak</b> zagrał 53 minuty w meczu przeciwko Koronie Kielce, które Legia bezbramkowo zremisowała. W całym sezonie zdobył dziewięć goli, wszystkie w III lidze. <br/><b>Łukasz Moneta</b>, czyli kolejny debiutant. Oczywiście jak w przypadku Bartczaka, Kalinkowskiego i Kurowskiego pierwszy mecz zagrał z Zawiszą. Następnie dwa mecze w Ekstraklasie przeciwko Górnikowi Zabrze i cały mecz z Koroną Kielce. <br/><b>Adam Ryczkowski</b> - napastnik, który zagrał w dziewięciu spotkaniach w tamtym sezonie. Na koncie zanotował trzy gole. Trafiał z Zawiszą i w lidze z Ruchem Chorzów i Podbeskidziem Bielsko-Biała.</p>
      <figure>
        <img src="https://legionisci.com/zdjecia2/2014/1411405392.jpg"/>
      </figure>
      <p>fot. Mishka / Legionisci.com</p>
      <h3>2015/2016</h3>
      <p>Bardzo dobre występy w eliminacjach Ligi Europy i pokonanie przed fazą grupową zespołu Zorii Ługańsk oraz słabe mecze w samej grupie. Henninga Berga zastąpił Stanisław Czerczesow, o którym pisano różnie. Rezultat? Mistrzostwo Polski i Puchar Polski. Jeśli chodzi o młodych zawodników, to zagrało ich tylko trzech. <br/><br/><b>Robert Bartczak</b> niczym jak w poprzednim sezonie dużo nie zagrał w pierwszym zespole. Jedynie trzy mecze. Zadebiutował w europejskich pucharach z FK Kukesi i zagrał w dwóch spotkaniach Pucharu Polski. <br/><b>Rafał Makowski</b> obecny zawodnik Radomiaka w sezonie 15/16 zagrał w dwunastu spotkaniach pierwszej drużyny. Trzy mecze zaliczył w europejskich pucharach, siedem w lidze i dwa w pucharze. <br/><b>Adam Ryczkowski</b> w omawianym sezonie zagrał tylko w trzech meczach. W każdym na boisku spędził 45 minut. Oczywiście mecze rozgrywał we wszystkich rozgrywkach: Ekstraklasa, Superpuchar i Puchar Polski.</p>
      <h3>2016/2017</h3>
      <p>Sympatycznego Rosjanina na stanowisku trenera zastąpił Besnik Hasi, który z kolei we wrześniu stracił pracę na rzecz na początku Aleksandra Vukovicia, a potem Jacka Magiery. Wejście do fazy grupowej Ligi Mistrzów, remis z Realem, mecz pełen bramek z Borussią i minimalne odpadnięcie w 1/16 LE z Ajaxem. Oczywiście także zmiana na stanowisku prezesa klubu, to najważniejsze rzeczy z tamtego sezonu. Młodzi? Tylko czterech. <br/><br/><b>Mateusz Wieteska</b> powrócił z wypożyczenia, które spędził w Dolcanie Ząbki, jednak nie zagrał w wielu spotkaniach. Dwa występy w Ekstraklasie oraz 22 minuty przeciwko Borussii w Lidze Mistrzów. W rundzie wiosennej został wypożyczony do Chrobrego Głogów, gdzie w 14 meczach zdobył trzy bramki. <br/><b>Rafał Makowski</b> w sezonie 2016/2017 zagrał tylko w jednym meczu pierwszej drużyny przeciwko Lechowi Poznań w Superpucharze Polski. Jesienią jeszcze występował w I-ligowej Pogoni Siedlce, po czym wrócił do Legii, gdzie grał tylko w III-ligowych rezerwach.<br/><b>Konrad Michalak</b> oficjalny debiut w pierwszym zespole zaliczył w 19. kolejce Ekstraklasy przeciwko Piastowi Gliwice, Legia wysoko wtedy zwyciężyła 5-1. W rundzie wiosennej został zawodnikiem Zagłębia Sosnowiec, dla którego zagrał w 15 meczach I ligi i zdobył dwie bramki. <br/><b>Sebastian Szymański</b> w swoim pierwszym występie w barwach Legii wszedł w 77 minucie spotkania o SP z Lechem Poznań. Następnie zagrał w 10 spotkaniach Ekstraklasy i zdobył jedną bramkę w starciu z Zagłębiem Lubin.</p>
      <figure>
        <img src="https://legionisci.com/zdjecia2/2016/1478102177.jpg"/>
      </figure>
      <p>fot. Woytek / Legionisci.com</p>
      <h3>2017/2018</h3>
      <p>Nie udał się podbój Ligi Mistrzów i Legia odpadła z FK Astana, by po chwili odpaść także z Ligi Europy z Sheriffem Tiraspol. Na stanowisku trenera nastąpiły, aż trzy zmiany. Jacka Magierę zastąpił Romeo Jozak, a jego z kolei Dean Klafurić, który wygrał mistrzostwo Polski. Niczym jak w poprzednim sezonie czterech młodych graczy, którzy zagrali chociażby w jednym meczu. <br/><br/><b>Mateusz Żyro</b> zbierał doświadczenie w III lidze w rezerwach klubu z Łazienkowskiej i dostał swoją szansę w pierwszym zespole w SP przeciwko Arce Gdynia. Zagrał jeszcze 90 minut przeciwko Ruchowi Zdzieszowice w PP, następnie przeniósł się na wypożyczenie do Wigier Suwałki. <br/><b>Konrad Michalak</b> rozegrał dwa mecze w Lidze Mistrzów i zdobył nawet bramkę w wysoko wygranym meczu z IFK Mariehamn. Po tych dwóch spotkaniach został zawodnikiem Wisły Płock, dla której zagrał 30 spotkań i zdobył jednego gola.<br/><b>Sebastian Szymański</b> był pełnoprawnym zawodnikiem pierwszego sezonu. 21 spotkań w Ekstraklasie, 2 w LE, 3 w LM, 6 w PP i 1 w SP. Zdobył osiem bramek, cztery w lidze przeciwko Zagłębiu Lubin, Pogoni Szczecin, Koronie Kielce i Górnikowi Zabrze. W pucharze krajowym trafił dwukrotnie z Bytovią Bytów i raz z Ruchem Zdzieszowice oraz w LM przeciwko IFK Mariehamn. <br/><b>Miłosz Szczepański</b> to obecnie zawodnik Rakowa Częstochowa. W omawianym sezonie zagrał tylko 18 minut w Pucharze Polski przeciwko Ruchowi Zdzieszowic.</p>
      <h3>2018/2019</h3>
      <p>Dwie kompromitujące porażki, pierwsza w eliminacjach LM ze Spartakiem Trnava oraz druga z Football 1991 Dundelange w eliminacjach LE. Przegrane Mistrzostwo Polski oraz Puchar Polski. Ponownie trzy zmiany trenera. Klafuricia zmienił Ricardo Sa Pinto, którego na ławce zastąpił obecny szkoleniowiec Legii – Aleksandar Vuković. Sześciu młodych zawodników, którzy zagrali w omawianym sezonie. <br/><br/><b>Radosław Majecki</b> to pierwszy i jedyny do tej pory bramkarz w naszym zestawieniu. W sezonie 2018/2019 początkowo występował w III lidze. Następnie zaliczył debiut przeciwko Piastowi Gliwice w Pucharze Polski i nie oddał praktycznie miejsca do końca. Czternaście występów w Ekstraklasie i trzy w pucharze. Osiem czystych kont mówi samo za siebie. <br/><b>Mateusz Hołownia</b> tym razem zagrał więcej spotkań w pierwszej drużynie, łącznie pięć meczów. Trzy w Ekstraklasie, jeden w Lidze Europy, gdzie wszedł na boisko w 82. minucie i jeden w pucharze krajowym. W rundzie wiosennej udał się na wypożyczenie do Śląska Wrocław. <br/><b>Mateusz Żyro</b> podobnie jak Hołownia zagrał w omawianym sezonie trochę więcej, gdyż czterokrotnie widzieliśmy go na murawie. 90 minut z Zagłębiem Lubin, Koroną Kielce i 67 z Piastem Gliwice, jeśli chodzi o ligę i jeden występ z Dundelange w europejskich pucharach. <br/><b>Sebastian Szymański</b> zagrał w 42 spotkaniach. 34 z nich zaliczył w Ekstraklasie, po 2 w LE i LM, 3 w PP i 1 w SP. Na koncie tylko dwie bramki, jedna z Koroną i druga z Jagiellonią, obie w lidze. <br/><b>Mateusz Praszelik</b> - debiutant, który wystąpił 11 minut w Pucharze Polski przeciwko Rakowowi Częstochowa. <br/><b>Sandro Kulenović</b> kolejny obcokrajowiec w naszym zestawieniu. Sandro w 25 spotkaniach zdobył cztery bramki, wszystkie w Ekstraklasie. Trafiał z Jagiellonią Białystok, Piastem Gliwice, Zagłębiem Sosnowiec oraz Arką Gdynia.</p>
      <figure>
        <img src="https://legionisci.com/zdjecia2/2018/1544088245.jpg"/>
      </figure>
      <p>fot. Mishka / Legionisci.com</p>
      <h3>2019/2020</h3>
      <p>W obecnym sezonie pod wodzą Aleksandra Vukovicia zespół z Warszawy przegrał minimalnie z Rangers FC tracąc bramkę w 90. minucie meczu. Obecnie Legia zajmuje pierwsze miejsce w ligowej tabeli natomiast w PP awansowała do 1/8 finału. Do tej pory w chociaż jednym spotkaniu zagrało sześciu młodych graczy. <br/><b>Radosław Majecki</b> to podstawowy gracz w talii Vukovicia. Nie zagrał jedynie w Pucharze Polski, a tak 15 meczów w Ekstraklasie i 8 w LE. W tych wszystkich meczach, dwanaście razy zachował czyste konto. <br/><br/><b>Michał Karbownik</b> szturmem wdarł się do pierwszego zespołu. Otrzymał zaufanie od trenera i zaczął je szybko spłacać. Do tej pory osiem spotkań w lidze i dwa w Pucharze. Trzy asysty w Ekstraklasie i jedna w Pucharze Polski a to wszystko z pozycji lewego obrońcy. <br/><b>Mateusz Praszelik</b> debiut zaliczył w poprzednim sezonie. Ten rozpoczął od pierwszych minut z Pogonią Szczecin w lidze. Łącznie zagrał w czterech meczach ligowych i jednym Ekstraklasy. <br/><b>Kacper Kostorz</b> długo czekał na swoją szansę. W 4 meczach w rezerwach zdobył dwie bramki i w końcu zadebiutował w starciu z Górnikiem Zabrze. Wszedł w 76. minucie gry zmieniając Jarosława Niezgodę<br/><b>Maciej Rosołek</b>, czyli zawodnik, który w rezerwach strzela wiele bramek. Obecny sezon to 6 trafień w 12 spotkaniach. W pierwszej drużynie zagrał w dwóch meczach Ekstraklasy, jego debiut z Lechem Poznań zostanie zapamiętany na długo. Dwie minuty po wejściu na boisku zdobył zwycięskiego gola. <br/><b>Sandro Kulenović</b> i jego ostatni sezon w barwach Legii. W 11 meczach (3 w lidze i 8 w LE) zdobył dwie bramki, po jednej na każde rozgrywki. W Ekstraklasie trafił przeciwko Pogoni Szczecin a w europejskich pucharach z Europa FC. Obecnie gracz GNK Dinamo Zagrzeb.</p>
      <figure>
        <img src="https://legionisci.com/zdjecia2/2019/1566752008.jpg"/>
      </figure>
      <p>fot. Mishka / Legionisci.com</p>
      <table bordered="">
        <tr>
          <th align="left">sezon</th>
          <th>liczba zawodników poniżej 21. roku życia</th>
          <th>trenerzy</th>
        </tr>
        <tr>
          <td>2009/2010</td>
          <td>6</td>
          <td>Jan Urban, Stefan Białas</td>
        </tr>
        <tr>
          <td>2010/2011</td>
          <td>4</td>
          <td>Maciej Skorża</td>
        </tr>
        <tr>
          <td>2011/2012</td>
          <td>8</td>
          <td>Maciej Skorża</td>
        </tr>
        <tr>
          <td>2012/2013</td>
          <td>7</td>
          <td>Jan Urban</td>
        </tr>
        <tr>
          <td>2013/2014</td>
          <td>2</td>
          <td>Jan Urban, Henning Berg</td>
        </tr>
        <tr>
          <td>2014/2015</td>
          <td>10</td>
          <td>Henning Berg</td>
        </tr>
        <tr>
          <td>2015/2016</td>
          <td>3</td>
          <td>Henning Berg, Stanisław Czerczesow</td>
        </tr>
        <tr>
          <td>2016/2017</td>
          <td>4</td>
          <td>Besnik Hasi, Jacek Magiera</td>
        </tr>
        <tr>
          <td>2017/2018</td>
          <td>4</td>
          <td>Jacek Magiera, Romeo Jozak, Dean Klafurić</td>
        </tr>
        <tr>
          <td>2018/2019</td>
          <td>6</td>
          <td>Dean Klafurić, Ricardo Sa Pinto, Aleksandar Vuković</td>
        </tr>
        <tr>
          <td>2019/2020</td>
          <td>6</td>
          <td>Aleksandar Vuković</td>
        </tr>
      </table>
      <p>Za trenera Henninga Bega zagrało najwięcej młodych graczy w pierwszym zespole, bo aż 10. To właśnie ten trener nie bał się stawiać na młodych graczy, niestety w tamtym sezonie wygrał tylko Puchar Polski, ale gra w europejskich pucharach na długo zostanie w pamięci kibiców. Podobnie Jan Urban w sezonie 2012/2013 i Maciej Skorża sezon wcześniej, Ci dwaj trenerzy chętnie dawali szansę młodym graczom, którzy odwdzięczali się dobrą grą. <br/><br/>Tylko w rundzie jesiennej obecnego sezonu zagrało tyle samo zawodników do 21. roku życia ile w całym sezonie poprzedniego. Trener Aleksander Vuković nie boi się stawiać na młodych graczy co potwierdził w ostatnim sparingu z Legionovią Legionowo. W pierwszym zespole zagrało trzech zawodników z rocznika 2003 (Ariel Mosór, Szymon Włodarczyk oraz Radosław Cielemęcki) oraz Łukasz Łakomy z rocznika 2001. W przegranym meczu na listę strzelców wpisał się Szymon Włodarczyk. <br/><br/>Niestety wielu zawodników wymienionych w zestawieniu, nie zakotwiczyło na dłużej w składzie Legii. Oczywiście kilku z nich zagrało w reprezentacji Polski jak Dominik Furman, Sebastian Szymański, Michał Kucharczyk, Ariel Borysiuk czy Maciej Rybus. Kolejni czekają w kolejce zarówno by zadebiutować w pierwszym zespole jak i reprezentacji. To jednak od ich pracy na treningach i poza nimi zależy, jak będzie rozwijać się ich kariera. Z pewnością w akademii Legii Warszawa obecnie występuje wielu młodych zawodników, którzy w przyszłości będą stanowić o sile zespołu z Warszawy.</p>
    </article>
  </body>
</html>