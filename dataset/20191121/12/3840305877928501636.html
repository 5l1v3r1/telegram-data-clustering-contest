<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/monica-anisie-desfiintarea-clasei-pregatitoare-doamne-fereste-viziune-ecaterina-andronescu-306536.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T12:06:42+00:00"/>
    <meta property="og:title" content="Ministrul Educaţiei, despre desființarea clasei pregătitoare: Doamne fereşte! Este viziunea doamnei Andronescu..."/>
    <meta property="og:description" content="Ministrul Educaţiei, Monica Anisie, a declarat că este exclusă desființarea clasei pregătitoare în acest moment, informează Agerpres. Anisie a ținut să amintească faptul că ea a făcut parte din echipa..."/>
  </head>
  <body>
    <article>
      <h1>Ministrul Educaţiei, despre desființarea clasei pregătitoare: Doamne fereşte! Este viziunea doamnei Andronescu...</h1>
      <address><time datetime="2019-11-21T12:06:42+00:00">21 Nov 2019, 12:06</time> by <a rel="author">Redacția B1.ro</a></address>
      <p>Ministrul Educaţiei, Monica Anisie, a declarat că este exclusă desființarea clasei pregătitoare în acest moment, informează <a href="https://www.agerpres.ro/educatie-stiinta/2019/11/21/monica-anisie-este-exclus-ca-la-acest-moment-sa-se-desfiinteze-clasa-pregatitoare--406752">Agerpres.</a></p>
      <p>Anisie a ținut să amintească faptul că ea a făcut parte din echipa care, în 2012, a introdus clasa pregătitoare.</p>
      <p><i>„Doamne fereşte, eu nu ştiu de unde anume s-a pornit cu acest... Este viziunea doamnei Andronescu. Acum, la conducerea Ministerului Educaţiei este altcineva, prin urmare vă spun foarte clar: este exclus ca la acest moment să se desfiinţeze clasa pregătitoare. Să nu uităm că totuşi eu am făcut parte din echipa care a realizat Legea nr. 1 din 2011, deci în 2012 am fost persoana care a introdus, împreună cu ministrul de atunci, clasa pregătitoare, deci nu se pune problema ca tocmai eu să fiu aceea care desfiinţează clasa pregătitoare",</i> a declarat Monica Anisie.<br/> </p>
    </article>
  </body>
</html>