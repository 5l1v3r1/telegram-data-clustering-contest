<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/stize-samsung-galaxy-note10-u-star-wars-izdanju/"/>
    <meta property="og:site_name" content="PC Press"/>
    <meta property="article:published_time" content="2019-11-21T12:00:07+00:00"/>
    <meta property="og:title" content="Stiže Samsung Galaxy Note10+ u Star Wars izdanju"/>
    <meta property="og:description" content="U susret nastavku Star Wars filmskog serijala Ratovi zvezda: Uspon Skajvokera, čija je premijera zakazana za decembar ove godine, kompanija Samsung Electronics je predstavila specijalnu ediciju mod…"/>
  </head>
  <body>
    <article>
      <h1>Stiže Samsung Galaxy Note10+ u Star Wars izdanju</h1>
      <address><time datetime="2019-11-21T12:00:07+00:00">21 Nov 2019, 12:00</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p>U susret nastavku Star Wars filmskog serijala <i>Ratovi zvezda: Uspon Skajvokera,</i> čija je premijera zakazana za decembar ove godine, <b>kompanija </b><b>Samsung Electronics</b><b> je </b><b>predstavila specijalnu ediciju modela Galaxy Note10+.</b></p>
      <figure>
        <img src="https://i1.wp.com/pcpress.rs/wp-content/uploads/2019/11/StarWars_Edition_Full_Package.jpg"/>
      </figure>
      <p>Saradnjom sa produkcijskom kućom Lucasfilm i edicijom koja <b>sadrži specijalno dizajniran telefon, masku, značku namenjenu kolekcionarima, S Pen olovku i bežične slušalice</b> ujedinjene su dve galaksije. Osim toga, paket dolazi sa posebnim temama, animacijama, ikonicama i melodijom koje će kod svih fanova čuvene franšize pokrenuti euforiju.</p>
      <figure>
        <img src="https://i1.wp.com/pcpress.rs/wp-content/uploads/2019/11/StarWars_Edition_Note10_Back.jpg"/>
      </figure>
      <p>Od lansiranja u avgustu ove godine, pametni telefoni Note10+ učinili su milione ljudi širom planete produktivnijim i kreativnijim. Model koji je istovremeno i pravo umetničko delo, kombinuje impresivan dizajn i snažne performance sa efikasnim alatkama i vrhunskom kamerom. Predstavljanjem specijalne edicije, Samsung će inspirisati fanove legendarne franšize da zabeleže sve svoje legendarne trenutke. Za više detalja o specijalnom izdanju, pogledajte <a href="https://pcpress.rs/PCout/?url=https://www.samsung.com/global/galaxy/campaigns/star-wars-ix-collaboration/">ovde</a>.</p>
      <figure>
        <img src="https://i0.wp.com/pcpress.rs/wp-content/uploads/2019/11/StarWars_Edition_Note10_Front.jpg"/>
      </figure>
      <p>Galaxy Note10+ <i>Star Wars </i>specijalna edicija biće dostupna na odabranim tržištima <b>od 10. decembra.</b> Saradnja dve galaksije najavljena je oktobru, dok je nastavak usledio u vidu <a href="https://pcpress.rs/PCout/?url=https://www.youtube.com/watch?v=ZAbox-KKXDQ&amp;feature=youtu.be">mini-filma</a>, u čijem je fokusu dečak koji želi da udomi napuštenog psa. Pas neodoljivo podseća na kultnog Čubaku i dečak tokom trajanja filma, koristeći Samsung nosive uređaje, poput Galaxy Note10, Note10+, Watch Active2 i Tab S6, pokušava da ubedi porodicu da ga usvoje.</p>
      <blockquote>
        <a href="https://pcpress.rs/review-samsung-galaxy-note-10-kompromisom-do-pobede/">Review: Samsung Galaxy Note 10 – Kompromisom do pobede</a>
      </blockquote>
      <related>
        <a href="https://pcpress.rs/motorola-ozivela-razr-preklopni-telefon-sada-je-to-android-smartfon-sa-savitljivim-ekranom/"/>
      </related>
      <p>Specijalna edicija će biti dostupna na tržištima Australije, Danske, Finske, Nemačke, Hong Konga, Rusije, Španije, Švedske, Turske, UAE, Velike Britanije i SAD.</p>
      <p>Tagovi: <a href="https://pcpress.rs/tag/mobilni-telefon/">Mobilni telefon</a>, <a href="https://pcpress.rs/tag/note/">Note</a>, <a href="https://pcpress.rs/tag/note10/">note10</a>, <a href="https://pcpress.rs/tag/samsung/">Samsung</a>, <a href="https://pcpress.rs/tag/samsung-galaxy-note10/">samsung galaxy note10+</a>, <a href="https://pcpress.rs/tag/smartfon/">smartfon</a>, <a href="https://pcpress.rs/tag/star-wars/">star wars</a>, <a href="https://pcpress.rs/tag/telefon/">telefon</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/samsung-predstavio-galaxy-note-10-i-note-10-plus/"/>
        <a href="https://pcpress.rs/broj-isporuka-skenera-otiska-prsta-ispod-ekrana-u-porastu/"/>
        <a href="https://pcpress.rs/poznata-kodna-oznaka-za-galaxy-note10/"/>
      </related>
    </article>
  </body>
</html>