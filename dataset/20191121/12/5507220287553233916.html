<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187769/"/>
    <meta property="og:site_name" content="Janam TV"/>
    <meta property="article:published_time" content="2019-11-21T12:55:28+00:00"/>
    <meta property="og:title" content="നാലര വയസുകാരനെ തീപ്പൊള്ളലേല്‍പ്പിച്ചു; മുത്തശ്ശിക്കെതിരെ കേസ്"/>
    <meta property="og:description" content="അടൂര്‍: നാലര വയസുകാരനെ തീപൊള്ളലേല്‍പ്പിച്ചതിന് മുത്തശ്ശിക്കെതിരെ കേസ്. പെരിങ്ങനാട് സ്വദേശിയായ ലക്ഷ്മിക്കെതിരെയാണ് കേസ് രജിസ്റ്റര്‍ ചെയ്തിരിക്കുന്നത്."/>
  </head>
  <body>
    <article>
      <h1>നാലര വയസുകാരനെ തീപ്പൊള്ളലേല്‍പ്പിച്ചു; മുത്തശ്ശിക്കെതിരെ കേസ്</h1>
      <address><time datetime="2019-11-21T12:55:28+00:00">21 Nov 2019, 12:55</time> by <a rel="author">Janam TV Web Desk</a></address>
      <p>അടൂര്‍: നാലര വയസുകാരനെ തീപൊള്ളലേല്‍പ്പിച്ചതിന് മുത്തശ്ശിക്കെതിരെ കേസ്. പെരിങ്ങനാട് സ്വദേശിയായ ലക്ഷ്മിക്കെതിരെയാണ് കേസ് രജിസ്റ്റര്‍ ചെയ്തിരിക്കുന്നത്. ജുവനൈല്‍ ജസ്റ്റിസ് വകുപ്പ് പ്രകാരമാണ് കേസ്.</p>
      <p>അങ്കണവാടിയിലെ അധ്യാപികയാണ് കുട്ടിയുടെ വയറിന്റെ ഭാഗത്ത് തീപ്പൊള്ളലേറ്റ പാട് കണ്ടത്. അധ്യാപിക വിവരം അന്വേഷിച്ചപ്പോഴാണ് മുത്തശ്ശി പൊള്ളലേല്‍പ്പിച്ച വിവരം പുറത്തറിയുന്നത്. മുത്തശ്ശി തന്നെ സ്ഥിരമായി ഉപദ്രവിക്കാറുണ്ടെന്നും കുട്ടി അധ്യാപികയോട് വെളിപ്പെടുത്തി. അധ്യാപിക ഉടന്‍ ചൈല്‍ഡ് ലൈന്‍ പ്രവര്‍ത്തകരെ വിവരം അറിയിച്ചു. ചൈല്‍ഡ് ലൈന്‍ പ്രവര്‍ത്തകരാണ് വിവരം പൊലീസില്‍ അറിയിച്ചത്.</p>
      <p>കുട്ടിയുടെ മാതാവ് തമിഴ്‌നാട്ടിലാണ് താമസിക്കുന്നത്. മുത്തശ്ശിക്കൊപ്പമാണ് കുട്ടിയും മൂന്നര വയസുള്ള മറ്റൊരു കുട്ടിയും താമസിക്കുന്നതെന്ന് പൊലീസ് പറഞ്ഞു.</p>
    </article>
  </body>
</html>