<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/attualita/articolo/a-scarnafigi-domenica-sinaugura-il-viale-delle-panchine-rosse.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T12:33:00+00:00"/>
    <meta property="og:title" content="A Scarnafigi domenica s’inaugura il “Viale delle panchine rosse”"/>
    <meta property="og:description" content="Iniziativa promossa dal Comune in collaborazione con le associazioni “Mai +Sole” e “Fidapa” Saluzzo per ricordare tutte le donne vittime di violenza"/>
  </head>
  <body>
    <article>
      <h1>A Scarnafigi domenica s’inaugura il “Viale delle panchine rosse”</h1>
      <h2>Iniziativa promossa dal Comune in collaborazione con le associazioni “Mai +Sole” e “Fidapa” Saluzzo per ricordare tutte le donne vittime di violenza</h2>
      <address><time datetime="2019-11-21T12:33:00+00:00">21 Nov 2019, 12:33</time> by <a rel="author">gpt</a></address>
      <p>S’inaugura domenica 24 novembre, alle ore 11, in piazza Europa a Scarnafigi il “Viale delle panchine rosse”, in occasione della Giornata dedicata alle donne vittime di violenza. Su ciascuna delle 12 panchine verrà posta una targa in ricordo di una donna assassinata o comunque vittima di gravissima violenza, come l’avvocatessa sfregiata con l’acido.</p>
      <p>“<i>Come amministrazione comunale di Scarnafigi</i> – spiega l’assessore <b>Francesco Hellmann</b> - <i>abbiamo voluto celebrare la giornata mondiale contro la violenza sulle donne, dedicando loro un viale di panchine rosse, con l’intitolazione a ciascuna di esse ad a un personaggio pubblico vittima di violenza di genere. La speranza</i> – afferma ancora l’assessore - <i>è che chi leggerà questi nomi approfondisca la loro storia di sofferenza, e si possano così sensibilizzare, soprattutto le giovani generazioni, su un tema che purtroppo è sempre più di attualità. Desidero ringraziare in particolar modo l’associazione “Mai + Sole” e la “Fidapa,” sezione di Saluzzo, per la preziosa collaborazione fornitaci</i>”.</p>
      <p>Queste le donne cui saranno dedicate le panchine:</p>
      <p>- <b>Eleonora Levi</b></p>
      <p>Saluzzo 28/11/1913 internata a Borgo San Dalmazzo il 29/01/1944 morirà ad Auschwitz in data ignota</p>
      <p>Casalinga</p>
      <p>
        <b>- Ilaria Alpi</b>
      </p>
      <p>Roma 24/05/1961 - Mogadiscio 20/03/1994</p>
      <p>Giornalista uccisa in Somalia</p>
      <p>
        <b>- Daphne Anne Vella coniugata Caruana</b>
      </p>
      <p>Galizia Sliema 26/08/1964 - Bidnija 16/10/2017</p>
      <p>Giornalista maltese uccisa da un'autobomba</p>
      <p>
        <b>- </b>
        <b>Hevin Khalaf</b>
      </p>
      <p>Al-Malikiyah 15/11/1984 - Tell Abyad 12/10/2019</p>
      <p>Politica curda uccisa in Siria</p>
      <p>- <b>Maren Ueland (28 anni) e Louisa Vesterager Jespersen (24 anni)</b></p>
      <p>Turiste uccise in Marocco il 17/12/2018</p>
      <p>- <b>Indira Gandhi</b></p>
      <p>Allahbad 19/11/1917 - Nuova Delhi 31/10/1984</p>
      <p>Prima donna primo Ministro in India, uccisa nel 1984</p>
      <p>- <b>Rosaria Lopez (19 anni) e Donatella Colasanti (17 anni)</b></p>
      <p>Vittime del mostro del Circeo</p>
      <p>
        <b>- Ines Bedeschi (n</b>
        <b>ome di battaglia "Bruna"</b>
        <b>)</b>
      </p>
      <p>Conselice 31/08/1914 - Colorno 28/03/1945</p>
      <p>Partigiana uccisa dai nazifascist</p>
      <p>
        <b>- Franca Barbier</b>
      </p>
      <p>Saluzzo 03/06/1923 - Nus 25/07/1944</p>
      <p>Militare uccisa dai partigiani</p>
      <p>
        <b>- Lea Garofalo</b>
      </p>
      <p>Petilia Policastro 24/04/1974 - Milano 24/11/2009</p>
      <p>Testimone di Giustizia italiana vittima della 'ndrangheta</p>
      <p>
        <b>- Maria Teresa</b>
      </p>
      <p>Novara 1953 – Canale 13/08/1969</p>
      <p>Morta dopo aver subito lunghe sevizie</p>
      <p>
        <b>- Lucia Annibali</b>
      </p>
      <p>Urbino 18/09/1977</p>
      <p>Avvocato sfregiata dall'acido</p>
    </article>
  </body>
</html>