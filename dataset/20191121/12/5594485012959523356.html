<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/stana-yasno-koy-e-legendarniyat-bandit-spipan-v-sofiya-za-obir-za-500-bona_news710530.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T12:55:00+00:00"/>
    <meta property="og:title" content="Стана ясно кой е легендарният бандит, спипан в София за обир за 500 бона"/>
    <meta property="og:description" content="Старозагорски криминалисти припомнят, че Христо Томов преди години бил комбина с прочутия автоджамбазин Димитър Димитров - Митьо Лудия"/>
  </head>
  <body>
    <article>
      <h1>Стана ясно кой е легендарният бандит, спипан в София за обир за 500 бона</h1>
      <h2>Старозагорски криминалисти припомнят, че Христо Томов преди години бил комбина с прочутия автоджамбазин Димитър Димитров - Митьо Лудия</h2>
      <address>
        <time datetime="2019-11-21T12:55:00+00:00">21 Nov 2019, 12:55</time>
      </address>
      <p>https://blitz.bg/kriminalni/stana-yasno-koy-e-legendarniyat-bandit-spipan-v-sofiya-za-obir-za-500-bona_news710530.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574319172-image1.jpg"/>
      </figure>
      <p><b>Позабравен кримигерой от годините на прехода е закопчаният на столичния бул."Тодор Каблешков" заради кражбата на много скъп багер от бургаска фирма, пише "Телеграф". 50-годишният Христо Томов, известен в ъндърграунда от 90-те години, е продал машината за 50 000 лева на конкурентна фирма.</b><br/><br/>Според обвинението Томов е задигнал багера от строителен обект в началото на лятото. Натоварил скъпата машина на камион и я превозил до вътрешността на страната, където я продал на по-ниска цена на друга строителна фирма.<br/><br/>Разследващите случая обясниха, че престъпната дейност на 50-годишния мъж ще бъде изяснена в детайли, тъй като се предполага, че е съпричастен и към други две сходни кражби - на багер и челен товарач.<br/><br/>Старозагорски криминалисти припомнят, че Томов преди години бе комбина с легендарния автоджамбазин Димитър Димитров - Митьо Лудия, който загина на 16 март 1999 г. с авера си Живко Желев - Бахамата при взрив на лекия им автомобил БМВ.<br/><br/>Лудия и Бахамата са били наети да ликвидират камиони на конкуренти, взривът е станал при невнимателно боравене с детонатор по пътя към край град Калъхран, окръг Хатай, на 40 км от турско-сирийската граница. Двамата заралии тогава получили 100 000 немски марки от сирийските бизнесмени д-р Ахмед Катме и Айман Фараджала, които впоследствие бяха екстрадирани. <br/><br/>Бахамата се включил в последния момент, защото точно тогава Томов бил задържан в Стара Загора и по този начин се разминал със смъртта. От доста време роденият в Свиленград мъж изчезнал от полезрението на старозагорските ченгета, имало данни, че се е установил за постоянно в София, като изпълнявал поръчки за доставка на скъпа строителна механизация. <br/><br/><br/><br/> </p>
    </article>
  </body>
</html>