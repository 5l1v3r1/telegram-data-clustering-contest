<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/prekybos-centras-panorama-keicia-pavadinima/"/>
    <meta property="og:site_name" content="Made in vilnius"/>
    <meta property="article:published_time" content="2019-11-21T12:15:02+00:00"/>
    <meta property="og:title" content="Prekybos centras „Panorama“ keičia pavadinimą"/>
    <meta property="og:description" content="Išrinkti kalėdines dovanas visiems artimiesiems ir draugams vienoje vietoje – misija įmanoma, kai po tuo pačiu stogu galima rasti šimtus tūkstančių skirtingų variantų. Vilniuje šventiniu laikotarpiu šia vieta nuo rytojaus taps „Dovanorama“. Tokiu nauju netikėtu vardu nuo šiol lankytojus ir pro šalį važiuojančius miestiečius pasitiks prekybos ir laisvalaikio centras „Panorama“...."/>
  </head>
  <body>
    <article>
      <h1>Prekybos centras „Panorama“ keičia pavadinimą</h1>
      <address><time datetime="2019-11-21T12:15:02+00:00">21 Nov 2019, 12:15</time> by <a rel="author">Made in Vilnius</a></address>
      <p>Išrinkti kalėdines dovanas visiems artimiesiems ir draugams vienoje vietoje – misija įmanoma, kai po tuo pačiu stogu galima rasti šimtus tūkstančių skirtingų variantų. Vilniuje šventiniu laikotarpiu šia vieta nuo rytojaus taps „Dovanorama“. Tokiu nauju netikėtu vardu nuo šiol lankytojus ir pro šalį važiuojančius miestiečius pasitiks prekybos ir laisvalaikio centras „Panorama“. Joje lankytojai kviečiami išbandyti dar patogesnę bei įsimintinesnę šventinio apsipirkimo patirtį.</p>
      <p>Vilniaus gyventojus nustebino netikėtas pokytis – pasikeitęs prekybos ir laisvalaikio centro „Panorama“ pavadinimas. Kasmet kalėdinėmis kampanijomis stebinusi „Panorama“, nuo penktadienio virsianti „Dovanorama“, savo ruožtu lankytojams dovanos dar geresnę apsipirkimo patirtį su šimtais tūkstančių pasirinkimo galimybių.</p>
      <p>„Besiruošdami kampanijai šiandien pakeitėme didžiuosius logotipus ant pastato fasado, tad paslapties daugiau laikyti nebegalime. Pilnai „Panorama“ į „Dovanoramą“ transformuosis per šią naktį. Pastebime, kad lankytojai nori įsigyti įvairių dovanų, todėl savo ruožtu norime suteikti kuo didesnį pasirinkimą – nuo rankų darbo, iki komercinių prekių. Pasirinkimo laisvė mūsų lankytojams labai svarbi, todėl šiais metais tampame patogiu dovanų pirkimo tašku – senojo ir naujojo pavadinimo sąskambis tai ir atspindi. Mūsų žiniomis, tai pirmas kartas Baltijos šalyse, kai prekybos centras kalėdiniu laikotarpiu keičia prekės ženklą“, – apie prekybos centro pavadinimo pokytį pasakoja jo rinkodaros vadovė Vilma Banienė.</p>
      <p>Prekybos centro logotipas kalėdiniu laikotarpiu keisis visur – nuo požeminės stovėjimo aikštelės, iki vidaus pozicijų, liftų, centrinės aikštės ir, žinoma, lauko. Čia teko permontuoti dalį pastato pavadinimo raidžių, o tam pasitelkta specialioji technika. Vienos šviečiančios raidės dydis – net 3,5 m aukščio ir 2,3 m ilgio. Rinkodaros vadovė tikina, kad rengiantis kalėdinei kampanijai įdėta daug darbo ir pasiruošimo, o prie projekto dirba kelios dešimtys savo srities specialistų – nuo kūrybininkų, iki technikų. Tačiau staigmenos – ne tik laikiname pavadinimo pokytyje.</p>
      <figure>
        <img src="https://cdn3.hellovilnius.lt/wp-content/uploads/2019/11/20191121GFOT9519.jpg"/>
      </figure>
      <h3>„Dovanoramoje“ – viskas po vienu stogu</h3>
      <p>V. Banienė sako, kad prekybos centras kasmet stengiasi nustebinti ir išsiskirti savo kalėdinio laikotarpio komunikacijos sprendimais. Svarbiausias tikslas šiemet – parodyti lankytojams, kad „Dovanoramoje“ dovanas lengvai išsirinks net patys išrankiausi. „Tikimės, kad visa tai įvertins mūsų nuolatiniai lankytojai, bei paskatinsime apsilankyti ir naują auditoriją. Siekiame įkvėpti lankytojus maloniam šventiniam apsipirkimui“, – sako ji.</p>
      <p>Pasak V. Banienės, apsipirkti atvykę lankytojai „Dovanoramoje“ galės ne tik rinktis iš itin gausaus asortimento, bet ir šventiškai pralesti laiką su šeima. Ateinančią savaitę dviejuose prekybos centro aukštuose įsikurs kasmetinė kalėdinė mugė, kurioje bus galima įsigyti rankų darbo gaminių iš įvairių Lietuvos amatininkų.</p>
      <p>„Mugė yra neatsiejama mūsų Kalėdų dalis. Ji bus tokia, kaip ir kasmet – su rankų darbo lietuvių gamintojų produkcija. Džiaugiamės sukurdami jiems erdvę, kurioje jie gali pasirodyti, reprezentuoti savo verslus bei produkciją. Mugėje bus galima rasti visko – nuo maisto, iki interjero detalių, drabužių, aksesuarų ir kitų prekių. Visuomet stengiamės lankytojo apsipirkimą padaryti kuo lengvesnį ir malonesnį, todėl ir čia atsižvelgėme į jo poreikius vienoje vietoje ir įsigyti prekių, ir turiningai praleisti laiką“, – sako rinkodaros vadovė.</p>
      <p>Centrinėje aikštėje sužaliuos net 13 metrų aukščio eglė, prie kurios pirmą kartą įsikurs kalėdinis baras su įvairiais šiltais gėrimais. Lankytojų patogumui prekybos centre viskas suplanuota taip, kad apsipirkimas būtų kuo patogesnis. Vienoje vietoje pirkėjai galės rasti daugybę dovanų, pasinaudoti nemokama dovanų, pirktų „Dovanoramoje“, pakavimo paslauga dviejuose taškuose – prie eglės ir antrajame aukšte. Mažųjų lankytojų pamėgtas traukinukas taip pat pasipuoš kalėdiškai, linksmins šventinė muzika. Be to, čia pat bus galima įsigyti ir kalėdinę eglutę. Iš viso kalėdiniu laikotarpiu „Dovanoramoje“ po vienu stogu – net 256 prekybos vietos.</p>
      <figure>
        <img src="https://cdn1.hellovilnius.lt/wp-content/uploads/2019/11/20191121GFOT9494.jpg"/>
      </figure>
      <h3>Dovana gali tapti bet kas</h3>
      <p>Pasak V. Banienės, įprastų kalėdinių dovanų jau nebeužtenka – pirkėjai ieško ypatingų, išskirtinių idėjų, tad dovana iš tiesų gali tapti bet kas. „Šiais laikais žmonės nori turėti laisvę ir didelį pasirinkimą dovanoms. Vieni ieško dovanos artimam žmogui, draugui, kurį puikiai pažįsta, kiti priešingai – suka galvą dėl dovanos partneriui, kolegai, apie kurį mažai ką težino. Tad kiekvienai situacijai, kiekvienam poreikiui turime ką pasiūlyti“, – sako V. Banienė.</p>
      <p>„Pavyzdžiui, jei žmogus be galo mėgsta saldumynus, jam galima padovanoti indą, pilną mėgstamų guminukų, jei jis sportuoja – sporto klubo narystę, jei jis labiau sofistikuotas – įdomią interjero detalę. Dovana šiandien gali tapti bet kas, svarbesnė tampa pati idėja, jos pateikimas ir intencija, suasmeninimas, pasakymas, kad „aš tave pažįstu, aš apie tave galvoju“. Dėl to ir kviečiame į „Dovanoramą“, kurioje net 256 prekybos vietos ir šimtai tūkstančių pačių įvairiausių dovanų po vienu stogu. Net mažiausia smulkmena kažkam gali turėti didžiausią prasmę“, – priduria ji ir pastebi, kad vis aktualesnės tampa ir dovanų kortelės – žmonės nori dovanoti laisvę rinktis.</p>
      <p>Rinkodaros vadovė pažymi, kad pasibaigus šventiniam maratonui, „Dovanorama“ vėl taps „Panorama“.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>26 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/pirmaja-sv-kaledu-diena-visos-rimi-taip-pat-nedirbs/"/>
        <a href="https://madeinvilnius.lt/verslas/vilniaus-rinka/pratestas-paramos-skyrimas-prisijungimui-prie-nuoteku-tinklu/"/>
        <a href="https://madeinvilnius.lt/verslas/vilniaus-rinka/uz-beveik-6-mln-euru-parduotas-verslo-centras-highway/"/>
        <a href="https://madeinvilnius.lt/verslas/vilniaus-rinka/vilniuje-krito-viesbuciu-uzimtumas-ir-pajamos/"/>
        <a href="https://madeinvilnius.lt/verslas/vilniaus-rinka/siandien-mieste-baigesi-nuomojamu-paspirtuku-pirmasis-sezonas/"/>
        <a href="https://madeinvilnius.lt/verslas/vilniaus-rinka/paneriu-gatveje-didziausia-jutos-imoniu-investicija/"/>
      </related>
    </article>
  </body>
</html>