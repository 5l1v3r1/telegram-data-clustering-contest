<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/ageorgieva-zhelaya-svetlina-toplina-i-lyubov-vv-vseki-dom-407254.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T12:42:09+00:00"/>
    <meta property="og:title" content="А.Георгиева: Желая светлина, топлина и любов във всеки дом"/>
    <meta property="og:description" content="Областният управител на Видин поздрави жителите на областта по повод Деня на християнското семейство и младеж"/>
  </head>
  <body>
    <article>
      <h1>А.Георгиева: Желая светлина, топлина и любов във всеки дом</h1>
      <address><time datetime="2019-11-21T12:42:09+00:00">21 Nov 2019, 12:42</time> by <a rel="author">Стандарт</a></address>
      <p>УВАЖАЕМИ ЖИТЕЛИ НА ОБЛАСТ ВИДИН,</p>
      <p>Приемете сърдечните ми поздрави и благопожелания по повод днешния християнски празник – Въведение Богородично, който честваме и като Ден на християнското семейство и младеж.</p>
      <p>Този светъл ден ни напомня за значението на семейната топлота, за силата на кръвната връзка и за корените на всеки човек в лицето на неговото семейство.</p>
      <p>Денят на християнското семейство е повод да се замислим за истински важните неща в живота и да отворим душите и сърцата си за добротата. Семейството определя възприятията ни за света, отношенията с хората и ценностната ни система. То трябва да бъде първият пример за любов, разбирателство, закрила.</p>
      <p>Желая светлина, топлина и любов във всеки дом. Нека винаги да намираме поводи да изразяваме обичта си към най-скъпите на сърцето ни хора и да им показваме, че ги ценим.</p>
      <p>Честит празник!</p>
      <p>АЛБЕНА ГЕОРГИЕВА</p>
      <p>Областен управител на област Видин</p>
    </article>
  </body>
</html>