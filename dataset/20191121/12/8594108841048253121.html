<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/ces-2020-predstavi-hlavne-trendy-ktore-si-davaju-za-ciel-zlepsit-nas-svet/264953"/>
    <meta property="og:site_name" content="touchIT"/>
    <meta property="article:published_time" content="2019-11-21T12:19:04+00:00"/>
    <meta property="og:title" content="CES 2020 predstaví hlavné trendy, ktoré si dávajú za cieľ zlepšiť náš svet"/>
    <meta property="og:description" content="CES® 2020, mezinárodní veletrh inovací, kde se každoročně představují nové generace technologií, které si dávají za cíl změnit svět k lepšímu, začne již během několika týdnů. Za svojí padesátiletou"/>
  </head>
  <body>
    <article>
      <h1>CES 2020 predstaví hlavné trendy, ktoré si dávajú za cieľ zlepšiť náš svet</h1>
      <address><time datetime="2019-11-21T12:19:04+00:00">21 Nov 2019, 12:19</time> by <a rel="author">redakcia touchIT</a></address>
      <p>
        <b><a href="http://www.ces.tech/">CES® 2020</a>, mezinárodní veletrh inovací, kde se každoročně představují nové generace technologií, které si dávají za cíl změnit svět k lepšímu, začne již během několika týdnů. Za svojí padesátiletou historii změnil CES způsob, jakým žijeme, pracujeme nebo se bavíme. Na veletrhu se pravidelně představují novinky, které mění náš svět a utvářejí to, jakým způsobem komunikujeme s blízkými, jak fungují naše domovy, kanceláře, auta a dokonce i města.</b>
      </p>
      <p>CES 2020 bude svou náplní fenomenální. Představí se více než 4500 společností, které budou prezentovat své výrobky a řešení. Veletrh proběhne celkem na prostoru o rozloze 269 000 m2 a budou zde k vidění nejnovější technologie od 5G a mobilní konektivity až po umělou inteligenci, rozšířenou a virtuální realitu, robotiku, inteligentní města, nové trendy v automobilovém průmyslu, digitální zdraví a mnoho dalšího.</p>
      <p>Mezi hlavní témata letošního veletrhu patří:</p>
      <h3>5G a mobilní připojení</h3>
      <p>Mobilní sítě 5G začínají fungovat po celém světě s bezkonkurenční kombinací vysoké rychlosti, vysoké kapacity a nízké latence. CES 2020 bude centrem všech inovací, které se týkají 5G. Nejnovější zařízení, aplikace a služby od největších hráčů v oboru a výjimečných startupů.</p>
      <h3>Umělá inteligence</h3>
      <p>Inteligentní stroje a aplikace dělají náš svět přizpůsobivějším a pohodlnějším. Software přesně odhaduje naše potřeby a činí za nás chytrá rozhodnutí. S tím, jak mizí bariéry pro strojové učení a práci s jazykem se objevují nové aplikace a možnosti. Na CES 2020 budou přítomni inovátoři napříč všemi technologickými odvětvími, kteří představí to nejnovější v AI. Mezi nimi například John Deer, Kyocera, Doosan a Brunswick.</p>
      <h3>Digitální zdraví</h3>
      <p>Technologie umožňují lidem lépe pečovat také o vlastní zdraví. Lékaři mají k dispozici nové metody a vyšetření, které pacientům efektivněji zajišťují lepší kvalitu života. V posledních deseti letech došlo k rychlému rozvoji tohoto období. Systémy aplikující umělou inteligenci dokáží detekovat rakovinu kůže lépe než člověk, mapování lidského genomu zase otevírá nové možnosti pro personalizovanou farmakologii, řídící se individuálními potřebami jedince. Veletrh CES 2020 představí nejnovější průlomy v oblasti digitálního zdraví od hlavních hráčů na trhu včetně společností Philips, Omron Healthcare, Myant, Procter &amp; Gamble, Cigna a Humana.</p>
      <h3>Inteligentní města</h3>
      <p>Chytrá města dělají z urbanistického chaosu technologicky řízený ráj. Spojením lidí a služeb s pomocí technologií, budou naše města efektivnější a udržitelnější, což přispěje ke snížení znečištění ovzduší, dopravních zácp a dokonce i trestné činnosti. CES 2020 představí organizace, jako je Ministerstvo dopravy USA, spolu se společnostmi jako Hitachi, Siemens a NTT, které ukáží možnosti budoucích inteligentních měst.</p>
      <h3>Technologie vozidla</h3>
      <p>Automobily se v minulých letech staly nejnáročnějšími zařízeními, které spojují pokroky v oblasti mobilní komunikace, umělé inteligence, designu a mnoho dalšího. CES 2020 představí to nejnovější z automobilového průmyslu a techniky na ploše větší než mnoho samostatných autosalonů. Letošní veletrh CES představuje více než 160 vystavovatelů zabývajících se technickým vybavením vozidel – včetně 10 významných automobilek, představujících vozidla s vlastním pohonem, koncepční a propojená vozidla.</p>
      <h3>Cestování a cestovní ruch</h3>
      <p>Každá firma je dnes technologickou společností. I odvětví, která nejsou tradičně technologická využívají inovace k tomu, aby dále rozvíjely své podnikání a zvyšovaly spokojenost uživatelů. Speciální sekce CES 2020 představí, jak technologie transformují oblast cestovního ruch. Generální ředitel Delta Air Lines Ed Bastian, první letecké společností, která se účastní CES, odprezentuje roli technologie v globálním cestování.</p>
      <h3>Odolnost</h3>
      <p>Přírodní katastrofy a mimořádné události jsou bohužel součástí našeho každodenního zpravodajství. CES 2020 představí technologie, které pomohou zemím a obcím být na takové události připraveny, umět na ně reagovat a následně se revitalizovat. Ministerstvo vnitřní bezpečnosti USA, Growgenix a Oxicool představí řešení, která pomáhají komunitám, aby byly zdravé a bezpečné, aby měly dostačující dodávky energie a zásobení potravinami.</p>
      <p>Od cestování po zábavu, od zdraví ke vzdělávání a dopravě. Technologie dnes ovlivňují téměř všechny aspekty našeho života a dělají naše životy lepšími. CES 2020 představí ty největší technologické inovace a budoucnost technologií od 7. do 10. ledna.</p>
      <p>Nejnovější zprávy naleznete na <a href="http://www.ces.tech/">CES.tech</a>.</p>
      <related>
        <h4>Súvisiace články</h4>
        <a href="https://touchit.sk/podpora-elektromobilov-dostala-jasne-kontury-nepremeskajte-moznost-registracie/264981"/>
        <a href="https://touchit.sk/ppocet-domen-sk-s-vyssim-standardom-zabezpecenia-stupol/264968"/>
        <a href="https://touchit.sk/kombinacia-kerio-connect-s-gfi-archiver-poskytuje-zakaznikom-silne-a-ucelene-riesenie-posty/264957"/>
      </related>
    </article>
  </body>
</html>