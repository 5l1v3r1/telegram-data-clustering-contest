<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/21/l-attacco-della-cina-a-donald-trump-il-congresso-usa-vuole-la-dis-137-955290.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T12:10:45+00:00"/>
    <meta property="og:title" content="L'attacco della Cina a Donald Trump: &quot;Il Congresso Usa vuole la distruzione di Hong Kong&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Asia</h6>
      <h1>L'attacco della Cina a Donald Trump: "Il Congresso Usa vuole la distruzione di Hong Kong"</h1>
      <h2>"Un'interferenza manifesta negli affari interni, pronti a contrattaccare con vigore"</h2>
      <address>
        <time datetime="2019-11-21T12:10:45+00:00">21 Nov 2019, 12:10</time>
      </address>
      <p>La Cina è pronta a prendere misure "per contrattaccare con vigore" in risposta al Congresso Usa che ha dato il via libera all'Hong Kong Human Rights and Democracy Act, il provvedimento a sostegno delle proteste dell'ex colonia, ora all'esame della firma di Donald Trump per la sua efficacia.</p>
      <p>"Condanniamo con forza e ci opponiamo con decisione alla approvazione di queste leggi", ha affermato il portavoce del ministero degli Esteri Geng Shuang, nel corso della conferenza stampa quotidiana.</p>
      <p>Il Congresso Usa, col via libera all'Hong Kong Human Rights and Democracy Act, il provvedimento a sostegno degli attivisti dell'ex colonia britannica, "manda il segnale sbagliato di connivenza coi criminali violenti", ha poi spiegato il ministro degli Esteri cinese Wang Yi, per il quale la "sua essenza è di confondere e addirittura di distruggere Hong Kong".</p>
      <p>"Questa è un'interferenza manifesta negli affari interni della Cina - ha concluso Wang Yi - e un grave disservizio a comuni e fondamentali interessi di un ampio numero di compatrioti di Hong Kong".</p>
      <p>(Unioneonline/v.l.)</p>
      <related>
        <a href="https://www.unionesarda.it/articolo/news/mondo/2019/11/20/hong-kong-ancora-100-studenti-arroccati-nel-politecnico-137-954880.html"/>
        <a href="https://www.unionesarda.it/video/video/cronaca-mondo/2019/11/20/al-politecnico-di-hong-kong-asserragliati-100-irriducibili-52-954945.html"/>
      </related>
    </article>
  </body>
</html>