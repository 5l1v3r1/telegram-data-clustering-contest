<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/lg-g8x-thinq-dual-screen-italia/"/>
    <meta property="og:site_name" content="Webnews"/>
    <meta property="article:published_time" content="2019-11-21T12:52:00+00:00"/>
    <meta property="og:title" content="LG G8X ThinQ con Dual Screen arriva in Italia"/>
    <meta property="og:description" content="Il nuovo LG G8X ThinQ con schermo OLED da 6,4 pollici può essere acquistato insieme al Dual Screen ad un prezzo di 949,90 euro."/>
  </head>
  <body>
    <article>
      <h1>LG G8X ThinQ con Dual Screen arriva in Italia</h1>
      <h2>Il nuovo LG G8X ThinQ con schermo OLED da 6,4 pollici può essere acquistato insieme al Dual Screen ad un prezzo di 949,90 euro.</h2>
      <address><time datetime="2019-11-21T12:52:00+00:00">21 Nov 2019, 12:52</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/lg">LG</a> ha annunciato l’arrivo in Italia del nuovo <b>G8X ThinQ</b> presentato all’IFA 2019 di Berlino. Lo smartphone viene offerto insieme all’accessorio <b>Dual Screen</b> che permette di usare due schermi per il multitasking. LG ha quindi scelto un approccio più flessibile rispetto a quello adottato da <a href="https://www.webnews.it/2019/11/08/samsung-galaxy-fold-italia-13-novembre/">Samsung</a> e <a href="https://www.webnews.it/2019/11/18/huawei-mate-x-vendita-sold-out-cina/">Huawei</a> con i loro dispositivi pieghevoli.</p>
      <p>Il G8X ThinQ possiede uno schermo OLED FullView da <b>6,4 pollici</b> con risoluzione full HD+ (2340×1080 pixel), supporto HDR10 e un notch a goccia che ospita la fotocamera frontale da 32 megapixel. Lo smartphone ha ricevuto le certificazioni MIL-STD-810G e IP68, quindi funziona anche in condizioni ambientali estreme. La dotazione hardware comprende inoltre il processore octa core Snapdragon 855, <b>6 GB di RAM</b> LPDDR4x e 128 GB di storage UFS 2.1, espandibili con schede microSD fino a 2 TB. Per le due fotocamere posteriori sono stati scelti sensori da <b>12 e 13 megapixel</b>, abbinati ad obiettivi standard (f/1.8) e ultra grandangolare (f/2.4).</p>
      <h4>Galleria di immagini: <a href="https://www.webnews.it/gallerie/lg-g8x-thinq-immagini/">LG G8x ThinQ, le immagini</a></h4>
      <slideshow>
        <figure>
          <a href="https://www.webnews.it/gallerie/lg-g8x-thinq-immagini/?pid=126627">
            <img src="https://www.webnews.it/wp//app/gallery/lg-g8x-thinq/20190829-141902.jpg"/>
          </a>
        </figure>
        <figure>
          <a href="https://www.webnews.it/gallerie/lg-g8x-thinq-immagini/?pid=126628">
            <img src="https://www.webnews.it/wp//app/gallery/lg-g8x-thinq/20190829-141907.jpg"/>
          </a>
        </figure>
        <figure>
          <a href="https://www.webnews.it/gallerie/lg-g8x-thinq-immagini/?pid=126629">
            <img src="https://www.webnews.it/wp//app/gallery/lg-g8x-thinq/20190829-141931.jpg"/>
          </a>
        </figure>
        <figure>
          <a href="https://www.webnews.it/gallerie/lg-g8x-thinq-immagini/?pid=126630">
            <img src="https://www.webnews.it/wp//app/gallery/lg-g8x-thinq/20190829-142042.jpg"/>
          </a>
        </figure>
        <figure>
          <a href="https://www.webnews.it/gallerie/lg-g8x-thinq-immagini/?pid=126631">
            <img src="https://www.webnews.it/wp//app/gallery/lg-g8x-thinq/20190829-142133.jpg"/>
          </a>
        </figure>
      </slideshow>
      <p>La connettività è garantita dai moduli WiFi 802.11ac, Bluetooth 5.0, GPS, Galileo, NFC e LTE (dual SIM). Sono inoltre presenti il jack audio da 3,5 millimetri, la porta USB Type-C, il noto Quad DAC Hi-Fi a 32 bit, gli <b>altoparlanti stereo</b> da 1,2 Watt e il lettore di impronte digitali in-display. La batteria da 4.000 mAh supporta la ricarica rapida e wireless. Il sistema operativo è <b>Android 9 Pie</b> con interfaccia LG UX 9.0.</p>
      <figure>
        <iframe src="https://www.youtube.com/embed/21a_wEjXPq0" width="640" height="360" data-service="Youtube" scrolling="no"/>
      </figure>
      <p>Il nuovo <b>Dual Screen</b> ha uno schermo OLED da 6,4 pollici (2340×1080 pixel) e un display OLED esterno (monocromatico) da 2,1 pollici che visualizza data, ora, livello della batteria, notifiche e altre informazioni. LG ha migliorato la cerniera e ora è possibile ruotare lo schermo fino a 360 gradi. Gli utenti possono usare i due schermi come un unico grande display oppure separatamente per visualizzare app differenti.</p>
      <p>Il Dual Screen permette inoltre di trasformare il G8X ThinQ in un notebook tramite la <b>LG Smart Keyboard</b> e in una console tramite il controller touch <b>LG Game Pad</b>. Lo smartphone è l’accessorio sono disponibili nella colorazione Aurora Black. Il prezzo del bundle è <b>949,90 euro</b>.</p>
      <figure>
        <img src="https://www.webnews.it/app/uploads/2019/11/lg-g8x-thinq-con-dual-screen-1.jpg"/>
      </figure>
      <p>Se vuoi aggiornamenti su <i>LG G8X ThinQ con Dual Screen arriva in Italia</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>