<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/dunyadaki-esek-nufusu-5-yilda-yuzde-50-azalabilir-2220983"/>
    <meta property="og:site_name" content="Posta"/>
    <meta property="article:published_time" content="2019-11-21T12:39:53+00:00"/>
    <meta property="og:title" content="Dünyadaki eşek nüfusu 5 yılda yüzde 50 azalabilir"/>
    <meta property="og:description" content="Çinde eşek derisinden yapılan ve bazı hastalıklara iyi geldiğine inanılan jöleye talebin artması nedeniyle dünyada eşek nüfusunun 5 yıl içinde yarı yarıya azalabileceği belirtildi. İngiltere merkezli eşekleri koruma örgütü Donkey Sanctuary, eşek derisi ticaretinin önlenmesi için uluslararası düzenlemeler yapılması çağrısında bulundu."/>
  </head>
  <body>
    <article>
      <h1>Dünyadaki eşek nüfusu 5 yılda yüzde 50 azalabilir</h1>
      <address>
        <time datetime="2019-11-21T12:39:53+00:00">21 Nov 2019, 12:39</time>
      </address>
      <h3>Çin'de eşek derisinden yapılan ve bazı hastalıklara iyi geldiğine inanılan jöleye talebin artması nedeniyle dünyada eşek nüfusunun 5 yıl içinde yarı yarıya azalabileceği belirtildi. İngiltere merkezli eşekleri koruma örgütü Donkey Sanctuary, eşek derisi ticaretinin önlenmesi için uluslararası düzenlemeler yapılması çağrısında bulundu.</h3>
      <p>Örgütün yayımladığı raporda göre dünyada 44 milyon <a href="https://www.posta.com.tr/haberler/esek">eşek</a> yaşıyor. Ancak <a href="https://www.posta.com.tr/haberler/cin">Çin</a> tıbbında yaygın olarak kullanılan eşek derisine yönelik talebi karşılamak için yılda 4,8 milyon eşeğin kesilmesi gerekiyor. Brezilya'da <a href="https://www.posta.com.tr/haberler/esek-nufusu">eşek nüfusu</a> 2007'den bu yana yüzde 27 azaldı. Bu oran Botsvana'da yüzde 37, Kırgızistan'da yüzde 53. Kenya ve Gana'da da eşek derisi ticareti nedeniyle hayvanlarının nüfusunun hızla azaldığı belirtiliyor. Donkey Sanctuary'ye göre eşek ticareti için zorlu yolculuklara çıkarılan hayvanların aç ve susuz bırakıldığı ve beşte birinin yolda öldüğüne dikkat çekiliyor.</p>
      <figure>
        <img src="https://i.pstimaj.com/img/75/640x0/5dd6857966a97c2770e692da"/>
      </figure>
      <p>BBC Türkçe'nin haberine göre, raporda <b><i>"Eşek derisine talep o kadar fazla ki, hamile, yavru ve sakat ve yaşlı eşekler bile kesiliyor. Yaraların derinin kalitesini etkilememesi nedeniyle hayvanlara iyi muamele edilmiyor" </i></b>ifadeleri yer alıyor.</p>
      <h3>Eşek derisinden jöle yapılıyor</h3>
      <p>Eşek derisinden yapılan <b>"E'jiao"</b> adlı jöle Çin tıbbında binlerce yıldır kullanılıyor. Marketlerde satılan bu jölenin kan dolaşımını hızlandırdığı ve kansızlığa iyi geldiği öne sürülüyor.</p>
      <figure>
        <img src="https://i.pstimaj.com/img/75/640x0/5dd6858d66a97c288bb9b7fd"/>
      </figure>
      <h3>Çin'deki eşek nüfusu yüzde 76 azaldı</h3>
      <p>Çin'de eşek nüfusu 1992'den bu yana yüzde 76 azaldı. Bu nedenle jöle üreticilerin talebi karşılamak için başka ülkelere yöneldiği belirtiliyor. Donkey Sanctuary'nin araştırma birimi başkanı Faith Burden şimdiye kadar 18 ülkenin eşek derisi ticaretini yasakladığını ancak yasağa rağmen hayvanların kesim için başka ülkelere gönderildiğine ve çalındığına dikkat çekti.</p>
      <p>Birçok ülkede, kırsal kesimlerde yük taşıtılan eşeklerin 500 milyon insanın geçimine katkıda bulunduğu tahmin ediliyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/marmara-denizindeki-deprem-arastirmasinda-ilk-sonuclar-istanbul-depremini-yaratabilir-2220997">
          <img src="https://i.pstimaj.com/img/100/180x95/5dd6892dae298b96292b24c4"/>
        </a>
      </figure>
      <p>
        <a href="https://www.posta.com.tr/marmara-denizindeki-deprem-arastirmasinda-ilk-sonuclar-istanbul-depremini-yaratabilir-2220997">1 Marmara Denizi'ndeki deprem araştırmasında ilk sonuçla...</a>
      </p>
      <figure>
        <a href="https://www.posta.com.tr/yanaktan-makas-almak-tazminat-sebebi-2221010">
          <img src="https://i.pstimaj.com/img/100/180x95/5dd698ce66a97c31a3c9d975"/>
        </a>
      </figure>
      <p>
        <a href="https://www.posta.com.tr/yanaktan-makas-almak-tazminat-sebebi-2221010">2 Yanaktan 'makas almak' tazminat sebebi</a>
      </p>
      <figure>
        <a href="https://www.posta.com.tr/cumhurbaskani-erdogan-mujdelerimizi-paylasmak-istiyorum-2220975">
          <img src="https://i.pstimaj.com/img/100/180x95/5dd6804aae298b968fcdb8dc"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-mujdelerimizi-paylasmak-istiyorum-2220975">3 Cumhurbaşkanı Erdoğan: Müjdelerimizi paylaşmak istiyor...</a>
      </p>
      <figure>
        <a href="https://www.posta.com.tr/yds-giris-belgeleri-aciklandi-2220994">
          <img src="https://i.pstimaj.com/img/100/180x95/5dd6876dae298b968fcdb8e8"/>
        </a>
      </figure>
      <p>
        <a href="https://www.posta.com.tr/yds-giris-belgeleri-aciklandi-2220994">4 YDS giriş belgeleri açıklandı</a>
      </p>
      <figure>
        <a href="https://www.posta.com.tr/son-dakika-balikesirde-art-arda-depremler-2220984">
          <img src="https://i.pstimaj.com/img/100/180x95/5dd6853eae298b968fcdb8e2"/>
        </a>
      </figure>
      <p>
        <a href="https://www.posta.com.tr/son-dakika-balikesirde-art-arda-depremler-2220984">5 Son dakika! Balıkesir'de art arda depremler</a>
      </p>
      <figure>
        <a href="https://www.posta.com.tr/evrim-500-gundur-kayip-2220982">
          <img src="https://i.pstimaj.com/img/100/180x95/5dd684b566a97c288a2d831c"/>
        </a>
      </figure>
      <p>
        <a href="https://www.posta.com.tr/evrim-500-gundur-kayip-2220982">6 Evrim, 500 gündür kayıp</a>
      </p>
      <figure>
        <a href="https://www.posta.com.tr/maltali-gazetecinin-olum-emrini-veren-fenech-gozaltina-alindi-2220981">
          <img src="https://i.pstimaj.com/img/100/180x95/5dd681baae298b9690ee5096"/>
        </a>
      </figure>
      <p>
        <a href="https://www.posta.com.tr/maltali-gazetecinin-olum-emrini-veren-fenech-gozaltina-alindi-2220981">7 Maltalı gazetecinin ölüm emrini veren Fenech gözaltına...</a>
      </p>
      <figure>
        <a href="https://www.posta.com.tr/yasar-buyukanit-hayatini-kaybetti-2220841">
          <img src="https://i.pstimaj.com/img/100/180x95/5dd621c5ae298b8c93de26d3"/>
        </a>
      </figure>
      <p>
        <a href="https://www.posta.com.tr/yasar-buyukanit-hayatini-kaybetti-2220841">8 Yaşar Büyükanıt hayatını kaybetti</a>
      </p>
      <figure>
        <a href="https://www.posta.com.tr/adriana-lima-yeni-saclariyla-khaleesiye-benzetildi-2220970">
          <img src="https://i.pstimaj.com/img/100/180x95/5dd67cb3ae298b9690ee508b"/>
        </a>
      </figure>
      <p>
        <a href="https://www.posta.com.tr/adriana-lima-yeni-saclariyla-khaleesiye-benzetildi-2220970">9 Adriana Lima yeni saçlarıyla Khaleesi'ye benzetildi</a>
      </p>
      <figure>
        <a href="https://www.posta.com.tr/kilicdaroglu-bizim-bir-kabahatimiz-oldu-2220881">
          <img src="https://i.pstimaj.com/img/100/180x95/5dd6457a66a97c1f579ec2a4"/>
        </a>
      </figure>
      <p>
        <a href="https://www.posta.com.tr/kilicdaroglu-bizim-bir-kabahatimiz-oldu-2220881">10 Kılıçdaroğlu: Bizim, bir kabahatimiz oldu</a>
      </p>
      <figure>
        <img src="https://i.pstimaj.com/img/78/90x50/5dd661e066a97c277104eb0b"/>
      </figure>
      <p>SIRADAKİ HABER 74 yaşındaki eşini duşta başkasıyla aldattı</p>
    </article>
  </body>
</html>