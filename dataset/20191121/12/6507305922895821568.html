<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/gol-e-personalita-il-milan-scommette-su-ibrahimovic-sta-bene-e-puo-far-crescere-il-gruppo-352649"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="Gol e personalità, il Milan scommette su Ibrahimovic: sta bene e può far crescere il gruppo"/>
    <meta property="og:description" content="Adesso non ci sono più dubbi: il Milan ha deciso di puntare con decisione su Ibrahimovic. Con decisione e convinzione. Già, perché i vertici rossoneri sono pronti a scommettere sulla tenuta atletica del gigante svedese. Come riporta La Gazzetta dello Sport, Maldini e Boban lo hanno seguito durante la sua esperienza negli States e sono convinti che possa ancora dare un grande contributo alla squadra."/>
  </head>
  <body>
    <article>
      <h1>Gol e personalità, il Milan scommette su Ibrahimovic: sta bene e può far crescere il gruppo</h1>
      <address><time datetime="2019-11-21T12:00:00+00:00">21 Nov 2019, 12:00</time> by <a rel="author">Salvatore Trovato</a></address>
      <p>Adesso non ci sono più dubbi: il Milan ha deciso di puntare con decisione su Ibrahimovic. Con decisione e convinzione. Già, perché i vertici rossoneri sono pronti a scommettere sulla tenuta atletica del gigante svedese. Come riporta La Gazzetta dello Sport, Maldini e Boban lo hanno seguito durante la sua esperienza negli States e sono convinti che possa ancora dare un grande contributo alla squadra.</p>
      <p><b>LEADERSHIP</b> - Certo, Ibra non ha più la rapidità di un tempo, ma sul breve è ancora dotato di ottimi spunti. E sa calciare in porta come pochi. Nessun dubbio, dunque, sulla brillantezza del classe ’81: con Zlatan il tempo sembra essersi fermato. Il Milan, inoltre, punta su di lui anche per la crescita del gruppo. Con la sua mentalità vincente e la fame di vittorie, infatti, Ibrahimovic potrebbe insegnare molto a ragazzi come Rafael Leao.</p>
      <p><b>AL TOP</b> - Insomma, gol e personalità: i rossoneri sono alla ricerca di un leader e sono convinti che lo smalto di Ibra, nonostante le tante battaglie di una carriera lunghissima, sia intatto. Secondo Maldini e Boban, dunque, lo svedese può ancora brillare nel campionato italiano. E soprattutto può dare una svegliata a un gruppo sì di qualità ma ancora (troppo) immaturo.</p>
    </article>
  </body>
</html>