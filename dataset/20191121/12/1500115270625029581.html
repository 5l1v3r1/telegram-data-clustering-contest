<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/crime/artikel/4929596/overeenkomst-gesloten-zaak-job-gosschalk"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T12:46:33+00:00"/>
    <meta property="og:title" content="Overeenkomst gesloten in zaak Job Gosschalk"/>
    <meta property="og:description" content="Na tijden over en weer te gaan, hebben Job Gosschalk (52) en zijn aanklager een overeenstemming weten te vinden. De castingdirector werd gehoord over zijn betrokkenheid bij een mogelijk zedendelict. Daarbij gaf hij aan dat hij &quot;in een aantal gevallen over grenzen was gegaan&quot;. Inmiddels heeft er mediation plaatsgevonden tussen hem en één van de slachtoffers, laat advocaat Richard Korver namens de aangever weten aan RTL Boulevard."/>
  </head>
  <body>
    <article>
      <h1>Overeenkomst gesloten in zaak Job Gosschalk</h1>
      <address>
        <time datetime="2019-11-21T12:46:33+00:00">21 Nov 2019, 12:46</time>
      </address>
      <p>Na tijden over en weer te gaan, hebben Job Gosschalk (52) en zijn aanklager een overeenstemming weten te vinden. De castingdirector werd gehoord over zijn betrokkenheid bij een mogelijk zedendelict. Daarbij gaf hij aan dat hij "in een aantal gevallen over grenzen was gegaan". Inmiddels heeft er mediation plaatsgevonden tussen hem en één van de slachtoffers, laat advocaat Richard Korver namens de aangever weten aan RTL Boulevard.</p>
      <blockquote>"In de mediation hebben zij over en weer de gelegenheid gehad hun visie op de gebeurtenissen te geven"</blockquote>
      <p>Uit onderzoek van <i>RTL Boulevard</i> bleek vorige maand dat er mediation plaatsvond tussen de twee partijen, het programma kwam erachter dat de gesprekken inmiddels zijn afgerond. Er is een overeenkomst gesloten tussen Job Gosschalk en zijn aanklager, blijkt uit het volgende gezamenlijke statement van de twee: "Tussen de heer J. Gosschalk en de persoon die aangifte tegen hem gedaan heeft, heeft in het kader daarvan een mediation plaatsgevonden. Partijen wensen daarover de volgende gezamenlijke verklaring af te leggen. In de mediation hebben zij over en weer de gelegenheid gehad hun visie op de gebeurtenissen te geven, en hebben zij van elkaar gehoord hoe ieder deze beleefd heeft. Daarbij zijn waar mogelijk vragen beantwoord, en aannames weggenomen."</p>
      <p>"Aangever en de heer Gosschalk waarderen de mogelijkheid tot mediation die hen geboden is en sluiten daarmee tussen hen de zaak af", gaat het statement verder. "Over de inhoud van de mediation kan conform de mediationregels door geen der partijen, hun raadslieden, de mediators, of op andere wijze betrokkenen, enige mededeling gedaan worden." Ook de advocaat van Job, Gerard Spong, laat weten zich volledig aan te sluiten bij het statement. </p>
      <p>Het Openbaar Ministerie heeft gereageerd met het volgende: "Het OM wilde dit mediationtraject afwachten, alvorens tot een vervolgbeslissing te komen. Dit kon het OM niet eerder melden omdat publiciteit een nadelige invloed op het traject zou kunnen hebben. Nu beide partijen eruit zijn gekomen, kan het OM een vervolgbeslissing nemen. Daarbij zal het OM nadrukkelijk rekening houden met de wensen van beide partijen. Het OM zal volgende week zijn vervolgbeslissing melden. Over de inhoud van de mediation kan het OM gelet op het vertrouwelijke karakter geen mededelingen doen."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/crime/artikel/4837461/geheimzinnigheid-rondom-onderzoek-om-zaak-job-gosschalk"/>
        <a href="https://www.rtlboulevard.nl/entertainment/showbizz/artikel/4761201/job-gosschalk-was-te-gast-op-huwelijk-katja-en-freek"/>
        <a href="https://www.rtlboulevard.nl/entertainment/news/artikel/4758336/nog-altijd-onduidelijkheid-over-onderzoek-job-gosschalk"/>
        <a href="https://www.rtlboulevard.nl/video/tv-fragmenten/video/4928816/jos-b-houdt-kaken-stijf-op-elkaar-tijdens-pro-forma-verstappen"/>
        <a href="https://www.rtlboulevard.nl/crime/artikel/4928561/bram-moszkowicz-advocaat-terugkeren"/>
        <a href="https://www.rtlboulevard.nl/crime/artikel/4928546/bram-moszkowicz-advocaat-terugkeren"/>
      </related>
      <related>
        <a href="https://www.rtlboulevard.nl/entertainment/news/artikel/4837796/zaak-job-gosschalk-vertraagd-vanwege-complexiteit"/>
      </related>
    </article>
  </body>
</html>