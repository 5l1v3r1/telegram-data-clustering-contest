<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/sygnal-od-czytelnika-w-szkole-mial-byc-rozowy-piatek-rodzice-zaniepokojeni/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T12:38:00+00:00"/>
    <meta property="og:title" content="Sygnał od Czytelnika. W szkole miał być „Różowy piątek”. Rodzice zaniepokojeni"/>
    <meta property="og:description" content="Od jednego z Czytelników otrzymaliśmy informację, że w Szkole Podstawowej nr 2 w Łęcznej jutro miał być zorganizowany „Różowy piątek”. Rodzic dziecka uczęszczającego do szkoły uważa, że wydarzenie ma związek z „Tęczowymi piątkami”, organizowanymi w niektórych szkołach w kraju."/>
  </head>
  <body>
    <article>
      <h1>Sygnał od Czytelnika. W szkole miał być „Różowy piątek”. Rodzice zaniepokojeni</h1>
      <address>
        <time datetime="2019-11-21T12:38:00+00:00">21 Nov 2019, 12:38</time>
      </address>
      <p>
        <b>Od jednego z Czytelników otrzymaliśmy informację, że w Szkole Podstawowej nr 2 w Łęcznej jutro miał być zorganizowany „Różowy piątek”. Rodzic dziecka uczęszczającego do szkoły uważa, że wydarzenie ma związek z „Tęczowymi piątkami”, organizowanymi w niektórych szkołach w kraju.</b>
      </p>
      <p>Od Czytelnika będącego rodzicem dziecka uczęszczającego do Szkoły Podstawowej nr 2 w Łęcznej otrzymaliśmy maila, z którego wynika, że w placówce edukacyjnej w najbliższy piątek miał odbyć się „Różowy piątek”. Czytelnik uważa, że akcja ma związek z „Tęczowymi piątkami”.</p>
      <blockquote>– W Szkole Podstawowej numer 2 w Łęcznej ma odbyć się „Różowy piątek”. Bardzo proszę o zainteresowanie się tą sprawą. Wygląda na to, że jest to „ukrycie” akcji nazywanej powszechnie „Tęczowym piątkiem”. Z tego co się orientuję, „wydarzenie” tego typu powinno być konsultowane z rodzicami, a tutaj nic takiego nie było. Jako rodzice dzieci uczęszczających do tej placówki nie zgadzamy się na propagowanie ideologii LGBT w szkole – czytamy w treści maila.</blockquote>
      <p>O sprawę zapytaliśmy dyrekcję szkoły. Jak się okazało, wydarzenie organizowane w Łęcznej ma nie mieć nic wspólnego z wywołującą kontrowersje o bardzo duże wzburzenie formułą „Tęczowych piątków” Przedstawiciele placówki tłumaczą, że „Kolorowy piątek” jest organizowany w tej placówce od lat i polega na ubieraniu się uczniów tego dnia w ubrania o jednym kolorze. W roku ubiegłym był to kolor błękitny, teraz miał być różowy.</p>
      <blockquote>– Informuję, że w naszej szkole Samorząd Szkolny od wielu lat organizował „Wesołe piątki” (kiedy nikt jeszcze nie słyszał o tęczowych piątkach), w tym dniu uczniowie ubierali się w kolorze, który wybrali. Od tego roku ze względu na łączenie tej zabawy z pojęciem tęczowy piątek, Samorząd Uczniowski zrezygnował z wieloletniej formy zabawy – wyjaśniła nam dyrektor szkoły Teresa Baruk.</blockquote>
      <p>Z uwagi na to, że wokół wydarzenia stało się zbyt głośno, w nie do końca dobrym kontekście, oraz jego pozwiązywanie m.in. do wspierania ideologii LGBT, szkoła zadecydowała, że „Różowy piątek” zostanie odwołany.</p>
      <p>(fot. pixabay.com)</p>
    </article>
  </body>
</html>