<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/mladi-fudbaler-zvezde-drago-mi-je-zbog-poredjenja-sa-marinom-nadam-se-da-ce-mi-za-nekoliko-godina-svi-aplaudirati/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T12:50:04+00:00"/>
    <meta property="og:title" content="Mladi fudbaler Zvezde: Drago mi je zbog poređenja sa Marinom, nadam se da će mi za nekoliko godina svi aplaudirati"/>
    <meta property="og:description" content="Utakmica sa Mačvom zauvek će ostati u sećanju Veljka Nikolića koji je proti Šapčana debitovao u dresu Crvene zvezde. Dan nakon debija mladi fudbaler crveno-belih rekao je da je trener Vladan Milojević našao idealnu poziciju za njega. – Presrećan sam zbog debija. Siguran sam da bih nastupio i ranije, ali me omela povreda koju sam […]"/>
  </head>
  <body>
    <article>
      <h1>Mladi fudbaler Zvezde: Drago mi je zbog poređenja sa Marinom, nadam se da će mi za nekoliko godina svi aplaudirati</h1>
      <address><time datetime="2019-11-21T12:50:04+00:00">21 Nov 2019, 12:50</time> by <a rel="author">Zile</a></address>
      <p>Utakmica sa Mačvom zauvek će ostati u sećanju Veljka Nikolića koji je proti Šapčana debitovao u dresu Crvene zvezde.</p>
      <p>Dan nakon debija mladi fudbaler crveno-belih rekao je da je trener Vladan Milojević našao idealnu poziciju za njega.</p>
      <p>– <b>Presrećan sam zbog debija. Siguran sam da bih nastupio i ranije, ali me omela povreda koju sam zadobio tokom leta. Drago mi je što sam dobro odigrao, zadovoljan sam kako je to izgledalo i nadam se da ću tako nastaviti. Milojević se dvoumio koju poziciju da igram, odlučio se za „desetku“ i mislim da je upravo to mesto na terenu koje mi najviše odgovara. Pred utakmicu mi je rekao da budem opušten i da dam sve od sebe. Bilo je par lepih poteza i dodavanja, tako da mogu da kažem da sam zadovoljan za prvi put. Međutim, to je samo početak, siguran sam da ću iz utakmice u utakmicu biti sve bolji. Pamtiću debi sigurno ceo život, bila mi je izuzetna čast. San mi je da odradim ceo ugovor u Crvenoj zvezdi, imam veliku želju da ostavim dublji trag, a onda da se oprobam u inostranstvu</b>, rekao je Nikolić.</p>
      <p>Nikolića porede sa Markom Marinom.</p>
      <p>– <b>Drago mi je da me porede sa Marko Marinom, on je veliki igrač. Trudiću se da radim što više kako bih došao do tog nivoa na kome je on i kako bi me navijači upamtili. Nisam još uvek potpuno spreman, imao sam operaciju letos. Za sad sam odigrao oko šezdeset minuta to je za početak sasvim dovoljno, plan je da postepeno povećavamo minutažu. Srećan sam što sam uspeo da kupim publiku nekim potezima, nadam se da će mi za nekoliko godina ceo stadion aplaudirati. Bila bi mi velika čast da zaigram i u Ligi šampiona. Trudiću se da na treninzima dajem sto posto a na treneru je da odluči ko će igrati</b>, zaključio je Nikolić.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/katai-zagolicao-mastu-navijaca-zvezde/"/>
        <a href="https://www.sportskacentrala.com/2019/11/21/boaci-pre-penala-golman-macve-mi-je-nesto-rekao-rekao-sam-sebi-da-ne-sme-da-se-zavrsi-na-tome/"/>
        <a href="https://www.sportskacentrala.com/2019/11/20/milojevic-trebalo-je-da-budemo-mirniji/"/>
        <a href="https://www.sportskacentrala.com/2019/11/20/boaci-promasio-penal-pa-odveo-zvezdu-u-cetvrtfinale-kupa-srbije/"/>
        <a href="https://www.sportskacentrala.com/2019/11/20/live-crvena-zvezda-macva-4/"/>
        <a href="https://www.sportskacentrala.com/2019/11/19/milojevic-zelimo-da-osvojimo-kup-srbije/"/>
        <a href="https://www.sportskacentrala.com/2019/11/19/kupis-kartu-za-macvu-dobijes-popust-za-bajern/"/>
        <a href="https://www.sportskacentrala.com/2019/11/18/crveno-beli-ocekuju-pocetak-nove-serije-pobeda/"/>
        <a href="https://www.sportskacentrala.com/2019/11/17/problemi-za-milojevica-jedan-igrac-sigurno-propusta-bajern-dvojica-pod-znakom-pitanja/"/>
      </related>
    </article>
  </body>
</html>