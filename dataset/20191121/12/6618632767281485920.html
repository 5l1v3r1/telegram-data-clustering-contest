<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/age_of_empires_iv_kesobb_konzolokra_is_johet.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-21T12:30:00+00:00"/>
    <meta property="og:title" content="Age of Empires IV - Később konzolokra is jöhet?"/>
    <meta property="og:description" content="Egyelőre csak a PC-s változat készül, de utána talán Xbox-ra is megjelenhet a széria legújabb része."/>
  </head>
  <body>
    <article>
      <h1>Age of Empires IV - Később konzolokra is jöhet?</h1>
      <address><time datetime="2019-11-21T12:30:00+00:00">21 Nov 2019, 12:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>H﻿ir﻿d﻿etés﻿</h3>
      <figure>
        <a href="https://track.adform.net/C/?bn=33679635;C=0">
          <img src="https://track.adform.net/adfserve/?bn=33679635;srctype=4;ord=[timestamp]"/>
        </a>
      </figure>
      <p>A 2017-es Gamescomos bejelentés óta a mostani XO19-en láthattuk ismét az <b>A</b><b>ge of Empires IV</b>-et, mégha csak alig pár másodpernyi anyagot is tartalmazott a rövidke trailer. A játékról azt már régóta tudjuk, hogy PC-re készül, de sokakban felmerült a kérdés, hogy vajon Xbox One-ra (Vagy talán a nextgen Xbox-ra) megkapjuk-e az RTS-t. (Főleg úgy, hogy az egér-billentyű támogatás már jó ideje elérhető a jelenlegi generációban is) A Stevivor nevű lap természetesen rákérdezett a dologra, választ pedig Shannon Loftis-tól (Team Xbox igazgató) és Adam Isgreentől (Kreatív igazgató) kaptak.</p>
      <figure>
        <iframe src="https://www.youtube.com/embed/rAbI0fewc7w" width="640" height="360" data-service="Youtube" scrolling="no"/>
      </figure>
      <p>Elmondásuk szerint a csapat jelenleg a PC-s kiadásra fókuszál, de nincs kizárva egy xbox-os port. Jelenleg azt szeretnék, ha a lehető legtökéletesebben működjön az egeres/billentyűzetes irányítás. A kérdezők megemlítették a méltán sikeres Civilization VI konzolos portját, amelynek pozitív fogadtatásával a fejlesztők is egyetértettek, de jelenleg csak annyit tudnak mondani, hogy ha kész vannak a PC-s változattal, akkor kezdenek el gondolkodni azon, hogy milyen más úton tudják megmutatni nekünk az alkotásukat.</p>
    </article>
  </body>
</html>