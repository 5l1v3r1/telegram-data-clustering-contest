<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/regeringen-tillsatter-utredning"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T12:49:44+00:00"/>
    <meta property="og:title" content="Regeringen tillsätter utredning för åtgärder mot gängvåld"/>
    <meta property="og:description" content="Regeringen tillsätter nu en utredning för att analysera en rad åtgärder för att minska gängvåldet i Sverige. Bland annat ska man se över möjligheten att vittna anonymt samt skärpta straff för övergrepp i rättssak. Det meddelade justitie- och migrationsministern Morgan Johansson (S) under torsdagen."/>
  </head>
  <body>
    <article>
      <h1>Regeringen tillsätter utredning för åtgärder mot gängvåld</h1>
      <address><time datetime="2019-11-21T12:49:44+00:00">21 Nov 2019, 12:49</time> by <a rel="author">Klara Stefansson</a></address>
      <p>
        <b>Regeringen tillsätter nu en utredning för att analysera en rad åtgärder för att minska gängvåldet i Sverige. Bland annat ska man se över möjligheten att vittna anonymt samt skärpta straff för övergrepp i rättssak. Det meddelade justitie- och migrationsministern Morgan Johansson (S) under torsdagen.</b>
      </p>
      <p>Det handlar om flera förslag för att motverka gängkriminalitet kopplade till <a href="https://www.svt.se/nyheter/inrikes/regeringen-svarar-pa-avhoppen-med-eget-atgardsprogram">34-punktsprogrammet</a> – från vittnesskydd till skärpta straff – som ska analyseras av en utredning som regeringen nu tillsätter. Nyheten presenterades på torsdagen av Morgan Johansson (S), justitie- och migrationsminister.</p>
      <h3>Ska utreda åtgärder om vittnesmål</h3>
      <p>Utredarna ska bland annat se över tre åtgärder kopplade till vittnesmål, något som regeringen <a href="https://www.svt.se/nyheter/lokalt/ost/regeringen-presenterar-nya-atgarder-mot-organiserad-brottslighet">tidigare presenterat</a>.</p>
      <p>– Det ska löna sig för en misstänkt att samarbeta med polisen och det ska också kunna straffa sig om man inte gör det, säger Morgon Johansson under presskonferensen.</p>
      <p>Det handlar om att undersöka införandet av kronvittnen, möjligheten att vittna anonymt samt att se över hur stödet till vittnen och dess anhöriga kan skärpas.</p>
      <h3>”Ljuger man i en rättegång ska det få konsekvenser”</h3>
      <p>Utöver det ska utredningen också föreslå skärpta straff för övergrepp i rättssak, mened och skyddande av brottsling. De ska även se över behovet av ändringar av vittnesuppgifter som lämnas under en förundersökning.</p>
      <p>– Ljuger man i en rättegång så måste det få konsekvenser, säger Morgan Johansson.</p>
      <p>Särskild utredare blir justitierådet Stefan Johansson. I maj 2021 ska de lämna över förslag till regeringen.</p>
      <p>34-punktsprogrammet <a href="https://www.svt.se/nyheter/inrikes/regeringen-svarar-pa-avhoppen-med-eget-atgardsprogram">presenterades av regeringen</a> i slutet av september i år. Förslaget är indelat i fyra områden: Nya verktyg att arbeta bekämpa brottsligheten, nya påföljder för brottslingar, lösningar för att få fler att vittna, samt förebyggande åtgärder.</p>
      <related>
        <h4>Relaterat</h4>
        <a href="https://www.svt.se/nyheter/inrikes/misstroendeomrostning-i-riksdagen-mot-justitieminister-morgan-johansson-s"/>
        <a href="https://www.svt.se/nyheter/inrikes/kristersson-m-statsministern-har-fundamentalt-fel-i-beskrivningen-av-verkligheten"/>
        <a href="https://www.svt.se/nyheter/inrikes/damberg-presenterar-forsta-beslutet-mot-gangvald"/>
      </related>
    </article>
  </body>
</html>