<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/z-miejsca-wypadku-uciekl-w-jednym-bucie-byl-pijany-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T12:17:00+00:00"/>
    <meta property="og:title" content="Z miejsca wypadku uciekł w jednym bucie. Był pijany (zdjęcia)"/>
    <meta property="og:description" content="Wczoraj na drodze krajowej nr 76 doszło do zderzenia dwóch pojazdów. Sprawca wypadku uciekł z miejsca zdarzenia, jednak po pieszym pościgu został zatrzymany przez jednego z policjantów."/>
  </head>
  <body>
    <article>
      <h1>Z miejsca wypadku uciekł w jednym bucie. Był pijany (zdjęcia)</h1>
      <address>
        <time datetime="2019-11-21T12:17:00+00:00">21 Nov 2019, 12:17</time>
      </address>
      <p>
        <b>Wczoraj na drodze krajowej nr 76 doszło do zderzenia dwóch pojazdów. Sprawca wypadku uciekł z miejsca zdarzenia, jednak po pieszym pościgu został zatrzymany przez jednego z policjantów.</b>
      </p>
      <p>Wczoraj wieczorem na drodze krajowej nr 76 w miejscowości Sięciaszka Pierwsza doszło do zderzenia dwóch pojazdów osobowych. Chwilę wcześniej, policjanci prowadzący kontrole prędkości zauważyli przejeżdżający w pobliżu z dużą prędkością samochód marki Rover.</p>
      <p>Mundurowi zakończyli kontrolę drogową i pojechali w kierunku Sięciaszki Pierwszej za odjeżdżającym roverem. Po niespełna dwóch kilometrach policjanci zauważyli uszkodzone pojazdy, jeden marki Peugeot drugi zaś marki Rover.</p>
      <p>Kierowca peugeota powiedział funkcjonariuszom, że kierujący roverem uciekł na pobliskie pola. Jeden z policjantów ruszył w pościg i po kilkudziesięciu metrach zatrzymał mężczyznę. Uciekinier tłumaczył, że nie brał udziału w wypadku i nie kierował autem. Funkcjonariusz zauważył, że zatrzymany przez niego 36-latek z gminy Łuków, miał tylko jednego buta. Okazało się, że taki sam, leżał przy fotelu kierowcy rovera.</p>
      <p>36-latek, a także 59-latek kierujący peugeotem i jego trzech pasażerów trafili do szpitala. Jak się okazało, kierowca rovera miał promil alkoholu w organizmie. Na szczęście uczestnicy zdarzenia doznali obrażeń, które nie zagrażają ich życiu. Wkrótce 36-latek stanie przed sądem. Będzie odpowiadał za kierowanie pojazdem w stanie nietrzeźwości oraz spowodowanie wypadku drogowego.</p>
      <figure>
        <img src="https://www.lublin112.pl/wp-content/uploads/2019/11/68-158569.jpg"/>
      </figure>
      <p>(fot. Policja Łuków)</p>
    </article>
  </body>
</html>