<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/temida/2019/11/21/razpitvat-lichniia-lekar-na-pochinaliia-3-godishen-aleksandyr.430356"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T12:48:00+00:00"/>
    <meta property="og:title" content="Разпитват личния лекар на починалия 3-годишен Александър"/>
    <meta property="og:description" content="Цацаров: Записи от телефоните на родителите ще помогнат за истината | Dnes.bg"/>
  </head>
  <body>
    <article>
      <h1>Разпитват личния лекар на починалия 3-годишен Александър</h1>
      <h2>Цацаров: Записи от телефоните на родителите ще помогнат за истината</h2>
      <address><time datetime="2019-11-21T12:48:00+00:00">21 Nov 2019, 12:48</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Личният лекар на 3-годишния Александър, който почина след като беше прехвърлян през три болници, също ще бъде разпитван от прокуратурата. Това съобщи обвинител №1 Сотир Цацаров.</p>
      <p>"Ще бъдат иззети документи и данни от проведени предни лечения и изследвания преди посещаване от здравните заведения от личния лекар на детето, която също ще бъде разпитана", каза той.</p>
      <p>Цацаров допълни, че действията по разследването продължават и сега.</p>
      <p>Вече е иззета документацията по случая от трите лечебни заведения, през които е минало детето - Педиатричната болница, "Лозенец" и "Пирогов", както и тази от "Пирогов" за аутопсията.</p>
      <p>"Проведени са разпити на родителите на детето, както и на други лица", каза още Цацаров.</p>
      <p>От родителите са иззети и записи от телефоните им от болниците, които според главния прокурор ще допринесат за изясняване на обективната истина.</p>
      <p>Следват разпити на медицински специалисти в трите здравни заведения и назначаване на съдебно-медицинска експертиза.</p>
      <p>"Уточнява се съставът на вещите лица, както и гаранцията, че това ще са много компетентни специалисти всеки в своята област, но нека от този случай да не правим извод за качествата на всички, които упражняват лекарската професия, защото те заслужават уважение, в същото време да кажем, че ще бъдат положени максимални усилия за изясняване на обективната истина", обясни главният прокурор.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/21/sled-tragediiata-s-deteto-koi-nosi-vina-za-smyrtta-mu.430323"/>
        <a href="https://www.dnes.bg/obshtestvo/2019/11/21/sled-tragediiata-roditeli-se-oplakvat-ot-bolnicite-niama-lekari-ehograf.430315"/>
      </related>
    </article>
  </body>
</html>