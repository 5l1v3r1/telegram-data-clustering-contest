<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152705-bagatoditna-simia-policejskogo-z-volyni-otrymala-dvokimnatnu-kvartyru"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T12:30:00+00:00"/>
    <meta property="og:title" content="Багатодітна сім'я поліцейського з Волині отримала двокімнатну квартиру"/>
    <meta property="og:description" content="Старший інспектор легендарної роти патрульної служби поліції особливого призначення «Світязь» Микола Мельник отримав ключі від двокімнатної квартири."/>
  </head>
  <body>
    <article>
      <h1>Багатодітна сім'я поліцейського з Волині отримала двокімнатну квартиру</h1>
      <address>
        <time datetime="2019-11-21T12:30:00+00:00">21 Nov 2019, 12:30</time>
      </address>
      <p>Старший інспектор легендарної роти патрульної служби поліції особливого призначення «Світязь» <b>Микола Мельник</b> отримав ключі від двокімнатної службової квартири. <br/><br/>Житло в новозбудованій багатоповерхівці на вулиці Глушець у Луцьку надали в рамках інвестиційної угоди поліції області із забудовником, - інформує <a href="https://vl.npu.gov.ua/news/golovne/bagatoditna-sim-ya-volinskogo-policzejskogo-otrimala-zhitlo/?fbclid=IwAR3PBcnmms4mqIqqvllDJYlv4Xa8pqdKvGgIVwiN_f695ohz4pqAe7o-3nE">пресслужба ГУНП у Волинській області.</a><br/><br/>Микола Мельник прийшов добровольцем у новостворений підрозділ особливого призначення «Світязь» і вже в липні 2014 року разом із побратимами став на захист державного суверенітету та територіальної цілісності України. Він пройшов бої за Іловайськ і Вуглегірськ. <br/><br/>У 2015 році Указом Президента України Миколу Мельника відзначили медаллю «Захиснику Вітчизни». Окрім того, за сумлінну службу та виконання службових обов’язків він нагороджений відзнаками та подяками МВС України. Поліцейський забезпечує правопорядок в зоні проведення операції об’єднаних сил, несе службу на території рідної Волині. Микола Мельник разом із дружиною виховує двох синів і доньку.<br/><br/>Помешкання поліцейському надали відповідно до рішення житлово-побутової комісії Головного управління Національної поліції в області. <br/><br/>З початку цього року житло вже отримали дев’ятеро співробітників волинської поліції в Луцьку та Ковелі. Окрім того, 15 родин волинських поліцейських придбали житло на умовах фінансового лізингу.</p>
      <figure>
        <img src="http://www.volynpost.com/img/modules/news/e/bf/fb6ec5fa6ac452ec90c2ebe91a505bfe/cb-1210_mel1.jpg"/>
      </figure>
      <figure>
        <img src="http://www.volynpost.com/img/modules/news/e/bf/fb6ec5fa6ac452ec90c2ebe91a505bfe/cb-1210_mel2.jpg"/>
      </figure>
      <figure>
        <iframe src="https://www.youtube.com/embed/c6JaBmHYfrs" width="640" height="360" data-service="Youtube" scrolling="no"/>
      </figure>
    </article>
  </body>
</html>