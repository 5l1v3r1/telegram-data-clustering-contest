<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/presedintele-alora/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T12:49:57+00:00"/>
    <meta property="og:title" content="Președintele “ălora” "/>
    <meta property="og:description" content="Chiar dacă prin inerția  contextului, Klaus Iohannis va obține un nou mandat de președinte al României, acest fapt nu îi va spori nici virtuțile, nici (....)"/>
  </head>
  <body>
    <article>
      <h1>Președintele “ălora” </h1>
      <address><time datetime="2019-11-21T12:49:57+00:00">21 Nov 2019, 12:49</time> by <a rel="author">Ioan Vieru</a></address>
      <p><b>Chiar dacă prin inerția  contextului, Klaus Iohannis va obține un nou mandat de președinte al României, acest fapt nu îi va spori nici virtuțile, nici profilul democratic.</b> Interfața pe care o reprezintă instituția prezidențială, prin persoana președintelui, aparține prioritar României, indiferent de opțiunile personale ale acestuia. Or, de-a lungul mandatului exercitat de Klaus Iohannis instituția prezidențială nu s-a remarcat prin nimic, exceptând chestiunile care aparțin partidelor politice pe care le-a preluat în mod nepermis. Președinția României a fost plasată într-o veritabilă silezio stampa în chestiuni importante, în schimb a fost angajată în veritabile  derulări neconstituționale. In fapt, președintele Iohannis, care se pretinde un reformator, ar fi avut destule motive să ceară dizolvarea Parlamentului în condițiile în care chiar avea convingerile la  care face tardiv referire.</p>
      <p>In fapt, Klaus Iohannis a coabitat perfect cu mediul politic în avantaj reciproc, protejându-se de activarea propriilor vulnerabilități și a lipsei soluțiilor. Nici în perspectiva imediată declarațiile reformiste nu sunt posibile, întrucât  captivitatea unui partid cu multiple eșecuri, PNL, nu îl poate sluji. Nici în ceasul al doisprezecelea Klaus Iohannis nu a reușit să găsească calea interesului național, pe care să facă măcar un pas. Obținerea  unui nou mandat nu va putea fi mult diferită de cel tocmai încheiat. Presiunea președintelui asupra PNL a fost continuu exercitată, însă acest tip de interacțiune  nu poate duce decât la noi fisuri și susținerea anarhiei.Președintele României, în limitele constituționale actuale, și chiar în acelea rezultate din modificarea Constituției, nu poate avansa într-o direcție specifică dictaturilor, deși  se manifestă o asemenea tendință.</p>
      <p>Nemulțumirile lui klaus Iohannis față de situația de fapt din România, fără o autocritică severă, este lipsită de substanță și credibilitate, un simplu demers manipulatoriu. Responsabilizarea aparatului public, reformarea partidelor, eliminarea imunităților clasei politice și a personalului  din justiție, mențin România într-o veritabilă escrocherie la dispoziția clasei politice din care Klaus Iohannis face parte. Schimbarea unui guvern cu altul este oricând binevenită, însă când aceasta se întâmplă  în scop electoral,  nu putem constata decât o destabilizare a statului, și așa puternic avariat,  în numele unor principii care nu se regăsesc în fondul acțiunilor.</p>
      <p>Reformele la  care face vorbire Klaus Iohannis acum, înaintea unui posibil nou mandat, îl arată încovoiat de povara unuia  eșuat, metamorfozat într-o aroganță inadmisibilă. Țara se slujește cu modestie și cu un puternic sentiment al apartenenței.</p>
      <p>
        <b>          </b>
      </p>
      <related>
        <h4>Articole asemănătoare</h4>
        <a href="https://www.cotidianul.ro/o-lume-nebuna-nebuna-nebuna/"/>
        <a href="https://www.cotidianul.ro/cum-se-joaca-la-altii-suspendarea-presedintelui/"/>
        <a href="https://www.cotidianul.ro/invatatura-lui-dragnea-pentru-iohannis-despre-politica-externa/"/>
      </related>
    </article>
  </body>
</html>