<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/pashynskyj-dav-svidchennya-u-spravi-pro-rozstrily-na-majdani-u-2014-rotsi/"/>
    <meta property="og:site_name" content="Рубрика"/>
    <meta property="article:published_time" content="2019-11-21T12:25:45+00:00"/>
    <meta property="og:title" content="Пашинський дав свідчення у справі про розстріли на Майдані у 2014 році"/>
    <meta property="og:description" content="Колишній народний депутат України Сергій Пашинський заявляє, що жодної команди протестуючим на майдані Незалежності на штурм правоохоронців 20 лютого 2014 роки ніхто не давав. Як передає “Інтерфакс”, у четвер під час засідання Святошинського районного суду Києва у справі про розстріли на вулиці Інститутській у центрі Києва у лютому 2014 року суд допитує Пашинського як свідка. […]"/>
  </head>
  <body>
    <article>
      <h1>Пашинський дав свідчення у справі про розстріли на Майдані у 2014 році</h1>
      <address><time datetime="2019-11-21T12:25:45+00:00">21 Nov 2019, 12:25</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/pashynskyj-860x580-c-1.jpg"/>
      </figure>
      <p>
        <b>
          <b>Колишній народний депутат України Сергій Пашинський заявляє, що жодної команди протестуючим на майдані Незалежності на штурм правоохоронців 20 лютого 2014 роки ніхто не давав.</b>
        </b>
      </p>
      <p>Як передає <a href="https://ua.interfax.com.ua/news/general/626030.html">“Інтерфакс”</a>, у четвер під час засідання Святошинського районного суду Києва у справі про розстріли на вулиці Інститутській у центрі Києва у лютому 2014 року суд допитує Пашинського як свідка. Оскільки колишній нардеп перебуває у слідчому ізоляторі, допит відбувається в режимі відеоконференції.</p>
      <p>Під час допиту Пашинський, зокрема, розповів, що йому не було відомо про постріли по міліціонерах о 6:00 20 лютого. Відповідаючи на запитання про те, хто дав команду на штурм міліціонерів, він сказав: “Думаю, що жодної команди на штурм не було, це був стихійний рух”.</p>
      <p>Крім того, екс-нардеп сказав, що йому “невідомо про жодну зброю в Пасажі (Пасаж між вулицями Хрещатик та Заньковецької в центрі Києва)”.</p>
      <p>Під час допиту він також сказав, що йому невідомо, під чиїм контролем перебувала будівля консерваторії. “На майдані не було головних і наглядачів”, – заявив Пашинський.</p>
      <p>Як очікується, о 14:00 суд допитає як свідка у справі про вбивство людей 20 лютого 2014 року під час Євромайдану голову Верховної Ради VIII скликання Андрія Парубія.</p>
      <p>Читайте також: директор ДБР Роман Труба <a href="https://rubryka.com/2019/10/09/truba-zayavyv-shho-gpu-zrobyla-zhertvu-z-pashynskogo/">заявив, що ГПУ зробила жертву з Пашинського.</a></p>
      <p>Також зазначимо, що <a href="https://rubryka.com/2019/10/04/pashynskyj-vidreaguvav-na-pidozru-dbr-do-chogo-tut-portnov/">Пашинський вважає, що Портнов знову отримав можливість впливати на правоохоронну та судову системи в Україні.</a></p>
    </article>
  </body>
</html>