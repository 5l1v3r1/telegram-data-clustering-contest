<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/ryanair-%ce%b9%cf%83%cf%80%ce%b1%ce%bd%ce%b9%ce%ba%cf%8c-%ce%b4%ce%b9%ce%ba%ce%b1%cf%83%cf%84%ce%ae%cf%81%ce%b9%ce%bf-%ce%b1%ce%bb%ce%bb%ce%ac%ce%b6%ce%b5%ce%b9-%cf%84%ce%b1-%ce%b4%ce%b5%ce%b4%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T12:22:38+00:00"/>
    <meta property="og:title" content="Ryanair: Ισπανικό δικαστήριο αλλάζει τα δεδομένα για την χειραποσκευή"/>
    <meta property="og:description" content="Δυο χρόνια μετά την αλλαγή της πολιτικής για τις χειραποσκευές από την Ryanair σύμφωνα με το πρακτορείο Reuters ένα ισπανικό δικαστήριο έρχεται να ανατρέψει τα δεδομένα καθώς έκρινε ως καταχρηστική την έξτρα χρέωση που επιβάλει η low cost αεροπορική."/>
  </head>
  <body>
    <article>
      <h1>Ryanair: Ισπανικό δικαστήριο αλλάζει τα δεδομένα για την χειραποσκευή</h1>
      <address>
        <time datetime="2019-11-21T12:22:38+00:00">21 Nov 2019, 12:22</time>
      </address>
      <p>
        <b>Δυο χρόνια μετά την αλλαγή της πολιτικής για τις χειραποσκευές από την Ryanair σύμφωνα με το πρακτορείο Reuters ένα ισπανικό δικαστήριο έρχεται να ανατρέψει τα δεδομένα καθώς έκρινε ως καταχρηστική την έξτρα χρέωση που επιβάλει η low cost αεροπορική.</b>
      </p>
      <p>Η απόφαση ήρθε μετά από καταγγελία επιβάτη σχετικά με την τιμολογιακή πολιτική της εταιρείας η οποία χρεώνει επιπλέον τους επιβάτες για οτιδήποτε παραπάνω μεταφέρουν μαζί τους πλέον της μίας μικρής χειραποσκευής.</p>
      <h3>Επιστροφή χρημάτων από την Ryanair</h3>
      <p>Το δικαστήριο διέταξε την Ryanair να επιστρέψει στην επιβάτιδα που προσέφυγε στην δικαιοσύνη για τα 20 ευρώ συν τόκο που την είχε χρεώσει για την μεταφορά μίας ακόμη χειραποσκευής 10 κιλών. Υπενθυμίζεται ότι σύμφωνα με τον πολιτική της εταιρείας που ισχύει από 15 Ιανουρίου του 2018, οι επιβάτες (με εξαίρεση αυτούς που έχουν αγοράσει την υπηρεσία προτεραιότητας επιβίβασης) μπορούν να μεταφέρουν μόνο μία μικρή χειραποσκευή ενώ την δεύτερη μεγαλύτερη θα πρέπει να την παραδίδουν στην πύλη επιβίβασης δωρεάν.<br/>«Η απόφαση αυτή δεν θα επηρεάσει την πολιτική αποσκευών μας καθώς παρερμηνεύει τόσο το Δικαστήριο της Ευρωπαϊκής Κοινότητας όσο κα την εμπορική ελευθερία των αεροπορικών εταιρειών να καθορίσουν το μέγεθος των χειραποσκευών τους» δήλωσε εκπρόσωπος της Ryanair στον Telegraph.</p>
      <p>Το ισπανικό δικαστήριο έκρινε πως η χειραποσκευή τόσο από πλευράς μεγέθους και βάρους μπορεί εύκολα να μεταφερθεί στην καμπίνα. Η απόφαση βασίστηκε σε έναν ισπανικό κανονισμό που επιτρέπει στους επιβάτες να παίρνουν στην καμπίνα χειραποσκευές χωρίς έξτρα χρέωση.</p>
      <p>Είναι άγνωστο εάν η απόφαση αυτή μπορεί να σηματοδοτήσει κάποια αλλαγή στην πολιτική αποσκευών της αεροπορικής. Πάντως μέχρις στιγμής στην ιστοσελίδα της Ryanair στην Ισπανία δεν έχει αλλάξει κάτι σε ότι αφορά στις χρεώσεις.</p>
      <p>news247.gr</p>
    </article>
  </body>
</html>