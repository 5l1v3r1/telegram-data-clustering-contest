<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/tech-sciences_articles/259976/youtube-music-pente-logoi-poy-aksizei-na-to-xrisimopoiisete"/>
    <meta property="og:site_name" content="LiFO"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="YouTube Music: Πέντε λόγοι που αξίζει να το χρησιμοποιήσετε"/>
    <meta property="og:description" content="Η νέα streaming μουσική υπηρεσία του YouTube προσφέρει πολλές δυνατότητες στους χρήστες και αξίζει να τις δοκιμάσετε"/>
  </head>
  <body>
    <article>
      <h1>YouTube Music: Πέντε λόγοι που αξίζει να το χρησιμοποιήσετε</h1>
      <h2>Η νέα streaming μουσική υπηρεσία του YouTube προσφέρει πολλές δυνατότητες στους χρήστες και αξίζει να τις δοκιμάσετε</h2>
      <address><time datetime="2019-11-21T12:00:00+00:00">21 Nov 2019, 12:00</time> by <a rel="author">LIFOTEAM</a></address>
      <p>
        <b>Το <b><a href="https://www.lifo.gr/tags/YouTube">YouTube</a></b> είναι η κορυφαία πλατφόρμα με βίντεο περιεχόμενο παγκοσμίως και τους τελευταίους μήνες έχει επεκταθεί ακόμη περισσότερο και στον κόσμο της μουσικής, χάρη στο <b><a href="https://www.lifo.gr/tags/YouTube+Music">YouTube Music</a></b>.</b>
      </p>
      <p>Η συγκεκριμένη streaming υπηρεσία, που είναι πλέον διαθέσιμη και στην Ελλάδα, έχει κεντρίσει το ενδιαφέρον των χρηστών χάρη στις εξαιρετικές δυνατότητες που προσφέρει. Οι πέντε βασικότερες εξ αυτών που μπορούν να σας πείσουν, σε περίπτωση που δεν έχετε χρησιμοποιήσει ακόμη την παραπάνω υπηρεσία, είναι οι εξής:</p>
      <h3>1.</h3>
      <h3>Video clips, συναυλίες και remix με βάση τα ενδιαφέροντά σας</h3>
      <p>Το πιο δημοφιλές περιεχόμενο του YouTube Music είναι φυσικά τα μουσικά video clips, βίντεο από συναυλίες και οι βιντεοσκοπημένες κινηματογραφικές εκπομπές. Επομένως, εάν θέλετε να ξαναζήσετε την εμπειρία μιας συναυλίας στην οποία έχετε παρευρεθεί, πλέον το YouTube Music σας δίνει αυτήν τη δυνατότητα.</p>
      <h3>2.</h3>
      <h3>Ειδικές playlists με βάση τη διάθεσή σας</h3>
      <p>Το YouTube Music έχει τη δυνατότητα να «καταλαβαίνει» το mood του εκάστοτε χρήστη και μπορεί κατ'επέκταση να δημιουργεί playlists με ανάλογα vibes. Ανάμεσα, λοιπόν, σε αυτές τις playlists μπορεί κανείς να δημιουργήσει λίστα τραγουδιών για τις πολλές ώρες στο γραφείο, για στιγμές χαλάρωσης στο σπίτι ή και για την ώρα που αθλείται.</p>
      <h3>3.</h3>
      <h3>Έξυπνη και «διαισθητική» αναζήτηση</h3>
      <p>Σε όλους μας έχει τύχει να έχουμε στο μυαλό μας τη μελωδία ενός τραγουδιού, αλλά να μην μπορούμε να θυμηθούμε το όνομα του τραγουδιστή ή τον τίτλο του τραγουδιού. Το YouTube Music δίνει τη λύση σε αυτό το πρόβλημα, καθώς η αναζήτησή του μπορεί να χαρακτηριστεί ως αρκετά έξυπνη και «διαισθητική», πράγμα που σημαίνει ότι τραγουδώντας τη μελωδία στο κινητό, το YouTube Music διευκολύνει κατά πολύ τη συγκεκριμένη αναζήτηση.</p>
      <h3>4.</h3>
      <h3>Μουσική χωρίς σύνδεση στο Ίντερνετ</h3>
      <p>Εάν βρίσκεστε σε μέρος, όπου δεν υπάρχει σύνδεση στο Ίντερνετ, τότε το YouTube Music σας δίνει και πάλι τη λύση σε αυτό το πρόβλημα.</p>
      <h3>5.</h3>
      <h3>Οι πιο πρόσφατες μουσικές κυκλοφορίες</h3>
      <p>Στο YouTube Music υπάρχει η λεγόμενη hotlist, μια playlist με τις πιο πρόσφατες μουσικές κυκλοφορίες, με βάση πάντοτε τις μουσικές σας προτιμήσεις.</p>
      <p>
        <i>Με πληροφορίες από Demotivateur</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/tech_science/245094/to-youtube-music-diathesimo-kai-stin-ellada"/>
        <a href="https://www.lifo.gr/now/digital-life/193209/to-youtube-music-einai-i-nea-episimi-moysiki-ypiresia-tis-google"/>
      </related>
    </article>
  </body>
</html>