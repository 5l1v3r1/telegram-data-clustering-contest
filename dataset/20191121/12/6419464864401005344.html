<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/friki-sta-patisia-tin-efagan-ta-skylia-tis-molis-pethane/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T12:45:18+00:00"/>
    <meta property="og:title" content="Φρίκη στα Πατήσια: Την έφαγαν τα σκυλιά της μόλις πέθανε"/>
    <meta property="og:description" content="Νεκρή βρέθηκε στο διαμέρισμά της στα Πατήσια μια 81χρονη, την οποία εντόπισε ο γιος της στις 3 Νοεμβρίου, ο οποίος διέμενε μαζί της."/>
  </head>
  <body>
    <article>
      <h1>Φρίκη στα Πατήσια: Την έφαγαν τα σκυλιά της μόλις πέθανε</h1>
      <address>
        <time datetime="2019-11-21T12:45:18+00:00">21 Nov 2019, 12:45</time>
      </address>
      <p><a href="https://neaselida.gr/tag/nekri/"><b>Νεκρή</b></a> βρέθηκε στο διαμέρισμά της στα <a href="https://neaselida.gr/tag/patisia/"><b>Πατήσια</b></a> μια 81χρονη, την οποία εντόπισε ο γιος της στις 3 Νοεμβρίου, ο οποίος διέμενε μαζί της.</p>
      <p>Κατά τη διάρκεια της νύχτας την επισκέφτηκε στο δωμάτιό της, όπου αντίκρισε ένα αποτρόπαιο θέαμα. Το πρόσωπό της ήταν <b>παραμορφωμένο</b>, γεμάτο αίματα από δαγκώματα των <b>σκύλων</b> που η ηλικιωμένη είχε στο σπίτι.</p>
      <p>Σύμφωνα με τις πρώτες εκτιμήσεις, ο <b>θάνατος</b> οφείλεται σε παθολογικά αίτια, ενώ τα τραύματα που είχε στο πρόσωπο φαίνεται ότι προκλήθηκαν μετά τον θάνατό της.</p>
      <p>Ο γιος της γυναίκας οδηγήθηκε στο τμήμα για κατάθεση, ενώ γρήγορα αποκλείσθηκε  η <b>εγκληματική ενέργεια</b>. Σύμφωνα με τον ιατροδικαστή κ. Σωτήρη Μπουζιάνη ο οποίος εξέτασε το άψυχο κορμί της ηλικιωμένης, υπήρχαν πάρα πολλές <b>κακώσεις εξαιτίας των δαγκωμάτων</b> από τα πέντε σκυλιά που ζούσαν μαζί με μητέρα και γιο στο σπίτι τους στα Πατήσια.</p>
      <related>
        <a href="https://neaselida.gr/ellada/tragodia-mati-aperrifthi-to-aitima-na-anatethei-i-anakrisi-se-efeti-eidiko-anakriti/"/>
      </related>
    </article>
  </body>
</html>