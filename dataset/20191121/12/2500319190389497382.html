<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574811/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-21T12:25:31+00:00"/>
    <meta property="og:title" content="שריפת החורש במבשרת ציון: אין סכנה לישובים"/>
    <meta property="og:description" content="השריפה בשליטה מהשעה 8 בערב אתמול, אך נדרשה ועדיין נדרשת עוד פעילות מאומצת רבה עד לכיבוי סופי של כל השטח שעדיין בוער במוקדים רבים על פני הקרקע. היום פרץ מוקד שריפה חדש לאחר מאמצים הושגה שליטה"/>
  </head>
  <body>
    <article>
      <h1>שריפת החורש במבשרת ציון: אין סכנה לישובים</h1>
      <address><time datetime="2019-11-21T12:25:31+00:00">21 Nov 2019, 12:25</time> by <a rel="author">בנצי לייזרוביץ</a></address>
      <p>
        <b>השריפה בשליטה מהשעה 8 בערב אתמול, אך נדרשה ועדיין נדרשת עוד פעילות מאומצת רבה עד לכיבוי סופי של כל השטח שעדיין בוער במוקדים רבים על פני הקרקע. היום פרץ מוקד שריפה חדש לאחר מאמצים הושגה שליטה</b>
      </p>
      <figure>
        <img src="http://www.93fm.co.il/wp-content/uploads/2019/11/photo_2019-11-20_18-14-25-2.jpg"/>
      </figure>
      <p>שריפת החורש במבשרת ציון: במהלך כל היום אתמול, בשעות הלילה ועד כה פועלים צוותי כיבוי והצלה בסיוע יערני קק"ל בשטח השריפה שפרצה אתמול (רביעי) בשעות הבוקר בוואדי הסמוך לרחוב האורן במבשרת.</p>
      <p>השריפה בשליטה מהשעה 8 בערב אתמול, אך נדרשה ועדיין נדרשת עוד פעילות מאומצת רבה עד לכיבוי סופי של כל השטח שעדיין בוער במוקדים רבים על פני הקרקע.</p>
      <p>החל משעות הבוקר, פועלים לוחמי האש בסיוע טייסת הכבאות "אלעד" בהגנה על הישובים הר אדר ומבשרת ציון, מפני שריפת חורש הנמצאת כעת בשטח הפלסטיני מעבר לגדר, בין הכפרים בידו ובית סוריכ.</p>
      <p>טייסי טייסת הכבאות "אלעד" ולוחמי האש על הקרקע, בסיוע היחידה האווירית בכבאות והצלה לישראל, יוצרים קו הגנה עם חומרים מעכבי בעירה בין הר אדר ומבשרת ובין שטח השריפה וזאת, כדי למנוע פגיעה בישובים, במידה והאש תתפשט אל עבר הישובים הר אדר ומבשרת ציון.</p>
      <p>נכון לשעה זו, לא נשקפת כל סכנה לישובים הנ"ל.</p>
      <p>מוקד שריפה חדש רחוק מהשריפה אתמול במבשרת, החל היום בצהריים מתחת לשכונת מוצא במבשרת באזור בו נמצאים מטיילים רבים.</p>
      <p>שמונה צוותי כיבוי מתחנות בית שמש ירושלים ומבשרת ציון, הגיבו במהירות, ולאחר כשעה של פעילות מאומצת, הצליחו הצוותים לבלום את האש ולפני זמן קצר הושגה שליטה בשריפה.</p>
      <related>
        <a href="http://www.93fm.co.il/radio/495236/"/>
        <a href="http://www.93fm.co.il/radio/444168/"/>
        <a href="http://www.93fm.co.il/radio/439252/"/>
      </related>
    </article>
  </body>
</html>