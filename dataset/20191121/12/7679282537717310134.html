<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sanya-malhotra-film-pagglait-ekta-kapoor-support-guneet-monga-2861371.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T12:48:22+00:00"/>
    <meta property="og:title" content="फिल्म 'पगलेट' के लिए एकता कपूर ने डायरेक्टर से मिलाया हाथ, दंगल गर्ल सान्या मल्होत्रा निभाएंगे मुख्य किरदार"/>
    <meta property="og:description" content="एकता कपूर आगामी फिल्म 'पगलेट' का सह-निर्माण गुनीत मोंगा संग करेंगी। फिल्म में सान्या मल्होत्रा नजर आएंगी। एकता ने कहा, पिछले साल 'पीरियड: ऐंड ऑफ सेंटेंस' के निर्माण के लिए बेस्ट..."/>
  </head>
  <body>
    <article>
      <h1>फिल्म 'पगलेट' के लिए एकता कपूर ने डायरेक्टर से मिलाया हाथ, दंगल गर्ल सान्या मल्होत्रा निभाएंगे मुख्य किरदार</h1>
      <address><time datetime="2019-11-21T12:48:22+00:00">21 Nov 2019, 12:48</time> by <a rel="author">लाइव हिन्दुस्तान टीम,नई दिल्ली</a></address>
      <p>एकता कपूर आगामी फिल्म 'पगलेट' का सह-निर्माण गुनीत मोंगा संग करेंगी। फिल्म में सान्या मल्होत्रा नजर आएंगी।</p>
      <p>एकता ने कहा, पिछले साल 'पीरियड: ऐंड ऑफ सेंटेंस' के निर्माण के लिए बेस्ट डॉक्यूमेंट्री (लघु कथा) की श्रेणी में ऑस्कर जीतने वाली मोंगा 'सबसे प्रासंगिक आवाजों' में से एक हैं।</p>
      <p>मोंगा के जन्मदिन के अवसर पर एकता ने ऐलान करते हुए कहा, जब मैंने फिल्म की कहानी सुनी तो मुझे लगा कि हमें यह साथ में करनी चाहिए।</p>
      <figure>
        <embed-post data-src="https://www.instagram.com/p/B5H-hkRBB3N" data-service="Instagram"/>
      </figure>
      <p>इस परियोजना के लिए एकता के बैनर बालाजी टेलीफिल्मस और गुनीत मोंगा द्वारा स्थापित सिख्या एंटरटेनमेंट ने साथ काम करने का फैसला लिया है जिस पर मोंगा ने कहा, हम 'पगलेट' जैसी एक मजेदार कहानी को पर्दे पर लाने के लिए खुश हैं जिसमें सान्या मल्होत्रा मुख्य किरदार में हैं। बालाजी टेलीफिल्मस के सहयोग से इसे बनाया जा रहा है।</p>
      <p>उन्होंने आगे कहा, यह एक युवा लड़की की कहानी है जिसे प्यार के बारे में अपने उभरते सवालों के बीच अपनी पहचान और अपने उद्देश्यों का पता चलता है, यह लड़की भारत के एक छोटे कम आधुनिक शहर से ताल्लुक रखती है।</p>
      <p>
        <b>
          <a href="https://www.livehindustan.com/entertainment/story-amitabh-bachchan-in-iffi-2019-says-coming-to-goa-is-like-home-coming-2861167.html">IFFI 2019 में पहुंचे अमिताभ बच्चन ने कहा- गोवा आना घर आने जैसा</a>
        </b>
      </p>
      <p>
        <b>
          <a href="https://www.livehindustan.com/entertainment/story-kamya-panjabi-shalabh-dang-wedding-date-out-kamya-panjabi-getting-married-after-6-years-of-divorce-2861098.html">काम्या पंजाबी करने जा रही हैं ब्वॉयफ्रेंड शलभ दांग संग शादी, सामने आई वेडिंग डेट</a>
        </b>
      </p>
    </article>
  </body>
</html>