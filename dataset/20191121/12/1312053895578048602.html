<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/migranti-open-arms-salva-73-persone-deriva-nord-libia-ferite-arma-fuoco/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T12:13:41+00:00"/>
    <meta property="og:title" content="Migranti, Open Arms salva 73 persone alla deriva al Nord della Libia. Alcuni migranti hanno ferite da arma da fuoco"/>
    <meta property="og:description" content="La Ong spagnola Open Arms ha salvato 73 migranti alla deriva a Zawiya, nel Nord della Libia. Alcune persone hanno ferite da arma da fuoco."/>
  </head>
  <body>
    <article>
      <h1>Migranti, Open Arms salva 73 persone alla deriva al Nord della Libia. Alcuni migranti hanno ferite da arma da fuoco</h1>
      <address><time datetime="2019-11-21T12:13:41+00:00">21 Nov 2019, 12:13</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/open-arms-415x242.jpg"/>
      </figure>
      <p>
        <b>La Ong spagnola Open Arms ha salvato 73 migranti alla deriva a Zawiya, nel Nord della Libia. Alcune persone hanno ferite da arma da fuoco, ustioni e ci sono casi di ipotermia.</b>
      </p>
      <p><b>L’Open Arms, la Ong spagnola in missione nel Mediterraneo, ha intercettato un’imbarcazione alla deriva a Zawiya, nel Nord della Libia, con a bordo 73 migranti, alcuni dei quali in condizioni abbastanza gravi.</b> Alcuni dei migranti soccorsi hanno gravi ferite da arma da fuoco; inoltre, a bordo ci sono due bimbi molto piccoli a rischio ipotermia.</p>
      <p><b>Questo il comunicato su Twitter della Ong:</b> “Alcuni migranti riportano casi di shock traumatico, ustioni di secondo e terzo grado, ferite da armi da fuoco, ipotermia grave, disidratazione”.</p>
      <h3>L’Open Arms salva 73 migranti alla deriva al Nord della Libia. Ci sono alcune persone con gravi ferite da arma da fuoco</h3>
      <p><b>L’Open Arms è intervenuta nel salvataggio dei migranti, dopo essere stata contattata ieri da Alarm Phone a cui si erano rivolti i migranti scappati dal territorio libico. </b><b>Continua l’emergenza nel Mediterraneo. Il caso della Open Arms fa seguito a quello della Ocean Viking,</b> che ha a bordo 125 migranti e ieri ha effettuato un secondo soccorso con 30 persone. Sia l’Open Arms che l’Ocean Viking chiedono un porto sicuro per far sbarcare i migranti.</p>
    </article>
  </body>
</html>