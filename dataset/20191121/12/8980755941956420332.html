<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/crisi-senza-fine-per-rabiot-ora-ci-si-mettono-anche-gli-infortun-92229"/>
    <meta property="og:site_name" content="il BiancoNero"/>
    <meta property="article:published_time" content="2019-11-21T12:30:00+00:00"/>
    <meta property="og:title" content="Crisi senza fine per Rabiot, ora ci si mettono anche gli infortuni"/>
    <meta property="og:description" content="Già le cose in campo non vanno benissimo, se poi ci si mettono pure gli infortuni... Testa bassa per Adrien Rabiot, che adesso è in dubbio per la sfida di sabato contro l'Atalanta a causa"/>
  </head>
  <body>
    <article>
      <h1>Crisi senza fine per Rabiot, ora ci si mettono anche gli infortuni</h1>
      <address><time datetime="2019-11-21T12:30:00+00:00">21 Nov 2019, 12:30</time> by <a rel="author">Francesco Guerrieri</a></address>
      <p>Già le cose in campo non vanno benissimo, se poi ci si mettono pure gli infortuni... Testa bassa per <b>Adrien Rabiot</b>, che adesso <b>è in dubbio per la sfida di sabato contro l'Atalanta a causa di un problema all'adduttore</b>: il centrocampista francese ha subito un affaticamento muscolare e ieri si è allenato a parte.</p>
      <p><b>LA CRISI</b> - Non un granché i primi mesi in bianconero del giocatore, che fatica a trovare continuità. Solo sette presenze in campionato e due in Champions da inizio stagione, appena quattro da titolare. <b>Contro l'Atalanta sembrava potesse tornare dal primo minuto dopo la sfida con la Lokomotiv del 6 novembre, e invece Matuidi recupera e lui si fa male</b>. Sarri sorride perché ritrova Blaise che per lui è fondamentale, ma Rabiot finisce ancora una volta in panchina se non addirittura in tribuna.</p>
      <p><b>MERCATO </b>- Gennaio è vicino, il mercato chiama e il Tottenham - che ha appena cambiato allenatore con l'arrivo di Mourinho - ci prova. <b>Gli <i>Spurs </i>hanno già chiesto Rabiot alla Juve mettendo sul piatto Christian Eriksen, centrocampista danese che piace ai bianconeri</b>. Operazione da fare subito a gennaio perché il contratto di Eriksen scadrà a giugno. <b>La Juventus, però - e Sarri in particolare - non si è fatta prendere dalla fretta e ha respinto la proposta</b>. La società non vuole bocciarlo il giocatore dopo soli pochi mesi. Attende fiduciosa il momento di svolta di Adrien. Intanto Rabiot probabilmente salterà l'Atalanta, e stavolta ci si è messo anche un infortunio.</p>
      <p>
        <a href="https://www.ilbianconero.com/a/sarri-lo-tutela-ma-rabiot-e-a-un-bivio-dal-ruolo-al-tottenham-il-53983">Sarri lo tutela, ma Rabiot è a un bivio: dal ruolo al Tottenham, il futuro è un rebus</a>
      </p>
    </article>
  </body>
</html>