<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159019_1.html"/>
    <meta property="og:site_name" content="Novsport"/>
    <meta property="article:published_time" content="2019-11-21T12:25:00+00:00"/>
    <meta property="og:title" content="Черно море без Ндогала и Енчев срещу Славия"/>
    <meta property="og:description" content="Двубоят е в събота от 12:30 часа на стадион “Славия”"/>
  </head>
  <body>
    <article>
      <h1>Черно море без Ндогала и Енчев срещу Славия</h1>
      <address><time datetime="2019-11-21T12:25:00+00:00">21 Nov 2019, 12:25</time> by <a rel="author">Пламен Димитров</a></address>
      <p> Треньорът на Черно море Илиан Илиев определи 18-те футболисти за гостуването на Славия от 17-ия кръг на efbet Лига. От групата заради контузии отпаднаха Мирослав Енчев и Аристоте Ндонгала, както и стражът Иван Дюлгеров.</p>
      <p> <br/>Сред избраниците на наставника на “моряците” се завръща Патрик Андраде, който се контузи в началото на мача с ЦСКА, а след това пропусна гостуването на Етър във Велико Търново.<br/> <br/>Варненци ще отпътуват за София в петък рано сутринта, където ще проведат и последната си тренировка преди срещата с “белите”. Двубоят между Славия и Черно море е в събота от 12:30 часа на стадион “Славия” в квартал “Овча купел”.<br/> <br/>Групата на Черно море: Миодраг Митрович, Иван Дичевски, Цветомир Панов, Стефан Станчев, Виктор Попов, Димитриос Хантакиас, Фахд Актау, Даниел Димов, Васил Панайотов, Дани Кики, Патрик Андраде, Емил Янчев, Лъчезар Йорданов, Жордао Кардосо, Родриго Енрике, Илиан Илиев, Мартин Минчев, Исмаил Иса.<br/> </p>
    </article>
  </body>
</html>