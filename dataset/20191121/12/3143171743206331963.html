<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/bimbo-di-7-anni-finisce-con-il-piede-dentro-una-buca-in-via-felice-bisazza.html"/>
    <meta property="og:site_name" content="Tempostretto"/>
    <meta property="article:published_time" content="2019-11-21T12:06:22+00:00"/>
    <meta property="og:title" content="Bimbo di 7 anni finisce con il piede dentro una buca in via Felice Bisazza"/>
    <meta property="og:description" content="Il bambino era insieme alla mamma e mentre camminavano è rimasto incastrato con il piede nella buca. Contusione e prognosi di cinque giorni"/>
  </head>
  <body>
    <article>
      <h1>Bimbo di 7 anni finisce con il piede dentro una buca in via Felice Bisazza</h1>
      <address><time datetime="2019-11-21T12:06:22+00:00">21 Nov 2019, 12:06</time> by <a rel="author" href="https://www.tempostretto.it/author/francesca-stornante" target="_blank">Francesca Stornante</a></address>
      <p>
        <i>Il bambino era insieme alla mamma e mentre camminavano è rimasto incastrato con il piede nella buca. Contusione e prognosi di cinque giorni</i>
      </p>
      <p>Una contusione, una prognosi di cinque giorni, lividi e graffi e tanta paura. E’ il risultato di ciò che è accaduto ieri nel tardo pomeriggio a Messina a un bimbo di sette anni.</p>
      <p>Si trovava in via Felice Bisazza, all’altezza del civico 42, insieme alla mamma. Camminavano tranquillamente per la strada. Ad un certo punto però il bimbo è finito dentro una buca sull’asfalto non segnalata.</p>
      <p>Una buca piccola ma abbastanza profonda, tanto che il bambino si è incastrato con il piede. Per tirarlo fuori la scarpa è rimasta nella buca. La madre ha immediatamente richiesto l’intervento della Polizia Municipale e dell’ambulanza.</p>
      <figure>
        <img src="https://www.tempostretto.it/wp-content/uploads/2019/11/buca-via-felice-bisazza-1.jpg"/>
        <figcaption>La scarpa rimasta nella buca</figcaption>
      </figure>
      <p>Gli uomini della Municipale hanno immediatamente effettuato i rilievi, i soccorsi invece hanno accertato che il bambino stesse bene, anche se i genitori lo hanno portato al Pronto soccorso del Policlinico per verificare che non ci fossero altri traumi. I medici hanno accertato che per fortuna si è trattato solo di una contusione che sarà guaribile in cinque giorni.</p>
      <p>La mamma lancia un appello: «Ho voluto segnalare quanto è accaduto non solo per mio figlio, ma per tutti. Perché le strade devono essere sicure. Per fortuna a noi è andata bene, ma poteva anche succedere qualcosa di più grave. La gente ha diritto a camminare senza temere di farsi male».</p>
      <figure>
        <img src="https://www.tempostretto.it/wp-content/uploads/2019/11/buca-via-felice-bisazza.jpg"/>
      </figure>
      <figure>
        <img src="https://www.tempostretto.it/wp-content/uploads/2019/11/bimbo-ambulanza.jpg"/>
      </figure>
      <h3>Articoli correlati</h3>
    </article>
  </body>
</html>