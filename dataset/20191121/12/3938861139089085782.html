<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_deputati-hochut-zmusiti-blogeriv-i-socmerezhi-platiti-podatki/939185"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T12:28:00+00:00"/>
    <meta property="og:title" content="Депутати хочуть змусити блогерів і соцмережі платити податки"/>
    <meta property="og:description" content="Керівник комітету ВР із питань гуманітарної та інформаційної політики Олександр Ткаченко показав драфт нового закону &quot;Про медіа&quot;, який до кінця року повинен піти в Раду. У документі вказана норма реєстрації онлайн-ЗМІ, які працюють в Україні. А також реєстрація соцмереж із метою подальшого ..."/>
  </head>
  <body>
    <article>
      <h1>Депутати хочуть змусити блогерів і соцмережі платити податки</h1>
      <address><time datetime="2019-11-21T12:28:00+00:00">21 Nov 2019, 12:28</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939185_w_300.jpg?v=0"/>
        <figcaption>Ткаченко пропонує забов' язати блогерів і соцмережі платити податки. Фото: ua.news</figcaption>
      </figure>
      <p>Керівник комітету ВР із питань гуманітарної та інформаційної політики Олександр Ткаченко показав драфт нового закону "Про медіа", який до кінця року повинен піти в Раду.</p>
      <p>У документі вказана норма реєстрації онлайн-ЗМІ, які працюють в Україні. А також реєстрація соцмереж із метою подальшого їх оподаткування, пише <a href="https://ua.news/ua/">ua.news</a></p>
      <p>Ткаченко розповів, що зібрав обмежене коло представників онлайн-медіа і вирішив із ними порадитися – чи "зайде" пропозиція? Запрошували Обоз, LIGA.net, RBC, Vox Ukraine, Pravda, LB.ua, 24-й канал і кілька інформаційних агентств.</p>
      <p>"Я прошу вас не бути байдужими до цього питання. Ми все одно це зарегулюємо. А як саме зарегулюємо, залежить від вас", – заявив Ткаченко.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_tkachenko-zbirayetsya-zajnyati-misce-klichka-ne-lishe-v-kmda/937560"/>
      </related>
      <p>За його словами, принцип реєстрації онлайн-медіа є в деяких європейських країнах, але вона добровільна. Але міжнародний досвід вкрай обмежений у прикладах, якщо не брати екстремальні.</p>
      <blockquote>Депутат "Слуги народу", претендент на посаду голови Київської міської державної адміністрації Олександр Ткаченко не задекларував маєток у природоохоронній зоні - на Трухановому острові в Києві - <a href="https://gazeta.ua/articles/politics/_ohochij-posisti-krislo-klichka-ne-zadeklaruvav-mayetok-na-truhanovomu-ostrovi-zmi/934338">яким користується.</a></blockquote>
    </article>
  </body>
</html>