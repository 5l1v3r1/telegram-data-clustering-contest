<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/klinichniy_idiot_arahamiya_zreaguvav_na_zvinuvachennya_mosiychuka_v_podviynomu_gromadyanstvi_n1237263"/>
    <meta property="og:site_name" content="24 Канал"/>
    <meta property="article:published_time" content="2019-11-21T12:56:00+00:00"/>
    <meta property="og:title" content="&quot;Клінічний ідіот&quot;: Арахамія зреагував на звинувачення Мосійчука в подвійному громадянстві"/>
    <meta property="og:description" content="Голова фракції &quot;Слуга народу&quot; Давид Арахамія назвав бездоказовою заяву про нібито наявність у нього громадянства США, яку напередодні зробив екснареп Ігор Мосійчук."/>
  </head>
  <body>
    <article>
      <h1>"Клінічний ідіот": Арахамія зреагував на звинувачення Мосійчука в подвійному громадянстві</h1>
      <address><time datetime="2019-11-21T12:56:00+00:00">21 Nov 2019, 12:56</time> by <a rel="author" href="https://24tv.ua/irina_koshanska_tag7066/" target="_blank">Ірина Кошанська</a></address>
      <p>
        <b>Голова фракції "Слуга народу" Давид Арахамія назвав бездоказовою заяву про нібито наявність у нього громадянства США, яку напередодні зробив екснареп Ігор Мосійчук.</b>
      </p>
      <h3>Що заявляв Мосійчук</h3>
      <blockquote>Читайте також: <a href="https://24tv.ua/krashhe_vseredini_trahatis_nizh_zalishiti_butikovu_fraktsiyu__arahamiya_pro_situatsiyu_u_sn_n1232886">Краще всередині трахатись, ніж залишити бутікову фракцію, – Арахамія про "Слугу народу"</a></blockquote>
      <p>Мосійчук стверджував, що міністр економіки Тимофій Милованов і Давид Арахамія мають подвійне громадянство, що заборонено українським законодавством. За словами екнардепа, обидва політики є громадянами США та України.</p>
      <h3>Що каже Арахамія</h3>
      <p>"От зараз якась людина, яку всі знали, корупціонер, якого вся країна на відео бачила, каже, що в мене є громадянство США наприклад, чи, можливо, US person, і на кожне слово Арахамії буде 100 папірців. Та покажи хоч один папірець", – сказав Арахамія на брифінгу 21 листопада.</p>
      <p>На запитання, чи є в нього документ, Арахамія відповів:<b> "Нехай він покаже! У мене є папірець, що він – клінічний ідіот… тому що він на всю країну каже – і не може підтвердити нічим. Нехай підтвердить!"</b></p>
      <p>На думку Арахамії, Мосійчук розкручує скандал, щоб підвищити собі популярність.</p>
      <aside>Шкода мені людину: він пішов із політики – ніхто його не помічає, не лайкає, от він хоче якийсь скандал… Арахаміягейт – давайте назвемо це "Арахаміягейт",<cite>– сказав голова фракції "Слуга народу".</cite></aside>
      <p>Щодо громадянства Милованова, то Арахамія сказав, що не може це коментувати, але раніше міністр працював у США.</p>
    </article>
  </body>
</html>