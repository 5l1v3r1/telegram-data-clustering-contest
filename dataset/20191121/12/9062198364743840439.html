<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383461/whatsapp-400-bin-kisiyi-engelledi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T12:58:00+00:00"/>
    <meta property="og:title" content="WhatsApp, 400 bin kişiyi engelledi"/>
    <meta property="og:description" content="Dünyanın en popüler anlık mesajlaşma uygulaması WhatsApp, Brezilya’da 2018 yılında yapılan seçimlere, sosyal medyada yayılan sahte haberler ile ilgili 400 bin kişiyi engellediğini açıkladı."/>
  </head>
  <body>
    <article>
      <h1>WhatsApp, 400 bin kişiyi engelledi</h1>
      <h2>Dünyanın en popüler anlık mesajlaşma uygulaması WhatsApp, Brezilya’da 2018 yılında yapılan seçimlere, sosyal medyada yayılan sahte haberler ile ilgili 400 bin kişiyi engellediğini açıkladı.</h2>
      <address>
        <time datetime="2019-11-21T12:58:00+00:00">21 Nov 2019, 12:58</time>
      </address>
      <p>Brezilya’da 2018 yılında yapılan seçimlere, sosyal medyada yayılan sahte haberler damgasını vururken WhatsApp da bu konuyla ilgili bir açıklama yaptı.</p>
      <p>Dünyanın en popüler anlık mesajlaşma uygulaması, bu kapsamda 400 binden fazla hesabı yasaklandığını duyurdu.</p>
      <p>Ülkede yapılan cumhurbaşkanlığı seçimlerinde yanlış bilgilerin yayıldığına dair bilgiler bir süredir araştırılıyordu.</p>
      <p>Shiftdelete'de yer alan habere göre, sahte haberler sayesinde hangi adayların fayda gördüğü ya da hangi adayların zarar gördüğüne dair ise bir detay yer almıyor. WhatsApp aynı zamanda, herhangi bir uygulamanın ya da robotun toplu mesaj göndermesinin, izinsiz mesajlar atılmasının ve gruplar oluşturulmasının engellendiğini belirtti.</p>
      <p>WhatsApp‘ın şifreli bir platform olduğunu söyleyen şirket, “Otomatik ve toplu mesajlaşma etkinliklerine karşı aldığımız kararlar, mesajlaşma içeriğini değil hesap davranışlarını hedef alıyor” diyor.</p>
      <p>Öte yandan, viral mesajların yayılmasını sınırlandırmak için uygulamanın geliştirildiği de aktarılan bilgiler arasında... WhatsApp'in bu adımı, Facebook gibi sosyal medya devlerinin de 2020 ABD seçimlerindeki etkilerini azaltmak için çalışmalar yapmasıyla paralel doğrultuda. Ancak, birçok kişi bunu azaltmak için çok daha fazla çalışma yapılması gerektiğini düşünüyor.</p>
    </article>
  </body>
</html>