<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/katatethike-se-stikaki-o-proypologismos-stin-vouli/2920460/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T12:08:53+00:00"/>
    <meta property="og:title" content="Κατατέθηκε σε στικάκι ο προϋπολογισμός στην Βουλή"/>
    <meta property="og:description" content="Κατατέθηκε ο προϋπολογισμός στην Βουλή. Ο προϋπολογισμός του 2020 θα εισαχθεί στην επιτροπή την Δευτέρα 25 Νοεμβρίου."/>
  </head>
  <body>
    <article>
      <h1>Κατατέθηκε σε στικάκι ο προϋπολογισμός στην Βουλή</h1>
      <h2>Κατατέθηκε ο προϋπολογισμός στην Βουλή. Ο προϋπολογισμός του 2020 θα εισαχθεί στην επιτροπή την Δευτέρα 25 Νοεμβρίου.</h2>
      <address><time datetime="2019-11-21T12:08:53+00:00">21 Nov 2019, 12:08</time> by <a rel="author">Newsit Newsroom</a></address>
      <p>Ο προϋπολογισμός κατατέθηκε, από τον υπουργό Οικονομικών Χρήστο Σταϊκούρα. Ο προϋπολογισμός θα εισαχθεί για συζήτηση στη διαρκή επιτροπή οικονομικών υποθέσεων της Βουλής στις 25 Νοεμβρίου και θα γίνουν τέσσερις συνεδριάσεις, δηλαδή στις 25, 26, 27 και 28 Νοεμβρίου.<br/>Ο προϋπολογισμός θα συζητηθεί και θα ψηφιστεί από την Ολομέλεια προτού η Βουλή διακόψει τις εργασίες της για τις γιορτές των Χριστουγέννων. Τον προϋπολογισμό παρέδωσε ο κ. Σταϊκούρας στον Πρόεδρο της Βουλής σε στικάκι.</p>
      <h3>Το προβλέπει ο προϋπολογισμός του 2020</h3>
      <p>Ρυθμό ανάπτυξης 2,8% και πρωτογενές πλεόνασμα 3,6% το 2020 προβλέπει ο νέος προϋπολογισμός που κατατέθηκε στη Βουλή. Ο νέος προϋπολογισμός υπερκαλύπτει τον στόχο του 3,5% για το πρωτογενές πλεόνασμα και θέτει την ελληνική οικονομία σε τροχιά ισχυρότερης ανάπτυξης, όπως προκύπτει από τις προβλέψεις για τη πορεία των οικονομικών μεγεθών το 2020.<br/>Στον προϋπολογισμό προβλέπεται, μεταξύ άλλων, περαιτέρω πτώση της ανεργίας -στο 15,6% το επόμενο έτος από 17,4% φέτος. Ο ρυθμός ανάπτυξης φέτος αναμένεται να διαμορφωθεί το 2019 στο 2% και το πρωτογενές πλεόνασμα στο 3,7%.<br/>Για το 2019 ο προϋπολογισμός προβλέπει δημοσιονομικό χώρο ύψους 436 εκατ. ευρώ -βάσει του οποίου η κυβέρνηση θα διανείμει κοινωνικό μέρισμα τον Δεκέμβριο- και 164 εκατ. ευρώ για το 2020.</p>
    </article>
  </body>
</html>