<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191121_Tarlos_A_Borkaiugyet_nem_lehet_parhuzamba_allitani_a_Wittinghoffuggyel"/>
    <meta property="og:site_name" content="HVG.hu"/>
    <meta property="article:published_time" content="2019-11-21T12:13:00+00:00"/>
    <meta property="og:title" content="Tarlós: Borkai botrányát nem lehet párhuzamba állítani a Wittinghofféval"/>
    <meta property="og:description" content="Miután Karácsony alkalmatlanozását kritizálták a Fideszből, most egy újabb kampányelem hibájára mutatott rá Tarlós."/>
  </head>
  <body>
    <article>
      <h1>Tarlós: Borkai botrányát nem lehet párhuzamba állítani a Wittinghofféval</h1>
      <address><time datetime="2019-11-21T12:13:00+00:00">21 Nov 2019, 12:13</time> by <a rel="author">hvg.hu</a></address>
      <p>
        <b>Miután Karácsony alkalmatlanozását kritizálták a Fideszből, most egy újabb kampányelem hibájára mutatott rá Tarlós.</b>
      </p>
      <p><a href="https://hvg.hu/cimke/Borkai-%C3%BCgy">Borkai Zsolt szexbotránya</a> nem állítható párhuzamba a <a href="https://hvg.hu/itthon/20191011_Wittinghoff_megszolalt_a_Borkai_szexbotranyarol">Wittinghoff-üggyel</a>, mivel a konzervatív szavazók nehezebben bocsátanak meg saját embereiknek egy ilyen történetet, mint a liberálisok - mondta Tarlós István a <a href="https://magyarhang.org/belfold/2019/11/21/tarlos-istvan-nincs-ket-fidesz">Magyar Hangnak</a> adott interjújában.</p>
      <p>Azt is hozzátette, hogy a párhuzam azért is sántított, mert a Wittinghoff-ügy nem volta annyira közönséges, mint Borkaié.</p>
      <p>Tarlós szavai azért is furcsák, mert a Fidesz a kommunikációjában próbálta egy szintre emelni a két ügyet. A folytatásban Tarlós azt is elmondja, hogy "nincs két Fidesz vagy két Momentum sem."</p>
      <p>Korábban már a kampány fő jelszavát is kritikával illették a Fideszből. Karácsony Gergelyre az alkalmatlan jelzőt próbálták ráégetni, erről <a href="https://hvg.hu/itthon/20191115_cser_palkovics_andras_szekesfehervar_augusztus_20_karacsony_gergely">Cser-Palkovics András azt mondta</a>, nem értette a fővárosi kampányt, ami folyamatosan Karácsony Gergely alkalmasságának és alkalmatlanságának a kérdéséről szólt. Szerinte a demokráciában a választók feladata az alkalmasság megítélése, nem a mienk.</p>
      <p>A volt főpolgármester az interjúban egyébként ismét azt mondta, hogy hiba volt másnak is beleszólást engedni a kampányába, bár neveket nem akar mondani továbbra sem.</p>
      <related>
        <a href="https://hvg.hu/itthon/20191121_Index_Poczik_hozzatartozoja_allhat_a_Borkaivideok_mogott"/>
        <a href="https://hvg.hu/gazdasag/20191121_Borkai_ugyvedjenek_elokerult_egy_szerzodese_a_gyori_egyetemmel"/>
      </related>
    </article>
  </body>
</html>