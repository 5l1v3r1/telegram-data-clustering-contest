<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/21/katatethike-o-proupologismos-sta-436-ekat-to-koinoniko-merisma/"/>
    <meta property="og:site_name" content="neolaia.gr"/>
    <meta property="article:published_time" content="2019-11-21T12:58:26+00:00"/>
    <meta property="og:title" content="Κατατέθηκε στη Βουλή ο Προϋπολογισμός – Στα 436 εκατ. ευρώ το Κοινωνικό Μέρισμα"/>
    <meta property="og:description" content="Σήμερα το μεσημέρι, Πέμπτη 21 Νοεμβρίου 2019, κατατέθηκε στη Βουλή ο προϋπολογισμός 2020 από τον Υπουργό Οικονομικών, Χρήστο Σταϊκούρα, έχοντας πρώτα πάρει πράσινο φως από τους Θεσμούς."/>
  </head>
  <body>
    <article>
      <h1>Κατατέθηκε στη Βουλή ο Προϋπολογισμός – Στα 436 εκατ. ευρώ το Κοινωνικό Μέρισμα</h1>
      <h2>Κατατέθηκε στη Βουλή ο κρατικός προϋπολογισμός 2020 - Τι θα γίνει με το Κοινωνικό Μέρισμα που θα μοιράσει η κυβέρνηση</h2>
      <address><time datetime="2019-11-21T12:58:26+00:00">21 Nov 2019, 12:58</time> by <a rel="author">neolaia.gr Team</a></address>
      <p>Σήμερα το μεσημέρι, Πέμπτη 21 Νοεμβρίου 2019, κατατέθηκε στη Βουλή ο προϋπολογισμός 2020 από τον Υπουργό Οικονομικών, Χρήστο Σταϊκούρα, έχοντας πρώτα πάρει πράσινο φως από τους Θεσμούς.</p>
      <p><i>«Έχω την τιμή να καταθέσω στο Σώμα τον κρατικό προϋπολογισμό»</i>, είπε ο Υπουργός, απευθυνόμενος στο Σώμα, με τον πρόεδρο, Κ. Τασούλα να διευκρινίζει πως η συζήτηση στην αρμόδια διαρκή επιτροπή θα ξεκινήσει στις 24 Νοεμβρίου, ημέρα Δευτέρα και θα ολοκληρωθεί την Παρασκευή 28 Νοεμβρίου.</p>
      <p>Σημείωσε επίσης ότι η ψήφισή του στην Ολομέλεια θα είναι και το τελευταίο νομοσχέδιο του έτους.</p>
      <p>
        <b>Τι προβλέπει ο κρατικός προϋπολογισμός 2020:</b>
      </p>
      <p>436 εκατ. ευρώ αναμένεται να διανείμει η κυβέρνηση, σύμφωνα με τον προϋπολογισμό που κατατέθηκε πριν λίγο στη Βουλή, και έτσι, επιβεβαιώνονται οι προβλέψεις των τελευταίων ημερών για <b>χαμηλότερο <a href="https://www.neolaia.gr/tag/%ce%ba%ce%bf%ce%b9%ce%bd%cf%89%ce%bd%ce%b9%ce%ba%cf%8c-%ce%bc%ce%ad%cf%81%ce%b9%cf%83%ce%bc%ce%b1-2019/">κοινωνικό μέρισμα</a></b> σε σύγκριση με τον χριστουγεννιάτικο μποναμά που μοιράστηκε το 2018.</p>
      <p>Για φέτος, ο προϋπολογισμός προβλέπει πρωτογενές πλεόνασμα<b> 3,73%,</b> μέγεθος που δημιουργεί <b>δημοσιονομικό χώρο</b><b>436 εκατ. ευρώ</b>, ενώ για το 2020 ο πήχης τίθεται στο<b> 3,56%</b> του ΑΕΠ με ένα περιθώριο ασφαλείας <b>164 εκατ. ε</b>υρώ σε σχέση με τον στόχο που θέτει η ενισχυμένη εποπτεία.</p>
      <p>Ρυθμό ανάπτυξης 2,8% και πρωτογενές πλεόνασμα 3,6% το 2020 προβλέπει ο νέος προϋπολογισμός που κατατέθηκε στη Βουλή από τον υπουργό Οικονομικών Χρήστο Σταϊκούρα.</p>
      <p>Ο νέος προϋπολογισμός υπερκαλύπτει τον στόχο του 3,5% για το πρωτογενές πλεόνασμα και θέτει την ελληνική οικονομία σε τροχιά ισχυρότερης ανάπτυξης, όπως προκύπτει από τις προβλέψεις για τη πορεία των οικονομικών μεγεθών το 2020.</p>
      <p>Στον προϋπολογισμό προβλέπεται, μεταξύ άλλων, περαιτέρω πτώση της ανεργίας -στο 15,6% το επόμενο έτος από 17,4% φέτος. Ο ρυθμός ανάπτυξης φέτος αναμένεται να διαμορφωθεί το 2019 στο 2% και το πρωτογενές πλεόνασμα στο 3,7%.</p>
      <p>Το έτος 2018, το πρωτογενές αποτέλεσμα της Γενικής Κυβέρνησης σύμφωνα με τη μεθοδολογία του Ευρωπαϊκού Συστήματος Λογαριασμών (ESA) διαμορφώθηκε σε πλεόνασμα ύψους 7.900 εκατ. ευρώ (4,3% του ΑΕΠ), ενώ το πρωτογενές αποτέλεσμα της Γενικής Κυβέρνησης σε όρους Ενισχυμένης Εποπτείας, διαμορφώθηκε σε πλεόνασμα ύψους 7.679 εκατ. ευρώ ή 4,16% του ΑΕΠ έναντι στόχου 3,5% του ΑΕΠ.</p>
      <p>Στο Σχέδιο Προϋπολογισμού 2019, το πρωτογενές αποτέλεσμα της Γενικής Κυβέρνησης σε όρους Ενισχυμένης Εποπτείας, είχε εκτιμηθεί ότι θα διαμορφωθεί σε πλεόνασμα ύψους 6.945 εκατ. ευ-ρώ ή 3,60% του ΑΕΠ, ενώ με βάση τη μεθοδολογία ESA είχε εκτιμηθεί πλεόνασμα ύψους 7.434 εκατ. ευρώ ή 3,9% του ΑΕΠ.</p>
      <p>Σύμφωνα με τα στοιχεία εκτέλεσης του Προϋπολογισμού, το πρωτογενές αποτέλεσμα της Γενικής Κυβέρνησης για το έτος 2019 εκτιμάται ότι σε όρους Ενισχυμένης Εποπτείας θα διαμορφωθεί σε 7.086 εκατ. ευρώ ή 3,73% του ΑΕΠ, αυξημένο έναντι του στόχου της Ενισχυμένης Εποπτείας κατά 436 εκατ. ευρώ ή 0,23 ποσοστιαίες μονάδες του ΑΕΠ. Σε όρους ESA εκτιμάται ότι θα διαμορφωθεί σε 7.880 εκατ. ευρώ ή 4,1% του ΑΕΠ.</p>
      <p>Για το 2019, το διαρθρωτικό αποτέλεσμα της Γενικής Κυβέρνησης εκτιμάται σε πλεόνασμα 2,9% του ΑΕΠ.</p>
      <p>Με πληροφορίες από<i> dikaiologitika</i></p>
      <h3>Δείτε ακόμα: <a href="https://www.neolaia.gr/2019/11/21/opeka-pliromes-epidomaton/">ΟΠΕΚΑ: Δείτε πότε πληρώνονται προνοιακά επιδόματα, ΚΕΑ Νοεμβρίου και επίδομα παιδιού!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/22/kea-noemvriou-2019-plisiazei-i-pliromi-apo-opeka/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/22/adikapnistikos-nomos-prostima-gia-epihiriseis/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/21/test-prosopikotitas-apadise-9-erotiseis/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/21/fy-sinedeuxi-gia-madwalk-eperxpmeno-album-kai-ipokritiki/"/>
        <a href="https://neolaia.gr/2019/11/21/%ce%b7-sienna-miller-kai-o-chadwick-boseman-mas-didaskoun-tin-diki-tous-slang/"/>
        <a href="https://neolaia.gr/neo/diadiktyo-menw-spiti"/>
      </related>
    </article>
  </body>
</html>