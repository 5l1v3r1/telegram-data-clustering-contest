<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/prokuratura-poprosit-sud-obrati-sadovomu-zastavu-50-mln-grn-zmi-641482.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T12:59:34+00:00"/>
    <meta property="og:title" content="Прокуратура попросить суд обрати Садовому заставу 50 млн грн, - ЗМІ"/>
    <meta property="og:description" content="За даними джерела у правоохоронних органах, Андрій Садовий підозрюється у зловживаннях, які завдали збитків державі у розмірі понад 50 млн грн"/>
  </head>
  <body>
    <article>
      <h1>Прокуратура попросить суд обрати Садовому заставу 50 млн грн, - ЗМІ</h1>
      <address>
        <time datetime="2019-11-21T12:59:34+00:00">21 Nov 2019, 12:59</time>
      </address>
      <h4>За даними джерела у правоохоронних органах, Андрій Садовий підозрюється у зловживаннях, які завдали збитків державі у розмірі понад 50 млн грн</h4>
      <p>Прокуратура має намір просити суд обрати мера Львова Андрія Садового запобіжний захід у вигляді застави 50 млн гривень. Про це повідомило джерело у правоохоронних органах.</p>
      <p>«Йдеться про заставу у розмірі 50 млн гривень», - сказав він.</p>
      <p>Клопотання буде подано до суду.</p>
      <p>Садовий підозрюється у зловживаннях, які завдали збитків державі в розмірі понад 50 млн грн.</p>
      <p>Нагадаємо, САП <a href="https://glavcom.ua/news/sadoviy-otrimav-privit-vid-holodnickogo-video-641442.html">повідомила Садовому про підозру в зловживанні службовим становищем</a>. Про це мер Львова повідомив у відеозверненні. «Привіт» від Холодницького. Щойно прокурори САП вручили підозру. Розпочинаємо захист», - підписав він своє відеозвернення. </p>
      <p>За даними <a href="https://zaxid.net/prokurori_sap_vruchili_andriyu_sadovomu_ofitsiynu_pidozru_n1493337">Zaxid.net</a>. один з найбільших індустріальних девелоперів Європи нідерландська компанія CTP у 2015 році перемогла в міжнародному конкурсі на управління майбутнім індустріальним парком площею понад 23 га у промисловій зоні Рясне-2. Відповідно до грошової оцінки, голландці заплатили за землю 52 млн грн і зобов'язались інвестувати в інфраструктуру парку 50 млн євро, залучити потужних виробників та створити понад 3000 нових робочих місць. Втім, будівництво індустріального парку поки так і не почалося через відкрите кримінальне провадження і через протести місцевих мешканців, які вважали що ця земля належить їм. У листопаді 2017 року Львівська міська рада підписала з місцевими мешканцями меморандум про порозуміння.</p>
      <footer>Джерело: <a href="http://ukranews.com/ua">Українські новини</a></footer>
      <related>
        <a href="https://glavcom.ua/news/sadoviy-otrimav-privit-vid-holodnickogo-video-641442.html"/>
        <a href="https://glavcom.ua/country/politics/sirojid-stala-novoju-liderkoju-partiji-samopomich-633783.html"/>
        <a href="https://glavcom.ua/country/politics/sadoviy-proponuje-vdvichi-zmenshiti-kilkist-deputativ-lvivskoji-miskradi-626527.html"/>
      </related>
    </article>
  </body>
</html>