<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/paolo-bonolis-si-arrabbia-insulta-ex-tronista-uomini-e-donne-marco-cartasegna/658148/"/>
    <meta property="og:site_name" content="DiLei"/>
    <meta property="article:published_time" content="2019-11-21T12:39:08+00:00"/>
    <meta property="og:title" content="Paolo Bonolis si arrabbia e insulta un ex tronista di Uomini e Donne"/>
    <meta property="og:description" content="Marco Cartasegna fa una gaffe su Instagram e Paolo Bonolis si infuria, insultando l’ex tronista di Uomini e Donne."/>
  </head>
  <body>
    <article>
      <h1>Paolo Bonolis si arrabbia e insulta un ex tronista di Uomini e Donne</h1>
      <h2>Marco Cartasegna fa una gaffe su Instagram e Paolo Bonolis si infuria, insultando l'ex tronista</h2>
      <address>
        <time datetime="2019-11-21T12:39:08+00:00">21 Nov 2019, 12:39</time>
      </address>
      <p><b>Paolo Bonolis</b> si infuria e insulta l’<b>ex tronista Marco Cartasegna</b>. Tutta colpa di alcune affermazioni, poco carine, fatte dal modello su Instagram. L’ex protagonista del programma di <b>Maria De Filippi</b> oggi lavora come <b>influencer</b> ed è stato invitato a prendere parte a una partita di beneficenza che si è svolta a <b>Frosinone.</b></p>
      <p>Il match si è tenuto lo scorso 13 novembre e ha visto scendere in campo la Nazionale Cantanti <b>guidata da Paolo Belli</b> e quella dei conduttori, capitanata da <b>Paolo Bonolis</b>. L’iniziativa è stata organizzata dal <b>Centro Ricerche Studi Onlus</b> per raccogliere fondi a favore del progetto “Adotta un Angelo”.</p>
      <p>Poco prima di giocare la partita però <a href="https://dilei.it/vip/marco-cartasegna-ex-tronista-uomini-e-donne-arrivato-parlamento/648367/">Marco Cartasegna</a>, che di recente aveva tenuto <b>un discorso in Parlamento,</b> ha criticato aspramente Frosinone e <b>l’hotel in cui alloggiava</b>. “Eccomi arrivato a Frosinone – ha detto nelle <b>Stories di Instagram</b> -. Città talmente brutta che l’Unesco ha proposto di cancellarla proprio dalle mappe. Questo albergo è in linea con questa città. Mi ha fatto venire una tristezza nel cuore incredibile. Adesso piango e poi vado avanti”.</p>
      <p>A commentare le parole di Marco, che hanno sollevato un polverone sui social, anche <a href="https://dilei.it/vip/dolore-paolo-bonolis-ho-sofferto-per-figlio-stefano/646760/">Paolo Bonolis</a>. “Siamo stati tutti contenti – <b>ha spiegato in un video</b> -, l’incasso è stato importante e il Cers ringrazia la città di Frosinone. Poi, se un cogl**ne dice delle cose di Frosinone che sono sgradevoli, perché ascoltare un cogl**ne se c’é tutto il resto del corpo?”.</p>
      <p>Poco dopo l’ex tronista ed ex fidanzato di <a href="https://dilei.it/vip/soleil-sorge-pechino-express-senza-jeremias-rodriguez/644159/">Soleil Sorge</a>, si è scusato con gli abitanti di <b>Frosinone</b>. “Faccio questo video per chiedere scusa – ha spiegato -. Arrivato a Frosinone, ho pensato di fare un video ironico come sempre, solo che stavolta non è stato ironico né simpatico, ma offensivo”.</p>
      <p>“Mi rendo conto che il messaggio è stato offensivo – <b>ha aggiunto</b> -. Non era assolutamente la mia intenzione. Mi rendo conto che non faceva ridere nessuno. Mi dispiace, ho fatto un errore. Ho tolto il video dopo pochi minuti e mi sono scusato, ma evidentemente non è servito perché sono giorni che vengo insultato e minacciato”.</p>
      <p>“Mi dispiace aver offeso la città e i suoi abitanti – <b>ha concluso Marco</b> -, mi dispiace aver messo in cattiva luce il gruppo meraviglioso di cui faccio parte. Sono orgoglioso di andare in giro in campi di serie A e in campetti di provincia a fare questi eventi di beneficenza. Mi dispiace davvero tanto, chiedo scusa a tutti”.</p>
      <related>
        <h4>Leggi anche</h4>
        <a href="https://dilei.it/vip/marco-cartasegna-ex-tronista-uomini-e-donne-arrivato-parlamento/648367/"/>
        <a href="https://dilei.it/notizie/paolo-bonolis-chi-torno-tv-con-programma-musicale-nuovo/471322/"/>
        <a href="https://dilei.it/vip/video/uomini-e-donne-tina-cipollari-infuria-insulta-tronista-andrea-zelletta/598032/"/>
        <a href="https://dilei.it/vip/paolo-bonolis-instagram-sonia-bruganelli/550707/"/>
        <a href="https://dilei.it/vip/lutto-paolo-bonolis-commovente-messaggio-sonia-bruganelli-instagram/601661/"/>
      </related>
    </article>
  </body>
</html>