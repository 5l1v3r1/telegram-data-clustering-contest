<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232643/"/>
    <meta property="og:site_name" content="Українська правда"/>
    <meta property="article:published_time" content="2019-11-21T12:15:14+00:00"/>
    <meta property="og:title" content="&quot;Динамо&quot; і гравця &quot;Шахтаря&quot; покарали за витівки на матчі в Харкові"/>
    <meta property="og:description" content="Київське “Динамо” покарали одним домашнім матчем без глядачів та штрафом у 500 тисяч гривень за поведінку своїх уболівальників на матчі 14-го туру УПЛ з донецьким “Шахтарем”."/>
  </head>
  <body>
    <article>
      <h1>"Динамо" і гравця "Шахтаря" покарали за витівки на матчі в Харкові</h1>
      <address>
        <time datetime="2019-11-21T12:15:14+00:00">21 Nov 2019, 12:15</time>
      </address>
      <p>Київське "Динамо" покарали одним домашнім матчем без глядачів та штрафом у 500 тисяч гривень за поведінку своїх уболівальників на матчі 14-го туру УПЛ з донецьким "Шахтарем".</p>
      <p><b>Джерело:</b> рішення Контрольно-дисциплінарного комітету Української асоціації <a href="https://ffu.ua/article/38180">футболу</a></p>
      <p><b>Дослівно:</b> "ФК "Динамо" проведе один домашній матч без глядачів (плюс один матч без глядачів умовно з випробувальним строком до кінця сезону-2019/2020) та зобов'язаний внести обов’язковий грошовий внесок у розмірі 500 тисяч гривень".</p>
      <p><b>Деталі:</b> Футболіста "Шахтаря" Тайсона, який був вилучений з поля в тому матчі за непристойний жест, відсторонили на одну гру та ще на дві умовно.</p>
      <p>
        <b>Передісторія:</b>
      </p>
      <ul>
        <li>Під час матчу між донецьким "Шахтарем" і київським "Динамо" у Харкові в неділю гру зупиняли через <a href="https://www.pravda.com.ua/news/2019/11/10/7231561/">расистські вигуки</a> фанатів киян на адресу гравців клубу "Шахтар" Тайсона та Дентіньйо.</li>
        <li>"Шахтар" заявив, що <a href="https://www.pravda.com.ua/news/2019/11/11/7231574/">засуджує будь-які прояви расизму</a>.</li>
        <li><a href="http://www.fcdynamo.kiev.ua/allnews/news/zayava_fk_dinamo_kiiv_stosovno_podiy_pid_chas_matchu_shakhtar_dinamo_kiiv/">У "Динамо" підкреслили</a>, що проблема нетерпимості актуальна для багатьох фан-секторів. Водночас там закликали провести об’єктивне розслідування та зазначили, що боротьба вітчизняної Асоціації футболу з футбольним хуліганством зводиться лише до визначення розмірів грошових штрафів. Натомість, за всі роки не ініційовано жодного заходу, зустрічі, діалогу з представниками фан-середовища, лідерами вболівальницьких рухів.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/17/7232230/"/>
        <a href="https://www.pravda.com.ua/news/2019/11/15/7232088/"/>
        <a href="https://www.pravda.com.ua/news/2019/11/14/7231996/"/>
      </related>
    </article>
  </body>
</html>