<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/liberpoyl/megalytero-anfilnt-theloyn-sti-liberpoyl"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T12:37:00+00:00"/>
    <meta property="og:title" content="Μεγαλύτερο Άνφιλντ θέλουν στη Λίβερπουλ"/>
    <meta property="og:description" content="Δεν είναι μυστικό ότι οι 54.074 θέσεις που έχει το Άνφιλντ είναι πολύ λίγες αναλογικά με το μέγεθος του συλλόγου αλλά και την ζήτηση που υπάρχει για εισιτήρια σε κάθε παιχνίδι. Οι πρωτοπόροι της Πρέμιερ Λιγκ θέλουν να επεκτείνουν το Road End και αποφάσισαν να απευθύνουν κάλεσμα στους γύρω κατοίκους, για να βρουν από κοινού την σωστή φόρμουλα επέκτασης."/>
  </head>
  <body>
    <article>
      <h1>Μεγαλύτερο Άνφιλντ θέλουν στη Λίβερπουλ</h1>
      <h2>Με την συμμετοχή του κόσμου θέλει να αυξήσει τη χωρητικότητα του Άνφιλντ η Λίβερπουλ</h2>
      <address>
        <time datetime="2019-11-21T12:37:00+00:00">21 Nov 2019, 12:37</time>
      </address>
      <p>Δεν είναι μυστικό ότι οι 54.074 θέσεις που έχει το Άνφιλντ είναι πολύ λίγες αναλογικά με το μέγεθος του συλλόγου αλλά και την ζήτηση που υπάρχει για εισιτήρια σε κάθε παιχνίδι. Οι πρωτοπόροι της Πρέμιερ Λιγκ θέλουν να επεκτείνουν το Road End και αποφάσισαν να απευθύνουν κάλεσμα στους γύρω κατοίκους, για να βρουν από κοινού την σωστή φόρμουλα επέκτασης.</p>
      <p>Πάνω από 5.000 ενημερωτικά φυλλάδια έχουν μοιραστεί στους κατοίκους της γύρω περιοχής, προκειμένου να λάβουν μέρος σε εκδηλώσεις που θα διεξαχθούν από τις 29 Νοεμβρίου έως τις 4 Δεκεμβρίου για τον συγκεκριμένο σκοπό.</p>
      <p>Υπενθυμίζεται ότι η πρόσφατη επέκταση του γηπέδου ήταν 9.000 θέσεων, έγινε στην Main Stand το 2016 και κόστισε περίπου 125.000.000 ευρώ.</p>
      <p>Η αρχική ιδέα ήταν να προστεθούν 4.825 θέσεις, ωστόσο τον Αύγουστο η ομάδα επέλεξε να εκπονήσει «πιο φιλόδοξα σχέδια» ξεκινώντας τη διαδικασία διαβούλευσης.</p>
      <p>Το κλαμπ από την πλευρά του ανέφερε ότι: «Αυτές οι εκδηλώσεις έχουν σχεδιαστεί για τους κατοίκους της περιοχής, τις επιχειρήσεις και τους φιλάθλους ώστε να μάθουν περισσότερα και να προσφέρουν τη δική τους σκοπιά στην οπτική του συλλόγου για ένα μεγαλύτερο Άνφιλντ, που θα επιτρέπει σε περισσότερους φίλους να παρακολουθούν ποδόσφαιρο από το καλύτερο που υπάρχει στην Ευρώπη, σε παγκοσμίου κλάσης εγκαταστάσεις».</p>
      <p>Παράλληλα, η διοίκηση ενημέρωσε τους ενδιαφερόμενους για τις ημέρες και ώρες προσέλευσης στα εν λόγω events ενώ τόνισε πως ενημερωτικά σημεία θα είναι διαθέσιμα επί της Anfield Road πριν την έναρξη των παιχνιδιών κόντρα σε Μπράιτον (30/11) και Έβερτον (4/12).</p>
      <p>gazzetta.gr</p>
    </article>
  </body>
</html>