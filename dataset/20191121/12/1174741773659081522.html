<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/wlasny-biznes/firmy-chca-obchodzic-podwyzke-wynagrodzenia-minimalnego-96124"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-21T12:24:54+00:00"/>
    <meta property="og:title" content="Tak firmy chcą obchodzić podwyżkę wynagrodzenia minimalnego"/>
    <meta property="og:description" content="Już od stycznia obowiązywać będzie wyższe wynagrodzenie minimalne. Jednak już dziś wielu przedsiębiorców wpadło na pomysł jak ominąć ustawową podwyżkę płac dla pracowników – informuje Rzeczpospolita. Już od 1 stycznia 2020 r. zgodnie z zapowiedzią rządu wzrośnie wynagrodzenie minimalne o 350 zł do poziomu 2600 zł. Docelowo, jak zapowiedzieli politycy PIS, w 2023 roku kwota […]"/>
  </head>
  <body>
    <article>
      <h1>Tak firmy chcą obchodzić podwyżkę wynagrodzenia minimalnego</h1>
      <address><time datetime="2019-11-21T12:24:54+00:00">21 Nov 2019, 12:24</time> by <a rel="author" href="https://mambiznes.pl/author/bartek-godziszewski" target="_blank">Bartłomiej Godziszewski</a></address>
      <h3>Już od stycznia obowiązywać będzie wyższe wynagrodzenie minimalne. Jednak już dziś wielu przedsiębiorców wpadło na pomysł jak ominąć ustawową podwyżkę płac dla pracowników – informuje Rzeczpospolita.</h3>
      <figure>
        <img src="https://mambiznes.pl/wp-content/uploads/2019/09/42a614badf6fc3-thumb-1200.jpg"/>
        <figcaption>Fot. FORUM/<br/>Daniel Dmitriew</figcaption>
      </figure>
      <p>Już od 1 stycznia 2020 r. zgodnie z zapowiedzią rządu wzrośnie wynagrodzenie minimalne o 350 zł do poziomu 2600 zł. Docelowo, jak zapowiedzieli politycy PIS, w 2023 roku kwota ta miałaby wynieść nawet 4000 zł. W konsekwencji tego przedsiębiorcy będą musieli sięgnąć głębiej do kieszeni, bowiem <a href="https://mambiznes.pl/wlasny-biznes/koszty-zatrudnienia-wzrosna-o-15-proc-a-2023-roku-o-77-proc-94761">już od nowego roku koszty zatrudnienia wzrosną o 15 proc.</a> To sprawiło, że na część przedsiębiorców padł blady strach. Tym samym zaczęli poszukiwać rozwiązania, które pozwoliłoby im ograniczyć rosnące koszty.</p>
      <p>Część pracodawców planuje ominąć obowiązek wypłaty podwyżki, przygotowując się do skrócenia czasu pracy osób pobierających najniższą płacę. Oznacza to, że jeśli pracownik dotychczas otrzymywał minimalne wynagrodzenie w wysokości 2250 zł miesięcznie, po przejściu na 3/4 etatu od początku przyszłego roku, czyli już po podwyżce, będą otrzymywali zgodnie z przepisami nawet jeszcze mniej, bo tylko 1950 zł brutto. W ten bardzo prosty sposób legalnie można obniżyć wynagrodzenie pracownikowi. Potwierdziła to także Państwowa Inspekcja Pracy, jednakże zaznaczyła, że zamierza przeprowadzić kontrole czy nie doszło do nadużyć ze strony przedsiębiorców.</p>
    </article>
  </body>
</html>