<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-o-zoulio-sezar-thymithike-to-istoriko-gkol-epi-tis-milan-video/2920482/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T12:36:27+00:00"/>
    <meta property="og:title" content="ΑΕΚ: Ο Ζούλιο Σέζαρ θυμήθηκε το ιστορικό γκολ επί της Μίλαν! video"/>
    <meta property="og:description" content="Σαν σήμερα, 13 χρόνια πριν, σε ένα κατάμεστο ΟΑΚΑ η ΑΕΚ πέτυχε μια από τις σημαντικότερες νίκες στην ιστορία της, επικρατώντας της Μίλαν (1-0) με απευθείας εκτέλεση φάουλ του Ζούλιο Σέζαρ, για την φάση των ομίλων του UEFA Champions League."/>
  </head>
  <body>
    <article>
      <h1>ΑΕΚ: Ο Ζούλιο Σέζαρ θυμήθηκε το ιστορικό γκολ επί της Μίλαν! video</h1>
      <h2>Σαν σήμερα, 13 χρόνια πριν, σε ένα κατάμεστο ΟΑΚΑ η ΑΕΚ πέτυχε μια από τις σημαντικότερες νίκες στην ιστορία της, επικρατώντας της Μίλαν (1-0) με απευθείας εκτέλεση φάουλ του Ζούλιο Σέζαρ, για την φάση των ομίλων του UEFA Champions League.</h2>
      <address><time datetime="2019-11-21T12:36:27+00:00">21 Nov 2019, 12:36</time> by <a rel="author">Newsit Newsroom</a></address>
      <p>Ακριβώς 13 χρόνια μετά το γκολ που έδωσε στην ΑΕΚ τη νίκη επί της Μίλαν, ο Ζούλιο Σέζαρ μας δείχνει τα παπούτσια που φορούσε σε εκείνη την αναμέτρηση και στέλνει το δικό του μήνυμα στους φίλους της Ένωσης.</p>
      <p>
        <b>Το μήνυμα του Ζούλιο Σέζαρ και το σχετικό video που πόσταρε η ΠΑΕ ΑΕΚ:</b>
      </p>
      <p>“Γεια σε όλους, είμαι ο Ζούλιο Σέζαρ.</p>
      <p>Συμπληρώνονται 13 χρόνια από ένα πολύ σημαντικό γκολ που έβαλα εναντίον της Μίλαν. Αυτά είναι τα παπούτσια που είχα στο παιχνίδι. Ήταν ένα βράδυ πολύ ξεχωριστό για εμένα, γιατί κερδίσαμε και μετά από 13 χρόνια θυμάμαι πόσο ευτυχής ήμουν.</p>
      <p>Αυτή η ημερομηνία έχει μείνει στη μνήμη μου γιατί ήταν ένα παιχνίδι πολύ σημαντικό τόσο για την ΑΕΚ όσο και για εμένα. Οπότε, εδώ τα έχω, φυλαγμένα για πάντα στη ζωή μου. Να σας έχει ο Θεός καλά και από μένα μια αγκαλιά!</p>
      <p>Φόρτσα ΑΕΚΑΡΑ!!!”</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FAEK.FC.OFFICIAL%2Fvideos%2F2490563787868335%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>