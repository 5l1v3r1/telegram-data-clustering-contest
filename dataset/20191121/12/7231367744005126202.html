<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/ryanair-condannata-per-bagaglio-a-mano-a-pagamento-sentenza-rivoluzionaria/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T12:01:13+00:00"/>
    <meta property="og:title" content="Ryanair condannata per bagaglio a mano a pagamento: sentenza rivoluzionaria"/>
    <meta property="og:description" content="La politica sul bagaglio a mano di Ryanair finisce in un tribunale di Madrid che ha condannato la low cost a rimborsare una passeggera."/>
  </head>
  <body>
    <article>
      <h1>Ryanair condannata per bagaglio a mano a pagamento: sentenza rivoluzionaria</h1>
      <h2>La politica sul bagaglio a mano di Ryanair finisce in un tribunale di Madrid che ha condannato la low cost a rimborsare una passeggera.</h2>
      <address><time datetime="2019-11-21T12:01:13+00:00">21 Nov 2019, 12:01</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p><b>Ryanair</b> condannata per aver fatto pagare il <b>bagaglio a mano</b>. E’ successo in Spagna ma viste le numerose polemiche sul pagamento del bagaglio a mano che spesso investe la compagnia, non è detto che una sentenza del genere possa, un giorno, interessare anche il nostro paese.<br/> </p>
      <h3>Ryanair condannata per la policy sul bagaglio a mano</h3>
      <p>La sentenza spagnola potrebbe cambiare nuovamente le carte in tavola per quanto riguarda la <b>normativa sui bagagli a mano</b>. A condannare la low cost irlandese è stato un tribunale di Madrid e ora Ryanair dovrà restituire 20 euro più interessi moratori alla cliente che fu obbligata a pagare la stessa cifra per portare a bordo la valigia. Da ormai più di un anno, Ryanair ha attivato l’opzione priority per portare a bordo il trolley fino a 10 chili e una borsa. La passeggera, che ha dovuto, come tanti altri, pagare la priorità per portare con sè a bordo il suo bagaglio ha fatto causa alla low cost e il tribunale di Madrid le ha dato ragione. Nella stessa sentenza, Ryanair è obbligata anche a ritirare la clausola che obbliga i passeggeri a pagare una tariffa per il bagaglio a mano considerata illegittima perché limita i diritti del passeggero. </p>
      <h3>La politica di Ryanair nel mirino</h3>
      <p>La <b>politica del bagaglio a mano di Ryanair</b> era finita più volte nel mirino anche nel nostro paese, quando l’Antitrust aveva deciso di denunciare la compagnia insieme a Wizz Air poi entrambe assolte. Ad agosto del 2018 il vettore aveva deciso di modificare la policy facendo pagare il bagaglio piccolo e inserendo la «Priorità e due bagagli a mano». Per portare il trolley fino a 10 chili con sè, insomma, bisogna sborsare una cifra che va da 6 euro a 13 euro. Ora la sentenza spagnola potrebbe riaprire il caso e portare nuovamente al cambiamento della normativa. Ryanair, però, attraverso una nota al Corriere ha fatto sapere che «<i>Questa sentenza non influirà sulla nostra policy sui bagagli. È un caso isolato che ha citato in modo inesatto la Corte di giustizia dell’Unione europea e interpretato erroneamente la libertà commerciale delle compagnie aeree di determinare le dimensioni del loro bagaglio a mano».</i></p>
      <p>Leggi anche: <a href="https://www.investireoggi.it/economia/compagnie-aeree-piu-convenienti-lanalisi-sui-prezzi-dei-voli-piu-bassi-premia-ryanair/">Compagnie aeree più convenienti: inchiesta sui prezzi dei voli più bassi premia Ryanair</a></p>
      <p>
        <a href="https://www.investireoggi.it/economia/compagnie-aree-piu-sporche-al-mondo-inchiesta-shock-stronca-ryanair/">Compagnie aree più sporche al mondo: inchiesta shock stronca Ryanair</a>
      </p>
      <p> </p>
      <p>Per rettifiche, informazioni o comunicati stampa scrivete a chiara.lanari@investireoggi.it</p>
    </article>
  </body>
</html>