<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191121_kartellbirsag_volkswagen_daimler_bmw"/>
    <meta property="og:site_name" content="HVG.hu"/>
    <meta property="article:published_time" content="2019-11-21T12:01:00+00:00"/>
    <meta property="og:title" content="Gigantikus bírságot kapott a VW, a Daimler és a BMW"/>
    <meta property="og:description" content="Nagyjából százmillió eurós kartellbírságot rótt ki a német szövetségi versenyhivatal a szerkezetiacél-beszerzések árának egyeztetése miatt a Volkswagenre, Daimlerre és a BMW-re."/>
  </head>
  <body>
    <article>
      <h1>Gigantikus bírságot kapott a VW, a Daimler és a BMW</h1>
      <address><time datetime="2019-11-21T12:01:00+00:00">21 Nov 2019, 12:01</time> by <a rel="author">MTI</a></address>
      <p>
        <b>Nagyjából százmillió eurós kartellbírságot rótt ki a német szövetségi versenyhivatal a szerkezetiacél-beszerzések árának egyeztetése miatt a Volkswagenre, Daimlerre és a BMW-re.</b>
      </p>
      <p>A Bundeskartellamt közleménye szerint a három autógyár 2004 és 2013 között megegyezett egymással az acélrúd-beszerzések árában. Az autógyárak ezt elismerték és elfogadták a kiszabott bírságot is.</p>
      <p>Az autógyárak ellen három és fél évvel ezelőtt indult vizsgálat, amit a bonni versenyhivatal tavaly zárt le 205 millió eurós bírság kivetésével.</p>
      <p>Az autógyártásban használt szerkezeti acél ára három tényezőből áll össze: az alapárból, az ötvözeti szorzóból és a korróziós szorzóból. Az ötvözeti szorzó alapján az acéltermékek különböző minőségi osztályba sorolódnak, a korróziós szorzót pedig a termék gyártásához felhasznált hulladékacél aránya alapján kalkulálják. Az autógyárak a versenyhivatal közleménye szerint a két szorzó kalkulálásában állapodtak meg, az alapárban nem.</p>
      <related>
        <a href="https://hvg.hu/cegauto/20190226_kartell_autogyar_alkatresz"/>
        <a href="https://hvg.hu/kkv/20190205_Kartellezo_teherautogyaraktol_kovetel_karteritest_a_Waberers"/>
      </related>
    </article>
  </body>
</html>