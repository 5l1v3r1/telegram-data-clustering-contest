<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-tusk-poroshenko/30284537.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-21T12:08:03+00:00"/>
    <meta property="og:title" content="«Це щось дійсно небезпечне». Туск прокоментував кримінальне переслідування Порошенка"/>
    <meta property="og:description" content="Президент Європейської ради Дональд Туск прокоментував кримінальні провадження проти п’ятого президента України Петра Порошенка, відкриті українською владою. «Моє перше враження, що це щось дійсно"/>
  </head>
  <body>
    <article>
      <h1>«Це щось дійсно небезпечне». Туск прокоментував кримінальне переслідування Порошенка</h1>
      <address>
        <time datetime="2019-11-21T12:08:03+00:00">21 Nov 2019, 12:08</time>
      </address>
      <p>Президент Європейської ради Дональд Туск прокоментував кримінальні провадження проти п’ятого президента України Петра Порошенка, відкриті українською владою.</p>
      <p>«Моє перше враження, що це щось дійсно небезпечне. Я сподіваюсь, що Україна залишатиметься країною, в якій правоохоронні та судові органи поважають верховенство права, і в якій немає місця для політично вмотивованих переслідувань. Будь-яку спробу залякування лідерів опозиції стане предметом занепокоєння в Європі… Завжди, коли влада або люди у владі використовують правосуддя проти політичних опонентів. Це у будь-якому вигляді, чи у середньо- чи у довгостроковій перспективі, стане трагедією не лише для жертв переслідування, а й для всієї країни», – наголосив Туск, відповідаючи на питання на пресконференції у Загребі.</p>
      <p>19 листопада у Telegram-каналі під назвою <a href="https://web.telegram.org/#/im?p=@trubuprorvalo">«Трубу прорвало»</a> оприлюднена низка записів нібито розмов директора ДБР. Як стверджують автори каналу, на цих записах Труба, зокрема, спілкується з Офісом президента про кримінальні провадження щодо п’ятого президента Петра Порошенка, «Приватбанку» та Національного банку України. Хто створив цей Telegram-канал – наразі не відомо.</p>
      <p>18 листопада Державне бюро розслідувань України <a href="https://www.radiosvoboda.org/a/news-dbr-pidozra-poroshenko/30277896.html">направило </a>у Генеральну прокуратуру проєкт повідомлення про підозру п’ятому президенту України, народному депутату Петру Порошенку. Його захист назвав це «<a href="https://www.radiosvoboda.org/a/news-advokat-pidozra-poroshenku-komentar/30278095.html">російським замовленням</a>».</p>
    </article>
  </body>
</html>