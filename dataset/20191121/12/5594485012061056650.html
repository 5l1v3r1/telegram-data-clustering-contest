<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/borisov-severna-makedoniya-da-zabravi-antiblgarskata-retorika-video_news710576.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T12:40:00+00:00"/>
    <meta property="og:title" content="Борисов: Северна Македония да забрави антибългарската реторика ВИДЕО"/>
    <meta property="og:description" content="Когато някой каже, че България е фашистки окупатор, това означава, че ние няма да помагаме по никакъв начин. Ние не сме били окупатор на никой и не трябва да се"/>
  </head>
  <body>
    <article>
      <h1>Борисов: Северна Македония да забрави антибългарската реторика ВИДЕО</h1>
      <h2>Когато някой каже, че България е фашистки окупатор, това означава, че ние няма да помагаме по никакъв начин. Ние не сме били окупатор на никой и не трябва да се преиначава историята. Няма да допусна да се лепи такъв етикет на България, категоричен е преми</h2>
      <address>
        <time datetime="2019-11-21T12:40:00+00:00">21 Nov 2019, 12:40</time>
      </address>
      <p>https://blitz.bg/politika/borisov-severna-makedoniya-da-zabravi-antiblgarskata-retorika-video_news710576.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574332750-bobb.jpg"/>
      </figure>
      <p><b>Антибългарската реторика, която Северна Македония ползва трябва не само да бъде забравена, а да са убедени, че тя не е вярна, отговори премиерът Бойко Борисов на въпрос на журналисти относно евентуалното присъединяване на западната ни съседка към Европейския съюз и НАТО.</b><br/><br/>Вчера проведох среща с Християн Мицкоски (лидер на македонската ВМРО-ДПМНЕ) и с албанския ми колега. Неслучайно Мицковски вчера заяви пред медиите, че ЕС и НАТО са приоритет за ВМРО.<br/><br/>Аз настоях това да бъде декларативно, защото за да може една страна уверено да върви към ЕС и НАТО, всички основни системи и партии в тази държава трябва да са го декларирали и осмислили, коментира още той.<br/><br/>„Когато някой каже, че България е фашистки окупатор, това означава, че ние няма да помагаме по никакъв начин. Ние не сме били окупатор на никой и не трябва да се преиначава историята. Няма да допусна да се лепи такъв етикет на България.<br/><br/>Прочитът на историята е такъв какъвто историците са го казали. Ние от векове сме го възприели. Големи български градове се казват Гоце Делчев и Сандански, така че компромиси с тези неща няма. Ако искат да вървят напред, ясни са европейските перспективи, ясни са ценностите, които изповядваме и това е една от тях“, категоричен е премиерът.<br/><br/>Борисов коментира също така, че с Хърватия догодина трябва да напаснем събитията с фокус върху европейската интеграция на Западните Балкани. През май 2020 г. хърватското председателство организира в Загреб Среща на върха ЕС-Западни Балкани.<br/><br/>Премиерът Борисов акцентира, че догодина България съвместно с Република Северна Македония ще бъде домакин на Берлинския процес, в който участват лидерите на Западните Балкани, на Германия, Франция, Полша, Италия, Великобритания. „Ще бъде един изключително голям форум“, изтъкна премиерът Борисов.<br/><br/>Той припомни, че страната ни ще бъде домакин и на Процеса „Акаба“. „Заедно с краля на Йордания ще организираме две събития – за контратероризма и контрарадикализма“, добави българският министър-председател.<br/><br/>Премиерът Бойко Борисов обобщи, че с хърватския си колега Андрей Пленкович трябва да реализират доста неща. „Трябва така да подредим събитията, че да си помагаме и всяко от тях да си има своята тежест“, посочи премиерът Борисов.<br/><br/>Пред медиите в Загреб министър-председателят Бойко Борисов подчерта още, че България е държава, която продължава да е пример не само за справяне с миграционния поток, но и за борба с контрабандата. Той припомни и добрата оценка – признание от DipNote, официалният блог на Държавния департамент на САЩ, за България, определена като съюзник, на когото може да се разчита.<br/><br/> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2592240857670635%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>