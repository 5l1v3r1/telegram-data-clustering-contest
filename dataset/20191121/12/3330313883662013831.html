<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904604/-ik-beloof-dat-er-tijdens-het-wk-in-qatar-geen-racisme-en-discriminatie-zal-zijn-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T12:37:00+00:00"/>
    <meta property="og:title" content="'Ik beloof dat er tijdens het WK in Qatar geen racisme en discriminatie zal zijn'"/>
    <meta property="og:description" content="Gianni Infantino, voorzitter van de FIFA, heeft beloofd dat er geen racisme en discriminatie zal zijn op het WK van Qatar in 2022. De Italiaan stelt dat er veel werk gedaan zal worden om er voor te zorgen dat iedereen van het WK kan genieten. In gesprek met de Press Association belooft Infantino een fantastisch toernooi. &quot;Er zal geen discriminatie en racisme zijn tijdens het WK&quot;, zegt hij. &quot;Iedere fan die naar Qatar afreist zal daar met open armen worden ontvangen. Het is trouwens niet alleen de voorzitter van de FIFA die dat nu zegt, maar het is ook een belofte van al onze partners in Qatar.&quot;"/>
  </head>
  <body>
    <article>
      <h1>'Ik beloof dat er tijdens het WK in Qatar geen racisme en discriminatie zal zijn'</h1>
      <address>
        <time datetime="2019-11-21T12:37:00+00:00">21 Nov 2019, 12:37</time>
      </address>
      <p>
        <b>Gianni Infantino, voorzitter van de FIFA, heeft beloofd dat er geen racisme en discriminatie zal zijn op het WK van Qatar in 2022. De Italiaan stelt dat er veel werk gedaan zal worden om er voor te zorgen dat iedereen van het WK kan genieten.</b>
      </p>
      <p>In gesprek met de <i>Press Association</i> belooft Infantino een fantastisch toernooi. "Er zal geen discriminatie en racisme zijn tijdens het WK", zegt hij. "Iedere fan die naar Qatar afreist zal daar met open armen worden ontvangen. Het is trouwens niet alleen de voorzitter van de FIFA die dat nu zegt, maar het is ook een belofte van al onze partners in Qatar."</p>
      <p>De Italiaanse FIFA-voorzitter haalt daarbij ook het voorbeeld van het WK in Rusland aan. "Toen waren er ook veel vragen op dit gebied en daar hebben we geen enkel geval van racisme of discriminatie vernomen. Dat was het resultaat van hard werken voor het evenement en samen met Qatar hebben we nu ook een lijst met maatregelen opgesteld zodat iedereen een geweldig WK heeft."</p>
    </article>
  </body>
</html>