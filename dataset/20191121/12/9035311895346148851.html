<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/zorunlu-okul-oncesi-egitim-oran-ab-de-yuzde-95-turkiye-de-yuzde-55"/>
    <meta property="og:site_name" content="euronews"/>
    <meta property="article:published_time" content="2019-11-21T12:59:39+00:00"/>
    <meta property="og:title" content="AB ve Türkiye'de zorunlu okul öncesi eğitim oranları"/>
    <meta property="og:description" content="Avrupa Birliği (AB) ülkelerinde 4 yaş ile zorunlu okul öncesi dönemi kapsayan yaş grubunda eğitim oranı yüzde 95’i aşarken bu oran Türkiye’de yüzde 55’te kaldı. Bu düşük orana rağmen Türkiye’de bu oran son 10 senede yüzde 105 artış gösterdi."/>
  </head>
  <body>
    <article>
      <h1>AB ve Türkiye'de zorunlu okul öncesi eğitim oranları</h1>
      <address><time datetime="2019-11-21T12:59:39+00:00">21 Nov 2019, 12:59</time> by <a rel="author">Euronews </a></address>
      <p>Dünyada çocukların en önemli sorunlarından birisi de eğitim hakkı. Okul öncesi eğitim gelişmiş ülkelerde yüksek sevilere erişmiş durumda. Avrupa Birliği (AB) ülkelerinde 4 yaş ile zorunlu okul öncesi dönemi kapsayan yaş grubunda eğitim oranı yüzde 95’i aşarken bu oran Türkiye’de yüzde 55’te seviyesinde kaldı. Ancak Türkiye’de bu oran son 10 senede yüzde 105 artış gösterdi.</p>
      <p>Avrupa İstatitik Ofisi (Eurostat) Türkiye ve Avrupa ülkelerinde zorunlu okul öncesi eğitime dair 2017 yılı verilerini açıkladı. Veriler 4 yaş ile zorunlu okula başlamadan önceki yaş grubunu kapsıyor. Bu yaş grubu Türkiye’de 4-6 yaş arasına denk geliyor. Buna göre zorunlu okul öncesi eğitimde okullaşma oranı AB’nin 28 üyesinin ortalaması yüzde 95,4 oldu. 28 üyeden 15’i yüzde 95 üstü eğitim oranına sahip. Zorunlu okul öncesi eğitimde 23 ülke ise yüzde 90’ın üstünde orana sahip. AB ülkeleri içinde en düşük oran yüzde 78,2 ile Slovakya’da.</p>
      <h3>Zorunlu okul öncesi eğitim 3 ülkede yüzde 100</h3>
      <p>İngiltere, Fransa ve İrlanda’da 4 yaş ile zorunlu okula başlayıncaya kadarki dönemde eğitim oranı yüzde 100. Bu üç ülkede 4 yaşından itibaren tüm çocuklar eğitim alıyor.</p>
      <p>Türkiye’de bu oran 2017 yılında yüzde 54,7 oldu. Türkiye, listede olan ülkelerden sadece Kuzey Makedonya’yı (yüzde 39,5) geride bıraktı.</p>
      <h3>Türkiye’de 10 yılda yüzde 105 artış</h3>
      <p>Öte yandan Türkiye’de bu oran Avrupa ülkelerine göre oldukça düşük kalmasına rağmen son 10 yıldaki ciddi artış dikkat çekiyor. 2007 yılında yüzde 26,7 olan oran 2017’de yüzde 54,7’ye kadar çıktı. Bu da yüzde 105 artış anlamına geliyor.</p>
      <ul>
        <li>
          <b>
            <a href="https://tr.euronews.com/2019/07/28/turkiye-cocuklari-krese-gonderme-oraninda-son-sirada">Türkiye OECD ülkeleri arasında çocukları kreşe gönderme oranında son sırada</a>
          </b>
        </li>
        <li>
          <b>
            <a href="https://tr.euronews.com/2018/12/03/rus-cocuklar-3-yasinda-4-dil-ogreniyor-11-yasinda-robot-tasarliyor">Rus çocuklar 3 yaşında 4 dil öğreniyor, 11 yaşında robot tasarlıyor</a>
          </b>
        </li>
        <li>
          <b>
            <a href="https://tr.euronews.com/2016/08/10/okul-oncesi-egitimde-oyun-oynayarak-ogrenme-teknikleri">Okul öncesi eğitimde 'oyun oynayarak öğrenme' teknikleri</a>
          </b>
        </li>
      </ul>
    </article>
  </body>
</html>