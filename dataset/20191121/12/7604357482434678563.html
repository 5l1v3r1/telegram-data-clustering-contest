<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/peeters-ontvangt-bedreigingen-van-31-jarige-man/"/>
    <meta property="og:site_name" content="SCEPTR"/>
    <meta property="article:published_time" content="2019-11-21T12:01:34+00:00"/>
    <meta property="og:title" content="Peeters ontvangt bedreigingen van 31-jarige man"/>
    <meta property="og:description" content="Gisteren raakte bekend dat Europees Parlementslid Kris Peeters (CD&amp;V) politiebewaking krijgt. De reden volgens Het Laatste Nieuws? Bedreigingen door een 31-jarige man die bekend is in extreemrechtse kringen. Een officiële bevestiging kwam er evenwel nog niet.  Peeters, vorig jaar nog de grote CD&amp;V-uitdager van Bart De Wever (N-VA) in Antwerpen om de burgemeesterssjerp te winnen, verhuisde begin […]"/>
  </head>
  <body>
    <article>
      <h1>Peeters ontvangt bedreigingen van 31-jarige man</h1>
      <address><time datetime="2019-11-21T12:01:34+00:00">21 Nov 2019, 12:01</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>Gisteren raakte bekend dat Europees Parlementslid <a href="https://sceptr.net/tag/Kris-Peeters">Kris Peeters</a> (CD&amp;V) <a href="https://sceptr.net/2019/11/kris-peeters-krijgt-politiebewaking/">politiebewaking krijgt</a>. De reden volgens <a href="https://m.hln.be/nieuws/binnenland/heavymetalfan-bedreigt-kris-peeters-met-de-dood-bid-maar-ook-al-zal-dat-niets-uithalen~a69b47298/">Het Laatste Nieuws</a>? Bedreigingen door een 31-jarige man die bekend is in extreemrechtse kringen. Een officiële bevestiging kwam er evenwel nog niet. </b>
      </p>
      <p>Peeters, vorig jaar nog de grote CD&amp;V-uitdager van <a href="https://sceptr.net/tag/Bart-De-Wever">Bart De Wever</a> (N-VA) in Antwerpen om de burgemeesterssjerp te winnen, verhuisde begin vorige maand – exact een jaar na de gemeenteraadsverkiezingen – <a href="https://sceptr.net/2019/10/kris-peeters-al-terug-geland-in-puurs/">terug naar Puurs.</a> Een gemeenteraadsmandaat moest hij niet afgeven, gezien de toenmalige Antwerpse lijsttrekker Peeters die functie nooit opnam om <a href="https://sceptr.net/2018/12/kris-peeters-zal-zetel-in-antwerpse-gemeenteraad-niet-opnemen/"><i>“verjonging”</i></a> te laten plaatsvinden. Momenteel is de christendemocraat Europarlementslid.</p>
      <figure>
        <iframe data-src="https://twitter.com/SCEPTR_online/status/1197074904685989888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>“Als je in God gelooft, bid dan maar tot hem – ook al zal dat niets uithalen”</h3>
      <p>Dit weekend werd een 31-jarige man opgepakt voor bedreigingen aan Europees Parlementslid <a href="https://sceptr.net/tag/Kris-Peeters">Kris Peeters</a> (CD&amp;V). Nadien werd hij vrijgelaten op voorwaarde dat hij geen contact zou hebben met de Peeters of zijn familie.</p>
      <p>Volgens <a href="https://m.hln.be/nieuws/binnenland/heavymetalfan-bedreigt-kris-peeters-met-de-dood-bid-maar-ook-al-zal-dat-niets-uithalen~a69b47298/">Het Laatste Nieuws</a> zouden de bedreigingen via sociale media zijn geuit en meer precies Twitter. Een van de tweets die de krant hiermee in verband brengt laten niets aan de verbeelding over: <i>“je denkt dat je veilig bent met je lijfwacht, maar wacht maar. Als je in God gelooft, bid dan maar tot hem – ook al zal dat niets uithalen”</i>. Een andere bedreiging leest volgens de krant als volgt: <i>“als ik op een dag mijn dreigementen zal uitvoeren, dan zal jouw vrouw niets anders kunnen doen dan mijn avonturen volgen op de televisie[;] ik zal p*ssen op jouw lijk”.</i></p>
      <p>Volgens de krant zou het gaan om een 31-jarige man die bekend is in extreemrechtse milieus.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/cdv-zet-hakken-in-het-zand-tegen-paars-groen-abortusvoorstel/"/>
        <a href="https://sceptr.net/2019/11/open-vld-vindt-alweer-ethisch-front-euthanasie-voor-wilsonbekwamen/"/>
        <a href="https://sceptr.net/2019/11/n-va-ondervoorzitter-cdv-en-open-vld-kunnen-paarsgroen-blokkeren/"/>
      </related>
    </article>
  </body>
</html>