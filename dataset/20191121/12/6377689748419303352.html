<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574339840-vladyslav-shapoval-provely-nepohanyi-poiedynok-z-zoreiu.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T12:32:00+00:00"/>
    <meta property="og:title" content="Владислав Шаповал: &quot;Провели непоганий поєдинок з &quot;Зорею&quot;"/>
    <meta property="og:description" content="Захисник &quot;Дніпра-1&quot; Владислав Шаповал відповів на запитання журналістів на відкритому тренуванні команди, яке відбулося напередодні домашнього поєдинку проти полтавської &quot;Ворскли&quot;, інформує прес-служба клубу."/>
  </head>
  <body>
    <article>
      <h1>Владислав Шаповал: "Провели непоганий поєдинок з "Зорею"</h1>
      <address>
        <time datetime="2019-11-21T12:32:00+00:00">21 Nov 2019, 12:32</time>
      </address>
      <p>Захисник "Дніпра-1" Владислав Шаповал відповів на запитання журналістів на відкритому тренуванні команди, яке відбулося напередодні домашнього поєдинку проти полтавської "Ворскли", інформує <i>прес-служба клубу.</i></p>
      <p>
        <b>— Владе, як для команди пройшла перерва у чемпіонаті?</b>
      </p>
      <p>— Був звичайний режим. Спочатку тренувалися двічі на день, а зараз вже нас трохи "відпустили", і ми перейшли на одноразові тренування. В цілому, готуємося до гри — все добре.</p>
      <p>
        <b>— Команда встигла провести спаринг за цей час.</b>
      </p>
      <p>— Так, провели непоганий контрольний поєдинок з луганською "Зорею", який закінчився унічию, хоча, гадаю, ми могли у цьому матчі зіграти і на перемогу. Проте, нічого страшного, все пройшло нормально.</p>
      <p>
        <b>— Попереду у вас в суперниках полтавська "Ворскла", яка замикає турнірну таблицю чемпіонату. Можна сказати, що "Дніпро-1" у цьому матчі буде фаворитом?</b>
      </p>
      <p>— Скоріш за все так, адже ми будемо грати на власному полі з підтримкою наших вболівальників. Тому, ймовірно, що діятимемо першим номером, хоча поки не можу конкретно про це говорити, адже тренери ще не казали про тактичні нюанси у найближчому матчі. Тут ще треба відзначити, що у полтавчан змінився головний тренер, і це може вплинути на їхню гру.</p>
      <related>
        <h4>Читайте также:</h4>
        <a href="https://www.footboom.com/ukrainian/high/1574338833-dmytro-mykhailenko-my-ne-znaiemo-choho-chekaty-vid-vorskly-z-novym-trenerom.html"/>
      </related>
    </article>
  </body>
</html>