<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/egitto-esperti-sul-punto-di-scoprire-uno-dei-segreti-della-grande-piramide-627095"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T12:50:15+00:00"/>
    <meta property="og:title" content="Egitto: esperti sul punto di scoprire uno dei segreti della Grande Piramide"/>
    <meta property="og:description" content="Il mistero intorno alla costruzione delle Piramidi ha attraversato i secoli per arrivare fino a noi, e alcuni esperti sembrerebbero aver trovato le risposte che cerchiamo"/>
  </head>
  <body>
    <article>
      <h1>Egitto: esperti sul punto di scoprire uno dei segreti della Grande Piramide</h1>
      <h2>Il mistero intorno alla costruzione delle Piramidi ha attraversato i secoli per arrivare fino a noi, e alcuni esperti sembrerebbero aver trovato le risposte che cerchiamo</h2>
      <address><time datetime="2019-11-21T12:50:15+00:00">21 Nov 2019, 12:50</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/MAR-ROSSO_Sharm_Cairo-in-aereo.jpg"/>
      </figure>
      <p>Le <a href="https://www.tecnoandroid.it/2019/11/18/egitto-scoperta-la-mummia-di-un-animale-quale-sara-625875">grandi Piramidi egiziane</a> hanno ancora tanto da raccontare. Solo ora, dopo millenni, stiamo effettivamente riuscendo ad<b> analizzare e approfondire i fenomeni socio-culturali</b>, <b>economici</b> e <b>scientifici</b> nascosti dietro la costruzione di queste opere megalitiche.</p>
      <p>In qualunque modo le si guardi, che sia in una <b>fotografia,</b> in un <b>documentario,</b> fino ad ammirarle dal vivo, le Piramidi non possono che <b>attrarre lo sguardo affascinato e stupito degli spettatori</b>, attoniti e ammutoliti da un così devastante tripudio di scienza e ingegneria.</p>
      <p>Sì, ingegneria: perché uno dei più intellegibili misteri che ad oggi aleggia ancora intorno a questi immensi monumenti riguarda proprio <b>la loro costruzione</b>. E la domanda che ci si pone dinanzi a tanta bellezza affiora quasi spontanea: come hanno fatto gli Egizi a <b>trovare ed estrarre blocchi di granito di tali dimensioni</b> (oltre che ad impilarli) data la scarsità di cave nella zona?</p>
      <h3>Piramide di Cheope: il mistero che aleggia sulla costruzione potrebbe essere stato svelato</h3>
      <p>Già da tempo, gli archeologi avevano ipotizzato esistesse un <b>sistema di rampe</b> che consentisse di disporre i blocchi gli uni sugli altri, formando la struttura per come la conosciamo, per un’altezza in origine di <b>146 metri</b> e occupante ben<b> 5 ettari di superficie.</b></p>
      <p>Negli studi effettuati in questi ultimi anni da parte dell’<b>Istituto Francese di Archeologia Orientale</b>, nonché dell’<b>Università di Liverpool</b>, si sono scoperte <b>tracce di una rampa nei pressi di un’antica cava</b>, presente presso il <b>sito di Hatnub.</b></p>
      <p>La distanza tra la cava e il complesso di <b>Giza</b> era pari a circa<b> 300 km</b>, ma grazie al complesso sistema di trasporto ideato dagli Egizi si riuscivano a<b> trasportare i blocchi anche superando pendenze fino al 20%</b>. Il tutto, naturalmente, <b>sfruttando il lavoro degli schiavi.</b></p>
    </article>
  </body>
</html>