<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383510/futbol-kuluplerinin-borclari-yapilandirildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T12:15:00+00:00"/>
    <meta property="og:title" content="Futbol kulüplerinin borçları yapılandırıldı"/>
    <meta property="og:description" content="Türkiye Bankalar Birliği (TBB) Yönetim Kurulu Başkanı Hüseyin Aydın, futbol kulüplerinin borcunun yeniden yapılandırıldığını söyledi."/>
  </head>
  <body>
    <article>
      <h1>Futbol kulüplerinin borçları yapılandırıldı</h1>
      <h2>Türkiye Bankalar Birliği (TBB) Yönetim Kurulu Başkanı Hüseyin Aydın, futbol kulüplerinin borcunun yeniden yapılandırıldığını söyledi.</h2>
      <address>
        <time datetime="2019-11-21T12:15:00+00:00">21 Nov 2019, 12:15</time>
      </address>
      <p>Türkiye Bankalar Birliği Yönetim Kurulu Başkanı ve Ziraat Bankası Genel Müdürü Hüseyin Aydın futbol takımlarının borç yapılandırması hakkında açıklamalarda bulundu.</p>
      <p>Bloomberg’de yer alan habere göre Aydın, kulüplerin borcunun yeniden yapılandırıldığını belirtti. Aydın açıklamasında futbol kulüplerinin borçlarını 12 banka ve 15 faktoring şirketinin yapılandırdığını açıkladı.</p>
      <h3>"REKABETİN SÜRMESİNİ İSTİYORUZ"</h3>
      <p>Aydın daha önce yaptığı açıklamada, kulüplerin borçlarının yapılandırılmasıyla ilgili, “Biz bu endüstrinin ayakta kalmasını, rekabetin ve bu değerin sürmesini istiyoruz. 3 büyük kulübün yıllık ortalama geliri 600 milyon TL civarında. Şampiyon olacak bir takımı 250 milyon TL’ye kurabilirsiniz. Nakit akışlarında bozukluk var, teminatta sıkıntı yok. Biz nakit akışlarını düzenlemek istiyoruz. Sadece biz değil UEFA, TFF, kreditör olarak biz de istiyoruz, müşterimiz de istiyor” açıklamasında bulunmuştu.</p>
    </article>
  </body>
</html>