<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/rabona-mobile-lancia-un-brand-low-cost-con-offerta-da-3-99-euro-627325"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T12:40:40+00:00"/>
    <meta property="og:title" content="Rabona Mobile lancia un brand low cost con offerta da 3.99 euro"/>
    <meta property="og:description" content="L'operatore virtuale Rabona Mobile ha appena lanciato un nuovo brand low cost che propone offerte da soli 3.99 euro al mese"/>
  </head>
  <body>
    <article>
      <h1>Rabona Mobile lancia un brand low cost con offerta da 3.99 euro</h1>
      <h2>L'operatore virtuale Rabona Mobile ha appena lanciato un nuovo brand low cost che propone offerte da soli 3.99 euro al mese</h2>
      <address><time datetime="2019-11-21T12:40:40+00:00">21 Nov 2019, 12:40</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Rabona-Mobile-1-e1574208348886.png"/>
      </figure>
      <p>L’operatore virtuale <b>Rabona Mobile</b> ha lanciato lo scorso 19 novembre 2019 il nuovo <b>brand low cost denominato Si?Pronto</b> che propone offerte abbastanza ricche a meno di 5 euro al mese.</p>
      <p>Stiamo parlando di un nuovo brand dell’operatore che attualmente <b>sfrutta la rete Vodafone</b> fino a 4G con velocità massima di 60 Mbps in download e 30 Mbps in upload, per <a href="https://www.tecnoandroid.it/2019/10/16/rabona-mobile-potrebbe-presto-lanciare-lofferta-goal-tackle-608262">entrambe le linee</a>. Scopriamo insieme tutti i dettagli.</p>
      <h3>Rabona Mobile ha lanciato un brand low cost</h3>
      <p>A detta dell’operatore virtuale, il nuovo brand è perfetto per chi ama i servizi di qualità a basso costo. Per il momento le<b> offerte proposte sono due</b>, entrambe sotto i 5 euro mensili. La prima si chiama <b>Pronto</b> e prevede <b>1000 minuti</b> di chiamate verso tutti i numeri mobili e fissi nazionali,<b> 10 SMS</b> verso tutti e <b>10 GB</b> di traffico internet a <b>3.99 euro</b> con un costo di attivazione di 1 euro.</p>
      <p>La seconda offerta si chiama <b>Chi è?</b> e comprende <b>2000 minuti</b> verso tutti i numeri mobili e fissi nazionali, <b>20 SMS</b> verso tutti i numeri nazionali e <b>20 GB</b> di traffico interne a <b>4.99 euro al mese</b>. Le offerte appena presentate sono attivabili da tutti i nuovi clienti che richiedono la portabilità da qualsiasi operatore e dagli utenti che richiedono un nuovo numero. Al momento l’operatore non ha specificato alcuna data di scadenza.</p>
      <p>Il <b>costo iniziale</b> da sostenere per attivare una delle due offerte è di<b> 20 euro</b> di cui 15 euro per la nuova SIM con 25 euro di bonus incluso e 5 euro per la prima ricarica obbligatoria per coprire il primo rinnovo. I 25 euro di bonus sulla SIM non potranno essere utilizzati per i rinnovi delle offerte ma solamente a consumo entro 12 mesi dall’attivazione. Verrà attivata la <b>tariffa Extra Base</b> che non prevede alcun canone mensile ma 29 centesimi per ogni minuto di conversazione, SMS a 29 centesimi e internet sempre a 29 centesimi per ogni MB utilizzato. I prezzi della tariffa appena menzionata verranno applicati solamente in caso di <b>extrasoglia</b>.</p>
    </article>
  </body>
</html>