<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/energia/598419/energean-ypografi-symvolaiou-gia-polisi-aeriou-sto-israil"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="Energean: Υπογραφή συμβολαίου για πώληση αερίου στο Ισραήλ"/>
    <meta property="og:description" content="Την υπογραφή νέου συμβολαίου για πώληση φυσικού αερίου στο Ισραήλ, ανακοίνωσε η Energean.   Την υπογραφή νέου συμβολαίου (Gas Sales and Purchase..."/>
  </head>
  <body>
    <article>
      <h1>Energean: Υπογραφή συμβολαίου για πώληση αερίου στο Ισραήλ</h1>
      <address><time datetime="2019-11-21T12:00:00+00:00">21 Nov 2019, 12:00</time> by <a rel="author">SigmaLive</a></address>
      <p>Την υπογραφή νέου συμβολαίου για πώληση φυσικού αερίου στο Ισραήλ, ανακοίνωσε η Energean.</p>
      <p>Την υπογραφή νέου συμβολαίου (Gas Sales and Purchase Agreement) για την πώληση φυσικού αερίου από το κοίτασμα Καρίς στο Ισραήλ, ανακοίνωσε η Energean (LSE: ENOG, TASE: אנאג).</p>
      <p>Όπως αναφέρει ανακοίνωση της εταιρείας, το συμβόλαιο υπογράφηκε με την MRC Alon Tavor Ltd., ιδιωτική εταιρεία παραγωγής ηλεκτρισμού, και αφορά την πώληση 0,5 δισεκ. κυβικών μέτρων φυσικού αερίου ετησίως ή έως 8 δισεκ. κυβικών μέτρων συνολικά στην διάρκεια του συμβολαίου.</p>
      <p>Η προμήθεια του αερίου θα ξεκινήσει με την έναρξη παραγωγής αερίου από το Καρίς για περίοδο 15 ετών από την ημέρα υπογραφής Η Energean εκτιμά ότι το νέο συμβόλαιο θα προσθέσει έσοδα άνω του 1 δισεκ. δολαρίων κατά τη διάρκεια της ισχύος του.</p>
      <p> Επίσης, η Energean υπέγραψε τροποποίηση στο συμβόλαιο με την ιδιωτική εταιρεία παραγωγής ηλεκτρισμού OPC Rotem με την οποία αυξάνεται η ετήσια ποσότητα του πωλούμενου φυσικού αερίου κατά 0,2 δισεκ. κυβικά μέτρα ετησίως, χωρίς να μεταβάλλεται η συνολική ποσότητα του συμβολαιοποιημένου αερίου.</p>
      <p> Πλέον η Energean έχει υπογεγραμμένα οριστικά συμβόλαια για 5 δισεκ. κυβικά μέτρα φυσικού αερίου ετησίως στην Ισραηλινή αγορά. Επιπλέον, έχει υπογράψει αρχικές συμφωνίες με τις ιδιωτικές εταιρείες παραγωγής ηλεκτρισμού I.P.M Beer Tuvia και Or Power Energies για την πώληση επιπλέον 1,1 δισεκ. κυβικών μέτρων ετησίως συνολικά.</p>
    </article>
  </body>
</html>