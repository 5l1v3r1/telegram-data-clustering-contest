<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/bivsh-igrach-na-siti-variant-za-nov-napadatel-v-manchestyr-yunajted-1408382.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T12:02:00+00:00"/>
    <meta property="og:title" content="Бивш играч на Сити вариант за нов нападател в Манчестър Юнайтед"/>
    <meta property="og:description" content="Отборът на Манчестър Юнайтед ще иска да засили конкуренцията в атака по време на зимния трансферен прозорец Младото трио в атака – Антони Марсиал, Маркъс Рашфорд и Мейсън Грийнууд изпитва проблеми с непостоянство и контузии и „червените дяволи“ ще се опитат да добавят още една опция в предни позиции, като привлекат опитен голмайстор"/>
  </head>
  <body>
    <article>
      <h1>Бивш играч на Сити вариант за нов нападател в Манчестър Юнайтед</h1>
      <address><time datetime="2019-11-21T12:02:00+00:00">21 Nov 2019, 12:02</time> by <a rel="author">Sportlive.bg</a></address>
      <p>Отборът на <a href="https://www.sportlive.bg/tags/4689">Манчестър Юнайтед</a> ще иска да засили конкуренцията в атака по време на зимния трансферен прозорец. Младото трио в атака – Антони Марсиал, Маркъс Рашфорд и Мейсън Грийнууд изпитва проблеми с непостоянство и контузии и „червените дяволи“ ще се опитат да добавят още една опция в предни позиции, като привлекат опитен голмайстор. Марио Манджукич от Ювентус е основната цел на Юнайтед, но сега изглежда, че от „Олд Трафорд“ следят и друг нападател от Серия А – <a href="https://www.sportlive.bg/tags/30629">Един Джеко</a>.</p>
      <p>Босненецът започна своя 5-ти сезон в Рома през тази година. 33-годишният нападател е на същата възраст като Манджукич, но голямото му предимство може да се окаже фактът, че за разлика от хърватина, Джеко играе редовно, като е твърд титуляр в Рома. Той вече има 6 гола и 2 асистенции в 15 мача през този сезон. Опитът във Висшата лига също е предимство за босненския стрелец, като той вече игра в английския елит с екипа на градския съперник на Юнайтед – Манчестър Сити, като отбеляза 72 гола в 189 мача за „гражданите“ за 4 години.</p>
      <p>Проблемът пред Манчестър Юнайтед е, че <a href="https://www.sportlive.bg/tags/4088">Рома</a> нямат никакво намерение да се разделят с нападателя си през зимата, тъй като единствената друга опция в атака за „вълците“ е Никола Калинич. <i><a href="https://www.sportlive.bg/worldfootball/england/Ima-dve-predpostavki-koito-shte-reshat-dali-Ronaldo-shte-se-vyrne-v-Yunajted-1408364.html">А ето кой друг нападател от Серия А е пред трансфер на "Олд Трафорд".</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Chetirima-futbolisti-na-Manchestyr-Yunajted-izlqzoha-ot-lazareta-1408222.html"/>
        <a href="https://www.sportlive.bg/worldfootball/england/Igrach-na-Arsenal-se-oplaka-che-klubyt-i-Unaj-Emeri-ne-vqrvat-v-nego-1407849.html"/>
        <a href="https://www.sportlive.bg/worldfootball/italy/Yuventus-i-Inter-vlizat-v-spor-za-branitel-na-Manchestyr-Yunajted-1407816.html"/>
        <a href="https://www.sportlive.bg/worldfootball/italy/Pogba-izbra-mezhdu-Real-i-Yuventus-pregovorite-zapochvat-do-3-sedmici-1407788.html"/>
        <a href="https://www.sportlive.bg/worldfootball/england/Syvsem-skoro-Mourinxo-go-ochakva-pyrvo-ogromno-izpitanie-sreshtu-bivshiq-mu-otbor-1408029.html"/>
      </related>
    </article>
  </body>
</html>