<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247072/un-producator-european-de-componente-auto-va-deschide-un-centru-de-cercetare-in-sibiu.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T12:01:57+00:00"/>
    <meta property="og:title" content="Un producator european de componente auto va deschide un centru de cercetare in Sibiu"/>
    <meta property="og:description" content="Al doilea mare producator european de componente auto si anvelope, Continental, care detine o fabrica la Sibiu cu 4.500 de angajati, va deschide in luna decembrie al treilea centru de cercetare, potrivit directorului Oswald Kolb, potrivit Agerpres."/>
  </head>
  <body>
    <article>
      <h1>Un producator european de componente auto va deschide un centru de cercetare in Sibiu</h1>
      <address>
        <time datetime="2019-11-21T12:01:57+00:00">21 Nov 2019, 12:01</time>
      </address>
      <p>
        <b>Al doilea mare producator european de componente auto si anvelope, Continental, care detine o fabrica la Sibiu cu 4.500 de angajati, va deschide in luna decembrie al treilea centru de cercetare, potrivit directorului Oswald Kolb, potrivit<a href="http://aagerpres.ro/"> Agerpres.</a></b>
      </p>
      <p>Kolb a anuntat miercuri, intr-o conferinta de presa, ca fabrica de la Sibiu va inaugura al treilea centru de cercetare pana la finalul acestui an. Directorul general al fabricii germane de la Sibiu, Oswald Kolb a precizat ca anul viitor "se asteapta la o stabilizare a facerii" de la Sibiu.</p>
      <p>Deschiderea celui de al treilea centru de cercetare al fabricii germane din Sibiu este posibila si cu sprijinul Facultatii de Inginerie, de unde provin multi dintre actualii angajati ai producatorului neamt de automotive.</p>
      <p>"Astazi parteneri ca si Continental (...) ne ajuta sa scoatem acei absolventi de care companiile au nevoie. Si companiile au nevoie nu numai in zona de productie, ci, iata spre bucuria noastra, cei de la Continental vor deschide al treilea centru de cercetare dezvoltare. Au nevoie de absolventii nostri in zona de cercetare inovare", a spus rectorul Universitatii "Lucian Blaga" din Sibiu, profesorul Ioan Bondrea, miercuri, in cadrul aceleiasi conferinte de presa.</p>
      <p>Continental, al doilea mare producator european de componente <a href="http://www.retail.ro/cataloage-auto/index.html">auto</a> si anvelope, la Sibiu a facut angajari in 2019.</p>
      <p>
        <a href="https://www.wall-street.ro/articol/Auto/245496/afm-a-aprobat-174-de-noi-dosare-pentru-rabla-pentru-persoane-juridice.html">Citeste si:<br/>AFM a aprobat 174 de noi dosare pentru Rabla pentru persoane juridice</a>
      </p>
      <figure>
        <img src="https://img.wall-street.ro/image_thumbs/thumbs/65b/65be3158d0e0dc19aad5e68646faf9c7-400x250-00-65.jpg?v=1570608755"/>
      </figure>
      <p>Grupul german Continental AG a anuntat miercuri ca va concedia pana in 2028 aproximativ 5.040 de angajati in urma reducerii activitatii de fabricare a motoarelor, in conditiile in care reglementarile mai stricte privind emisiile ameninta cererea de componente pentru motoarele cu combustie interna, transmite Reuters. Al doilea mare producator european de componente auto si anvelope, cu peste 240.000 de angajati, este afectat de incetinirea vanzarilor de automobile pe plan global si de trecerea de la masinile pe benzina si motorina la cele electrice si hibride. Continental a precizat ca aproximativ 520 de locuri de munca vor fi pierdute in 2024, cand va fi inchisa fabrica din Roding, unde se fac componente hidraulice pentru motoarele pe benzina si motorina. Alte 850 de locuri de munca ar putea fi pierdute la unitatea din Limbach-Oberfrohna, cand nu se vor mai produce componente pentru motoarele pe motorina, din 2028, si inca 2.200 de slujbe in Babenhausen, a precizat Continental. Toate cele trei fabrici sunt Germania.</p>
      <footer>Sursa foto: Shutterstock</footer>
    </article>
  </body>
</html>