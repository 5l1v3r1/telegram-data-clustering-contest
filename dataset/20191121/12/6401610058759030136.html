<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/haha-helft-van-de-nederlanders-vindt-elke-dag-vlees-niet-van-deze-tijd-maar-verzuimen-de-daad-bij-het-woord-te-voegen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T12:00:10+00:00"/>
    <meta property="og:title" content="Haha! Helft van de Nederlanders vindt elke dag vlees ‘niet van deze tijd’, maar verzuimen de daad bij het woord te voegen"/>
    <meta property="og:description" content="Er is weer eens een nieuw onderzoekje uitgekomen. En dat maakt natuurlijk weer de spreekwoordelijke tongen los in ons kleine kikkerlandje. Uit een onderzoek van Natuur&amp;Milieu blijkt namelijk dat een meerderheid van de Nederlanders van mening is dat het eten van vlees impact heeft op het klimaat. Maar de daad bij het woord voegen, dat blijkt dan net weer het andere uiterste te zijn. Uit de zogenoemde Vegamonitor blijkt dat bijna zes op de tien Nederlanders zichzelf zien als vleeseters. Toch vindt bijna de helft het niet meer van deze tijd om iedere dag vlees te eten. Prima! Als dat je mening is, waarom doe je er dan zelf niks aan? En juist dat is de prangende vraag die nu blijft hangen. Eerdere onderzoeken laten namelijk zien dat de vleesconsumptie nog niet gedaald is. En ook Natuur&amp;Milieu lijkt geen afname te bespeuren. Een mening hebben is leuk, maar de daad ook daadwerkelijk bij het woord voegen blijkt toch weer een heel ander verhaal te zijn, nietwaar?! “Maar ondanks deze inzichten is de vleesconsumptie nog…"/>
  </head>
  <body>
    <article>
      <h1>Haha! Helft van de Nederlanders vindt elke dag vlees ‘niet van deze tijd’, maar verzuimen de daad bij het woord te voegen</h1>
      <address><time datetime="2019-11-21T12:00:10+00:00">21 Nov 2019, 12:00</time> by <a rel="author">Olivier Smits</a></address>
      <p>
        <b>Er is weer eens een nieuw onderzoekje uitgekomen. En dat maakt natuurlijk weer de spreekwoordelijke tongen los in ons kleine kikkerlandje. Uit een onderzoek van <a href="https://www.natuurenmilieu.nl/nieuwsberichten/vegamonitor/">Natuur&amp;Milieu</a> blijkt namelijk dat een meerderheid van de Nederlanders van mening is dat het eten van vlees impact heeft op het klimaat. Maar de daad bij het woord voegen, dat blijkt dan net weer het andere uiterste te zijn.</b>
      </p>
      <p>Uit de zogenoemde <a href="https://www.natuurenmilieu.nl/wp-content/uploads/2019/11/Vegamonitor-2019.pdf"><b>Vegamonitor</b></a> blijkt dat bijna zes op de tien Nederlanders zichzelf zien als vleeseters. Toch vindt bijna de helft het niet meer van deze tijd om iedere dag vlees te eten. Prima! Als dat je mening is, waarom doe je er dan zelf niks aan? En juist dat is de prangende vraag die nu blijft hangen.</p>
      <p>Eerdere onderzoeken laten namelijk zien dat de vleesconsumptie nog niet gedaald is. En ook Natuur&amp;Milieu lijkt geen afname te bespeuren. Een mening hebben is leuk, maar <a href="https://www.rtlnieuws.nl/nieuws/nederland/artikel/4929276/vegetarisch-veganisme-vleeseten-natuurmilieu"><b>de daad ook daadwerkelijk bij het woord voegen</b></a> blijkt toch weer een heel ander verhaal te zijn, nietwaar?!</p>
      <blockquote>“Maar ondanks deze inzichten is de vleesconsumptie nog steeds op ongeveer hetzelfde niveau als in 2005, blijkt uit eerdere onderzoeken van onder meer de Wageningen Universiteit. Zo eet de gemiddelde Nederlander nog altijd zo’n 40 kilo vlees per jaar.”</blockquote>
      <p>Het wel of niet eten van vlees moet echter wel een vrije keus blijven. En deze dient niet bemoeilijkt te worden door <a href="https://www.dagelijksestandaard.nl/2017/10/pech-voor-vegetarische-drammers-nederlanders-blijven-lekker-evenveel-vlees-eten/"><b>vegetarische drammers</b></a> die <a href="https://www.dagelijksestandaard.nl/2018/12/links-radicale-vegetarismepropagandisten-wakker-dier-verspreiden-fake-news-over-vlees-eten/"><b>fake news</b></a> verspreiden over dit fenomeen of de D66/GroenLinks-kornuiten van deze wereld die met een of andere <a href="https://www.dagelijksestandaard.nl/2019/01/laat-je-opjutten-door-vleestaksdrammers-zoals-rob-jetten-we-moeten-juist-meer-vlees-eten/"><b>vleestaks</b></a> op de proppen komen. Verbeter de wereld, begin bij jezelf. En laat de mensen die vlees willen eten gewoon genieten van hun biefstukje!</p>
    </article>
  </body>
</html>