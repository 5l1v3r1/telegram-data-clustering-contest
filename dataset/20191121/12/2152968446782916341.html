<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/21/cacarov-kpkonpi-ima-potencial-shte-ia-razbudia-shte-vyrna-imidja-i.430352"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T12:39:00+00:00"/>
    <meta property="og:title" content="Цацаров: КПКОНПИ има потенциал, ще я разбудя, ще върна имиджа й!"/>
    <meta property="og:description" content="Действащият закон има доста несъвършенства, смята кандидатурата на ГЕРБ | Dnes.bg"/>
  </head>
  <body>
    <article>
      <h1>Цацаров: КПКОНПИ има потенциал, ще я разбудя, ще върна имиджа й!</h1>
      <h2>Действащият закон има доста несъвършенства, смята кандидатурата на ГЕРБ</h2>
      <address><time datetime="2019-11-21T12:39:00+00:00">21 Nov 2019, 12:39</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Сотир Цацаров, който е кандидатурата на ГЕРБ за председател на КПКОНПИ, призна, че ако бъде избран, целта му ще е да събуди Комисията от състоянието, в което се намира.</p>
      <p>"Приех номинацията, защото считам, че комисията има потенциал и мога да допринеса за това тя да получи мястото, което й отрежда законът", каза той.</p>
      <p>Цацаров обясни, че в своята концепция като кандидат за шеф на Антикорупционната комисия ще предложи съвсем конкретни и прагматични неща, които "при всички случаи ще бъдат свързани с това тя да бъде събудена от състоянието, в което се намира сега".</p>
      <p>Той смята, че законът за Комисията се нуждае от промени, но призна, че не е негова работа да предлага такива.</p>
      <p>Според него обаче действащият закон има доста несъвършенства.</p>
      <p>"Ако ме питат на изслушването, няма да скрия мнението си, но дали ще бъде направено, не зависи от мен“, каза той.</p>
      <p>Цацаров обаче смята, че предложението на БСП председателят на Комисията да се назначава само от президента, не е съвсем добра.</p>
      <p>Той призна, че въпреки че номинациите за шеф на КПКОНПИ са само две – неговата и на кандидата на "Воля", не се чувстван избран.</p>
      <p>"За момента съм просто кандидат“, каза той. Според Цацаров само един човек на какъвто и да е пост, не може да се справи сам. Той обаче се зарече, че ще направи максимума, на който е способен, за да върне имиджа на Комисията, ако я оглави.<br/> </p>
    </article>
  </body>
</html>