<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/ukraine/uryad-zminiv-perelik-strategichnih-pidpriemstv-380639"/>
    <meta property="og:site_name" content="Погляд"/>
    <meta property="article:published_time" content="2019-11-21T12:53:00+00:00"/>
    <meta property="og:title" content="Уряд змінив перелік стратегічних підприємств"/>
    <meta property="og:description" content="Кабмін вніс зміни до Переліку об'єктів держвласності, що мають стратегічне значення для економіки і безпеки держави"/>
  </head>
  <body>
    <article>
      <h1>Уряд змінив перелік стратегічних підприємств</h1>
      <h2>Кабінет міністрів вніс зміни до Переліку об'єктів держвласності, що мають стратегічне значення для економіки і безпеки держави</h2>
      <address>
        <time datetime="2019-11-21T12:53:00+00:00">21 Nov 2019, 12:53</time>
      </address>
      <p>Кабінету міністрів на засіданні 20 листопада ухвалив постанову, згідно з якою був змінений перелік підприємств, що мають стратегічне значення для економіки й безпеки держави. Про це повідомляє пресслужба Міністерства розвитку економіки, торгівлі та сільського господарства.</p>
      <p>"20 листопада на своєму засіданні уряд оптимізував Перелік об’єктів державної власності, що мають стратегічне значення для економіки і безпеки держави", - йдеться у повідомленні.</p>
      <p>Ухваленою на засіданні Кабміну постановою до діючого переліку стратегічних підприємств включено 4 об'єкти:</p>
      <ul>
        <li>АТ "Укрзалізниця", оскільки підприємство входить до реєстру великих платників податків та є природним монополістом.</li>
        <li>ДП "Науково-дослідний та конструкторсько-технологічний інститут трубної промисловості ім Я. Осади", оскільки воно відповідає критеріям стратегічних підприємств, частка продукції яких на загальнодержавному ринку товарів має важливе соціально економічне значення.</li>
        <li>ПАТ "Національна суспільна телерадіокомпанія України", оскільки кількість працюючих працівників товариства перевищує 5000 осіб, а також воно є великим платником податків.</li>
        <li>ДСП "Центральне підприємство з поводження з радіоактивними відходами", оскільки воно відповідає трьом критеріям стратегічних підприємств: внесено до категорії цивільної оборони; є підприємством, контроль за діяльністю яких з боку держави гарантує захист громадян від наслідків впливу неконтрольованого виготовлення, використання або реалізації небезпечної продукції; є виконавцем загальнодержавних цільових науково-технічних програм і державних замовлень.</li>
      </ul>
      <p>Також цією постановою уряд виключив з переліку стратегічних підприємств 39 об’єктів, з них: 4 об’єкти Мінекономіки, діяльність яких не відповідає жодному з критеріїв, 4 об'єкти, на базі яких утворено АТ "Українська залізниця", які припинені як юридичні особи та 31 об’єкт Держкомтелерадіо, які були реорганізовані шляхом приєднання до ПАТ "Національна суспільна телерадіокомпанія України".</p>
      <p>Також у міністерстві зазначили, що законодавством не передбачена заборона на приватизацію підприємств, які включені до Переліку об'єктів державної власності, що мають стратегічне значення для економіки і безпеки держави.</p>
      <footer>Джерело: <a href="https://www.ukrinform.ua/">Укрінформ</a></footer>
      <related>
        <h4>Схожі записи</h4>
        <a href="https://pogliad.ua/news/ukraine/uryad-hoche-likviduvati-ponad-tisyachu-pidpriemstv-378100"/>
        <a href="https://pogliad.ua/news/ukraine/uryad-zminiv-perelik-strategichno-vazhlivih-pidpriemstv-358075"/>
        <a href="https://pogliad.ua/news/ukraine/kabmin-viznachiv-termini-provedennya-nastupnogo-perepisu-naselennya-ukrayini-379891"/>
        <a href="https://pogliad.ua/news/politics/uryad-pogodiv-priznachennya-troh-goliv-oda-378546"/>
      </related>
    </article>
  </body>
</html>