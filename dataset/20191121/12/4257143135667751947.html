<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/21/bravuros-mentoakcio-kiemeltek-a-tiszabol-az-elsullyedt-gozost-video"/>
    <meta property="og:site_name" content="infostart"/>
    <meta property="article:published_time" content="2019-11-21T12:43:00+00:00"/>
    <meta property="og:title" content="Bravúros mentőakció: kiemelték a Tiszából az elsüllyedt gőzöst - videó"/>
    <meta property="og:description" content="Egy szakértő sem tudta garantálni, hogy a gőzöst épségben kiemeli, ám a rendkívül alacsony vízállás most lehetővé tette, hogy a vízfelszínre hozzák, majd a partra vontassák a Szőke Tiszát."/>
  </head>
  <body>
    <article>
      <h1>Bravúros mentőakció: kiemelték a Tiszából az elsüllyedt gőzöst - videó</h1>
      <address><time datetime="2019-11-21T12:43:00+00:00">21 Nov 2019, 12:43</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2018/12/12/brutalis-pusztitas-igy-nez-ki-a-szoke-tisza-video"/>
        <a href="https://infostart.hu/belfold/2019/10/28/dramai-fotok-a-szegednel-elsullyedt-hajo-kiemeleserol"/>
      </related>
      <h3>Egy szakértő sem tudta garantálni, hogy a gőzöst épségben kiemeli, ám a rendkívül alacsony vízállás most lehetővé tette, hogy a vízfelszínre hozzák, majd a partra vontassák a Szőke Tiszát.</h3>
      <p>Októberben elkezdte a hét éve elsüllyedt magyar gőzhajó, a Szőke Tisza megmentését a Hajózásért Alapítvány megbízásából a MA-HARD Vízépítő Kft. A magyar hajózás egykori éke a 2000-es évek elején került a Szeged melletti tápéi öbölbe, ahol 2012-ben elsüllyedt. Most sikerült a partra vontatni, és erről videó is készült.</p>
      <p>A hajó kiemelésére több szakértő is tett már javaslatot az elmúlt években, de senki sem tudta garantálni, hogy a gőzöst épségben kiemeli. Idén a rendkívül alacsony vízállás lehetővé tette ezt, így a roncsot felhozták a vízfelszínre, és a parthoz vontatták.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkeszcsoport%2Fvideos%2F597116241095496%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>A kiemelést még tél előtt elvégzik, azután kezdik meg a kárfelmérést. A mentésben résztvevők közös célja, hogy a hajót a lehetőségekhez képest egyben emeljék ki, és ne legyen szükség a hajótest szétvágására - írja a <a href="https://magyarepitok.hu/iparagi-hirek/2019/11/igy-mentette-meg-a-legnagyobb-elsullyedt-gozhajonkat-a-kesz-video">magyarepitok.hu.</a></p>
      <p>
        <i>Nyitókép: YouTube</i>
      </p>
    </article>
  </body>
</html>