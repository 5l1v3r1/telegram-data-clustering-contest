<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/attualita/articolo/quattro-giorni-di-sciopero-dei-vigili-del-fuoco-aderisce-anche-il-comando-provinciale-di-cuneo.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T12:01:00+00:00"/>
    <meta property="og:title" content="Quattro giorni di sciopero dei vigili del fuoco: aderisce anche il Comando provinciale di Cuneo"/>
    <meta property="og:description" content="Si rivendica la valorizzazione del proprio lavoro dal punto di vista retributivo e previdenziale"/>
  </head>
  <body>
    <article>
      <h1>Quattro giorni di sciopero dei vigili del fuoco: aderisce anche il Comando provinciale di Cuneo</h1>
      <h2>Si rivendica la valorizzazione del proprio lavoro dal punto di vista retributivo e previdenziale</h2>
      <address><time datetime="2019-11-21T12:01:00+00:00">21 Nov 2019, 12:01</time> by <a rel="author">Comunicato stampa</a></address>
      <p>Oggi 21 novembre è il primo di quattro giorni di sciopero del Personale Vigili del Fuoco a livello Nazionale. Anche il Comando Provinciale di Cuneo partecipa.</p>
      <p>Ad indire la mobilitazione i sindacati di categoria FP CGIL VV.F, FNS CISL, UIPA VV.F, CONFSAL.</p>
      <p>La richiesta delle lavoratrici e dei lavoratori è la VALORIZZAZIONE del proprio lavoro dal punto di vista RETRIBUTIVO E PREVIDENZIALE. Maggiore tutela per gli infortuni e le malattie professionali, un riconoscimento reale delle specificità e dell’alta professionalità.</p>
      <p>Dopo la manifestazione generale a Montecitorio la voce di TUTTI i Vigili del Fuoco torna a farsi sentire anche perché queste questioni ancora non hanno, seppur annunciati emendamenti da tutte le forze politiche, trovato il giusto riscontro nella Legge di Bilancio in discussione in Parlamento.</p>
    </article>
  </body>
</html>