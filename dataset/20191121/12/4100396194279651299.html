<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%94%d7%a1%d7%93%d7%a8-%d7%98%d7%99%d7%a2%d7%95%d7%9f-%d7%9e%d7%a7%d7%9c-%d7%9c%d7%a4%d7%a2%d7%99%d7%9c-%d7%a9%d7%a0%d7%90%d7%a9%d7%9d-%d7%91%d7%aa%d7%9b%d7%a0%d7%95%d7%9f-%d7%a4%d7%99%d7%92%d7%95%d7%a2-%d7%91%d7%9e%d7%9c%d7%95%d7%9f-%d7%9c%d7%90%d7%95%d7%a0%d7%a8%d7%93%d7%95-%d7%91%d7%a2%d7%99%d7%a8-419209/6"/>
    <meta property="og:site_name" content="אשדוד נט"/>
    <meta property="article:published_time" content="2019-11-21T12:01:00+00:00"/>
    <meta property="og:title" content="הסדר טיעון מקל לתושב רהט שתיכנן לבצע פיגוע במלון לאונרדו בעיר"/>
    <meta property="og:description" content="בחודש יולי האחרון נעצר ברחובות העיר תושב רהט עאדל אבו הדייב, המעצר בוצע בלב העיר אשדוד, בעודו נוסע על טרקטור במסגרת העבודה. השבוע הגיעה הפרקליטות להסדר טיעון מקל בעניין שלו"/>
  </head>
  <body>
    <article>
      <h1>הסדר טיעון מקל לתושב רהט שתיכנן לבצע פיגוע במלון לאונרדו בעיר</h1>
      <address><time datetime="2019-11-21T12:01:00+00:00">21 Nov 2019, 12:01</time> by <a rel="author">שחר כחלון</a></address>
      <h3>בחודש יולי האחרון נעצר ברחובות העיר תושב רהט עאדל אבו הדייב, המעצר בוצע בלב העיר אשדוד, בעודו נוסע על טרקטור במסגרת העבודה. השבוע הגיעה הפרקליטות להסדר טיעון מקל בעניין שלו</h3>
      <p>תושב רהט עאדל אבו הדייב, <a href="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%a6%d7%a4%d7%95-%d7%91%d7%aa%d7%99%d7%a2%d7%95%d7%93-%d7%9e%d7%a2%d7%a6%d7%a8-%d7%94%d7%a6%d7%a2%d7%99%d7%a8-%d7%9e%d7%a8%d7%94%d7%98-%d7%a9%d7%aa%d7%9b%d7%a0%d7%9f-%d7%a4%d7%99%d7%92%d7%95%d7%a2-%d7%91%d7%9e%d7%9c%d7%95%d7%9f-%d7%9c%d7%90%d7%95%d7%a0%d7%a8%d7%93%d7%95-%d7%91%d7%90%d7%a9%d7%93%d7%95%d7%93-396954/6">נעצר</a> ביולי האחרון ברחובות העיר אשדוד כאשר החשד היה שהוא מתכנן לבצע פיגוע במלון לאונרדו בעיר. <br/>השבוע הגיעה הפרקליטות הפרקליטות הגיעה להסדר טיעון מקל עם אותו תושב רהט, פעיל חמאס.  הפרקליטות התקשתה להגיש כתב אישום בעניינו ולכן נחתם הסדר טיעון מקל. </p>
      <figure>
        <img src="https://www.ashdodnet.com/dyncontent/2019/7/22/16e355cf-3f55-4dfd-b9b9-f742cd1c26e0.jpg"/>
        <figcaption>מעצר החשוד</figcaption>
      </figure>
      <p>במסגרת הסדר הטיעון שצפוי להיחתם יימחקו סעיפי האישום על עבירות ביטחוניות ויישארו רק העבירות הפליליות, למרות שבמהלך החקירה והמעצר נמצאו ברשותו רובה, רימונים ואמצעי לחימה נוספים שככל הנראה היו עתידים לשמש אותו בפיגוע.</p>
      <p><a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">עו"ד</a> מוחמד רחאל המייצג את הנאשם הודה על ההחלטה להגיע להסדר טיעון ואמר לחדשות 12 כי "הפרקליטות לא עושה הנחות לאף אחד. ההחלטה מקצועית ולפי המבחן המקובל לבחינת ראיות".</p>
      <p>כזכור, זכור, חקירת השב"כ העלתה כי אבו הדייב ניסה להכין מטען שישמש לטובת ביצוע פיגוע במלון לאונרדו באשדוד, אותו הכיר מעבודתו כ<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%92%D7%A0%D7%A0%D7%99%D7%9D-%D7%95%D7%A9%D7%99%D7%A8%D7%95%D7%AA%D7%99-%D7%92%D7%99%D7%A0%D7%95%D7%9F">גנן</a>.</p>
      <p>כוחות המסתערבים של מג"ב פשטו על ביתו שברהט ובמקביל איתרו אותו עובד בעבודות גננות באשדוד. בפעילות מסוערבת בלב העיר אשדוד כשהוא נוהג על טרקטור, נעצר אבו הדייב בפעילות מהירה ובחתימה נמוכה.</p>
      <p>בחיפוש שביצעו הלוחמים בביתו נמצאו אמצעי הלחימה שהיו ברשותו וביניהם רובה קרלו. כמו כן, החקירה העלתה כי אבו הדייב ניסה להכין רקטה, ואף רכש לצורך כך חומרים שונים. במהלך החקירה הסגיר אבו הדייב 5 רימונים (2 רימוני גז, 2 רימוני הלם ורימון עשן), וכן רובה קרלו שהיו ברשותו.</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>