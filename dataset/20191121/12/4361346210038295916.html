<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ez-az-igazi-tragedia-egy-nappal-az-eskuvoje-utan-halt-meg-a-hetgyermekes-anyuka/187084"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="Ez az igazi tragédia - Egy nappal az esküvője után halt meg a hétgyermekes anyuka"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ez az igazi tragédia - Egy nappal az esküvője után halt meg a hétgyermekes anyuka</mark>
      </h1>
      <address><time datetime="2019-11-21T12:00:00+00:00">21 Nov 2019, 12:00</time> by <a rel="author">Bors</a></address>
      <p>
        <b>A súlyos májrákban szenvedő nő az esküvője után 24 órával adta fel végleg a harcot. </b>
        <b>A súlyos májrákban szenvedő nő az esküvője után 24 órával adta fel végleg a harcot.</b>
      </p>
      <p>Az angliai Derby-ben élő Katrina Scott és párja már évek óta szerettek volna összeházasodni, de sajnos nem volt elég pénzük az esküvőre. Az ápolónőként dolgozó 32 éves nőt idén november 14-én vette el Jay, akivel már 10 éve éltek boldog élettársi kapcsolatban.</p>
      <figure>
        <iframe data-src="https://twitter.com/c9jablog/status/1197422956047163392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A nőnek hatalmas családja volt, egészen pontosan hét gyereket nevelt, három fiút és három lányt, illetve a 22 éves mostohalányáról is ő gondoskodott aki még Jay első házasságában született.</p>
      <p>Ez borzasztó, minden olyan jól ment. Szép és boldog család voltunk. Sokat nevettünk, sokat harcoltunk azért, hogy elérjük azt amink van – mesélte a nő férje.</p>
      <p>A 48 éves férfi elmondása szerint augusztusban, egy vizsgálaton derült ki Katrina rettenetes betegsége. Már a nyári nyaraláson sem tetszett Jay-nek valami. Valahogy ott volt a levegőben a tragédia előszele, élettársa többször panaszkodott rosszullétre. De erre a borzalomra ő sem számított.</p>
      <h3>Egy májbiopsziát követően a nővel szeptemberben közölték, hogy négyes stádiumú májdaganata van</h3>
      <p>ami már áttétet képzett a tüdőben és az epevezetékben. Csupán két hónap telt el ezután és a nő meghalt.</p>
      <p>Nem volt pénzünk esküvőre, el akartam venni, de nem volt pénzünk rá. A lányom, akit a nejem saját lányaként szeretett, megszervezte nekünk az esküvőt, miután kiderült a szörnyű hír. November 25 lett volna a nagy nap, de azt mondták az orvosok, hogy nem fogja addig kibírni, ezért előre hoztuk 14-re. Másnap pedig meg is halt az én drágám. A gyerekek már korábban elbúcsúztak az anyjuktól, ez volt a legnehezebb az egészben – nyilatkozta zokogva a férfi.</p>
      <p>Most a karácsonyi ajándékokra és az ünnepre készül a csonka család, a szomszédok és a barátok, rokonok sokat segítenek az özveggyé vált férfin és a félárván maradt gyerekeken. <b>Több szociális munkás és egy pszichológus is segíti a tragédiát feldolgozni.</b></p>
      <p>– Amikor bekövetkezett a hölgy halála, többször átmentem vigyázni a gyerekekre. Sokat lobbizok különböző nagy cégeknél, hogy támogassák a családot. Eddig sikerült néhány nagyobb ajándékot is kiharcolnom a gyerekek számára.</p>
      <p>Most az ételcsomagokra és a karácsonyi menüre fókuszálok. Meg kell teremteni a karácsonyi hangulatot ebben a tragédiában, ezen dolgozom most – mesélte egy 28 éves nő, aki a család barátja.</p>
    </article>
  </body>
</html>