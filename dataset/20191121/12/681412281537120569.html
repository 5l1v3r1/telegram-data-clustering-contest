<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/schneider-electric-predstavio-novu-ecostruxure-pumping-performance-advisor-platformu/"/>
    <meta property="og:site_name" content="PC Press"/>
    <meta property="article:published_time" content="2019-11-21T12:47:18+00:00"/>
    <meta property="og:title" content="Schneider Electric predstavio novu EcoStruxure Pumping Performance Advisor platformu"/>
    <meta property="og:description" content="Kompanija Schneider Electric, lider u oblasti digitalne transformacije upravljanja energijom i automatizacije, predstavila je na jedanaestom Sajmu voda novu EcoStruxure Pumping Performance Advisor …"/>
  </head>
  <body>
    <article>
      <h1>Schneider Electric predstavio novu EcoStruxure Pumping Performance Advisor platformu</h1>
      <address><time datetime="2019-11-21T12:47:18+00:00">21 Nov 2019, 12:47</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p>Kompanija <a href="https://pcpress.rs/tag/Schneider-Electric/">Schneider Electric</a>, lider u oblasti digitalne transformacije upravljanja energijom i automatizacije, <b>predstavila je na jedanaestom Sajmu voda novu EcoStruxure Pumping Performance Advisor platformu.</b></p>
      <figure>
        <img src="https://i0.wp.com/pcpress.rs/wp-content/uploads/2019/11/Sajam-voda.jpg"/>
      </figure>
      <p>EcoStruxure Pumping Performance Advisor je digitalni servis <b>dizajniran za upravljanje performansama pumpne stanice</b> putem pregleda, preporuka i direktnog pristupa servisnom timu inženjera kompanije Schneider Electric, čijom primenom se postiže <b>ušteda od 15% operativnih troškova na godišnjem nivou</b>, dok su rezultati sa održivim poboljšanjima vidljivi već tokom prva tri meseca.</p>
      <p>„Vodovodna postojenja i mreže širom sveta su pod konstantnim pritiskom da se dostignu ambiciozni ciljevi u vezi pružanja usluga, usaglašenost sa novom regulativom i upravljanju velikom i neretko starom infrastrukturom. Sa ograničenim resursima, moraju se pronaći načini za produženje životnog veka vitalne imovine, dati prioritet obnovi i biti obazriv u vezi sajber bezbednosti. EcoStruxure Pumping Performance Advisor platfoma uspešno odgovara na sve potrebe klijenta jer predstavlja jednostavno, nenametljivo, agnostičko i cybersecure rešenje, čija upotreba ne zahteva dodatni angažman radnog osoblja klijenta”, izjavio je <b>Jovica Vranjković, direktor sektora za krajnje korisnike i servise kompanije.</b></p>
      <related>
        <a href="https://pcpress.rs/edge-racunarstvo-proxy-u-novom-obliku/"/>
      </related>
      <p>EcoStruxure Pumping Performance Advisor je <b>prvenstveno namenjen pumpnim stanicama u vodovodnim i kanalizacionim sistemima </b>srednjih i velikih snaga koji imaju funkciju punjenja ili pražnjenja rezervoara, a <b>za primarni cilj ima smanjenje utrošene energije, operativnih i troškova održavanja.</b></p>
      <p>Rešenje je predstavljeno u okviru jedanaeste međunarodne manifestacije Sajam voda koja se ove godine održava od 20. do 22. novembra i okuplja proizvođače i distributere opreme, uređaja i hemikalija, predstavnike naučnih institucija, projektantskih firmi, vodoprivrednih preduzeća, lokalnih samouprava, javnih komunalnih preduzeća, ministarstava kao i raznih finansijskih institucija.</p>
      <p>Tagovi: <a href="https://pcpress.rs/tag/ecostruxure/">EcoStruxure</a>, <a href="https://pcpress.rs/tag/ecostruxure-pumping-performance-advisor-prlatforma/">EcoStruxure Pumping Performance Advisor prlatforma</a>, <a href="https://pcpress.rs/tag/kanalizacija/">kanalizacija</a>, <a href="https://pcpress.rs/tag/sajam-vode/">Sajam vode</a>, <a href="https://pcpress.rs/tag/schneider-electric/">Schneider Electric</a>, <a href="https://pcpress.rs/tag/softversko-resenje/">Softversko rešenje</a>, <a href="https://pcpress.rs/tag/vodovod/">Vodovod</a>, <a href="https://pcpress.rs/tag/vodovodna-mreza/">Vodovodna mreža</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/ecostruxure-it-for-partners-cloud-platforma-za-naprednija-i-bolja-it-poslovna-resenja/"/>
        <a href="https://pcpress.rs/schneider-electric-samit-inovacija-u-parizu/"/>
        <a href="https://pcpress.rs/inovativna-resenja-schneider-electric-a-na-medunarodnom-sajmu-voda/"/>
      </related>
    </article>
  </body>
</html>