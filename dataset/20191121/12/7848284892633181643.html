<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/esclusive/fcin-rivas-minutaggio-basso-alla-reggina-si-muovono-due-club-in-vista-di-gennaio-323626"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T12:18:53+00:00"/>
    <meta property="og:title" content="FcIN - Rivas, minutaggio basso alla Reggina: si muovono due club in vista di gennaio"/>
    <meta property="og:description" content="Manca poco più di un mese alla riapertura del calciomercato: saranno settimane di riflessione per Rigoberto Rivas, honduregno classe 1998, vincolato all’Inter da un contratto fino al..."/>
  </head>
  <body>
    <article>
      <h1>FcIN - Rivas, minutaggio basso alla Reggina: si muovono due club in vista di gennaio</h1>
      <address><time datetime="2019-11-21T12:18:53+00:00">21 Nov 2019, 12:18</time> by <a rel="author">Giuseppe Granieri</a></address>
      <p>Manca poco più di un mese alla riapertura del calciomercato: saranno settimane di riflessione per <b>Rigoberto Rivas</b>, honduregno classe 1998, vincolato all’Inter da un contratto fino al giugno del 2023, ma in prestito alla <b>Reggina</b>, club che milita nel girone C della Serie C. L’ex canterano dell’Inter si trova bene nel club amaranto (tanto da aver anche cambiato ruolo e raggio d’azione in campo: da esterno d’attacco a centrocampista centrale), ma il minutaggio è basso e le presenze poche: fino ad ora, lo score parla di 7 presenze totali, Coppa Italia inclusa, un assist per 354 minuti totali. L’obiettivo, da questo punto di vista, è trovare una continuità di impiego e di rendimento. Lo sguardo è, dunque, proiettato a gennaio: secondo quanto risulta ad <i>FcInterNews.it</i>, sono due i club interessati, uno di serie A, l’<b>Hellas</b><b> Verona</b>, e uno di B, la <b>Cremonese</b> (che già in passato aveva seguito il calciatore).</p>
    </article>
  </body>
</html>