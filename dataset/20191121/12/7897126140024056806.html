<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995810-prezidentke-zeyneta-y-aktivter-n-b-r-b.html"/>
    <meta property="og:site_name" content="zakon.kz"/>
    <meta property="article:published_time" content="2019-11-21T12:44:00+00:00"/>
    <meta property="og:title" content="Президентке зейнетақы активтерінің бір бөлігін жеке компанияларға беру жайы баяндалды"/>
    <meta property="og:description" content="Кездесу қорытындысы бойынша Президент бірқатар тапсырма берді."/>
  </head>
  <body>
    <article>
      <h1>Президентке зейнетақы активтерінің бір бөлігін жеке компанияларға беру жайы баяндалды</h1>
      <h2>Кездесу қорытындысы бойынша Президент бірқатар тапсырма берді.</h2>
      <address>
        <time datetime="2019-11-21T12:44:00+00:00">21 Nov 2019, 12:44</time>
      </address>
      <p><b>Мемлекет басшысы ҚР Ұлттық банк төрағасы Ерболат Досаевты қабылдады</b>, деп хабарлайды <a href="https://kaz.zakon.kz/">Zakon.kz</a> Ақордаға сілтеме жасап.</p>
      <p>Қасым-Жомарт Тоқаевқа биылғы 10 ай ішіндегі ақша-несие саясатын жүзеге асырудың негізгі көрсеткіштері: төлем балансының алдын ала бағалануы, Ұлттық банктегі алтынвалюта қорының ахуалы мен Ұлттық қордың активтері, сондай-ақ, еліміздегі қаржы нарығының дамуы туралы мәлімет берілді.</p>
      <blockquote>Ерболат Досаев "7-20-25" ипотекалық тұрғын үй бағдарламасының, экономиканың басым бағыттарына жеңілдетілген несие беру ісінің іске асырылуы, екінші деңгейлі банктердегі активтердің сапасына тәуелсіз бағалаудың жүргізілуі жайында баяндады.</blockquote>
      <blockquote>Сонымен қатар Мемлекет басшысының зейнетақы активтерін басқарудың тиімділігін арттыру және олардың бір бөлігін басқару үшін жеке компанияларға беру жөніндегі тапсырмаларының орындалу барысы қаралды.</blockquote>
      <p>Кездесу қорытындысы бойынша Президент бірқатар тапсырма берді.</p>
    </article>
  </body>
</html>