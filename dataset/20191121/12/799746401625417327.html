<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103329/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T12:56:08+00:00"/>
    <meta property="og:title" content="Каталонські лідери вимагають допустити їх в Європарламент"/>
    <meta property="og:description" content="Двоє колишніх каталонських лідерів вимагають дозволити їм зайняти свої місця в Європарламенті після того, як суд встановив, що Іспанія незаконно встановила додаткові вимоги до них."/>
  </head>
  <body>
    <article>
      <h1>Каталонські лідери вимагають допустити їх в Європарламент</h1>
      <address>
        <time datetime="2019-11-21T12:56:08+00:00">21 Nov 2019, 12:56</time>
      </address>
      <p>Двоє колишніх каталонських лідерів вимагають дозволити їм зайняти свої місця в Європарламенті після того, як суд встановив, що Іспанія незаконно встановила додаткові вимоги до них.</p>
      <p>Про це повідомляє "Європейська правда" із посиланням на <a href="https://www.politico.eu/">Politico</a>.</p>
      <p>У листі до президента Європарламенту Девіда Сассолі адвокати двох каталонців - Карлеса Пучдемона та Антоні Коміна - наполягали на тому, щоб їх клієнтам дозволили зайняти свої місця на пленарній сесії.</p>
      <p>"Ми закликаємо Європейський парламент вжити заходів, щоб захистити його цілісність як демократичну законодавчу асамблею. Наші клієнти мають право зайняти свої місця на тимчасовій основі, поки їхні повноваження не будуть перевірені і не буде прийнято рішення щодо цього спору", - йдеться у листі.</p>
      <p>Пучдемон та Комін втекли з Іспанії видачі ордеру на їхній арешт у зв'язку з референдумом за незалежність Каталонії 2017 року.</p>
      <p>На травневих виборах до Європарламенту вони отримали мандат депутатів, але Іспанія наполягала на тому, що їм потрібно повернутися до Мадрида, щоб скласти присягу на дотримання іспанської конституції. Вони оскаржили це рішення у Суді ЄС.</p>
      <p>Нещодавно генеральний адвокат Суду Європейського Союзу оприлюднив свою думку у справі третього депутата-каталонця Оріола Жункераса, який знаходиться у в'язниці в Іспанії.</p>
      <p>Деякі питання є ідентичними у справах Жункераса, Пучдемона та Коміна, але ключова відмінність полягає в тому, що Жункерас вже був заарештований і засуджений до виборів у Європейський парламент.</p>
      <p>Пучдемон та Комін живуть у Бельгії та наполягають на тому, що їх захищає обмежена депутатська недоторканність, що надається депутатам Європарламенту. Офіційне рішення Суду ЄС у справі Жункераса очікується в найближчі тижні.</p>
    </article>
  </body>
</html>