<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/nova-vlada-tse-tipovi-predstavniki-antimaydanu-knyazhitskiy/"/>
    <meta property="og:site_name" content="Прямий"/>
    <meta property="article:published_time" content="2019-11-21T12:20:00+00:00"/>
    <meta property="og:title" content="Нова влада – це типові представники антимайдану - Княжицький"/>
    <meta property="og:description" content="В шосту річницю Революцію гідності перед Україною знову постали старі загрози втрати державності, української ідентичності, повернення в болото &quot;русского"/>
  </head>
  <body>
    <article>
      <h1>Нова влада – це типові представники антимайдану - Княжицький</h1>
      <address>
        <time datetime="2019-11-21T12:20:00+00:00">21 Nov 2019, 12:20</time>
      </address>
      <p>
        <b>В шосту річницю Революцію гідності перед Україною знову постали старі загрози втрати державності, української ідентичності, повернення в болото "русского мира" і "совка".</b>
      </p>
      <p>Про це на сторінці в <a href="https://www.facebook.com/MykolaKniazhytsky/posts/475370483079083?__xts__%5B0%5D=68.ARDO7bOFei6rRalL5RIjM_zFp9w9UMP93yWQTJ2HM4fVD1cjxlk9aZ2EbzM_b3U3J7H6MsHsHerMXUnQIsYlp6ziq79FoKKT0_VyhgwnZ7QfUzuvL4hRAfbv-M6Nsjnh4L_wViD9Ut6Ur4ZaVG0Ns22Ob07e5N7CIM6KACg3chE3NKgXj4PVTxSDSbpk6AB82V8OzcYmryntM_G2SP-pFKwTjHE901yeKzZnhqeUgfQYnAStdsn99Ct9NkEfRAG8gwUAY5cx7bmv_04oCu6VL5UrkLtAGLM3vvOdHswXji3vQqc9OewTwJGbyqb-vLF6IHgxeL-sHHZ5gOQ1in0&amp;__tn__=-R">Facebook</a> написав народний депутат з фракції "Європейська Солідарність" Микола Княжицький.</p>
      <p>Політик підкреслив, що в державній політиці відходять на другий план і замінюються клоунократією всі ті цінності, за які боролися українці: рух до ЄС, розвиток та підтримка української мови та культури, сильна українська армія, яка може дати відсіч агресору.</p>
      <p>"Нова влада – це типові представники Антимайдану" – написав Княжицький.</p>
      <p>"З офісу президента йде вказівка правоохоронцям не перейматися справами Майдану. Чому так відбувається? Для Росії Майдан – це зовнішньополітична катастрофа, там досі не вірять, що люди самостійно можуть вийти на протест і повалити їхнього намісника. Очевидно, що все позитивне, що було зроблене впродовж минулих 6 років, агресору необхідно було вирубати в корінь та скомпрометувати", – підкреслив він.</p>
      <p>"Як би на Майдані не було важко, ми знали, що вистоїмо, бо відчували підтримку один одного, вільних людей, які мають гідність. Росія вважає, що українці – це "генетично рабська" нація, якою можна управляти своїм намісником. А "антимайданівці" – що на протести можна виходити лише за гроші. Але ми знаємо, що гідність неможливо купити. Якщо вона є – у ворогів не вийде нічого", – наголосив народний депутат.</p>
      <related>
        <h4>Схожі новини</h4>
        <a href="https://prm.ua/v-ukrayini-povtoryuyetsya-situatsiya-2013-roku-briginets/"/>
        <a href="https://prm.ua/sogodni-ukrayina-vidznachaye-den-gidnosti-ta-svobodi/"/>
        <a href="https://prm.ua/spravi-maydanu-zachistyat-za-vkazivkoyu-portnova-i-tak-samo-zachistyat-vsyu-ukrayinu-petrov/"/>
      </related>
    </article>
  </body>
</html>