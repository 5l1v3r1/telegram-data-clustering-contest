<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/le-interviste/conti-a-sky-con-pioli-c-e-piu-intensita-dobbiamo-risalire-la-classifica-il-milan-non-puo-stare-cosi-in-basso-352662"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T12:55:00+00:00"/>
    <meta property="og:title" content="Conti a Sky: &quot;Con Pioli c'è più intensità. Dobbiamo risalire la classifica, il Milan non può stare così in basso&quot;"/>
    <meta property="og:description" content="Andrea Conti, terzino del Milan, ha rilasciato alcune dichiarazioni ai microfoni di Sky. Ecco le sue parole: "/>
  </head>
  <body>
    <article>
      <h1>Conti a Sky: "Con Pioli c'è più intensità. Dobbiamo risalire la classifica, il Milan non può stare così in basso"</h1>
      <address><time datetime="2019-11-21T12:55:00+00:00">21 Nov 2019, 12:55</time> by <a rel="author">Enrico Ferrazzi</a></address>
      <p>Andrea Conti, terzino del Milan, ha rilasciato alcune dichiarazioni ai microfoni di Sky. Ecco le sue parole: </p>
      <p>Sul cambio di guida tecnica: "Sembra quasi l'opposto rispetto a prima. C'è più intensità nel lavoro di tutti i giorni e quando si sbaglia si viene richiamati. Questo ci motiva a fare sempre meno errori. Questo si è visto fin da subito nelle prime gare. Abbiamo dato un segnale che stiamo migliorando, dobbiamo adesso continuare a lavorare e siamo sicuri che le prestazioni arriveranno".</p>
      <p>Sulla gara contro la Juve: "È brutto da dire ma perdere contro la Juve ci può stare. Dobbiamo continuare su questa strada e i risultati arriveranno".</p>
      <p>Sul quarto posto: "Quando giochi con il Milan gli obiettivi sono sempre alti: la Champions è il nostro obiettivo anche quest'anno nonostante un avvio complicato. Dobbiamo risalire in classifica perché una squadra come il Milan non può stare così in basso".<br/> </p>
    </article>
  </body>
</html>