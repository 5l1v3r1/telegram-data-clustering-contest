<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/bankanin-kapisini-caldilar-21111919.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T12:19:00+00:00"/>
    <meta property="og:title" content="Bankanın kapısını çaldılar"/>
    <meta property="og:description" content="Hüseyin Aydın, futbol kulüplerinin 7 milyar TL'lik borcu yapılandırdıklarını açıkladı."/>
  </head>
  <body>
    <article>
      <h1>Bankanın kapısını çaldılar</h1>
      <h2>Hüseyin Aydın, futbol kulüplerinin 7 milyar TL'lik borcu yapılandırdıklarını açıkladı.</h2>
      <address>
        <time datetime="2019-11-21T12:19:00+00:00">21 Nov 2019, 12:19</time>
      </address>
      <p>Türkiye Bankalar Birliği (TBB) Yönetim Kurulu Başkanı Hüseyin Aydın, futbol kulüplerinin 7 milyar TL'lik borcu yapılandırdıklarını açıkladı.</p>
      <p>Hüseyin Aydın, futbol kulüplerinin borçlarının 12 banka ve 15 faktoring şirketi tarafından yapılandırıldığını ifade etti.</p>
      <p>
        <b>“FENERBAHÇE İLE OLUMLU YÖNDE…”</b>
      </p>
      <p>Hüseyin Aydın, “Borç yapılandırmasını Trabzonspor, Beşiktaş ve Galatasaray ile yaptık” açıklamasında bulundu. Aydın konuşmasının devamında şu ifadeleri kullandı:</p>
      <p>
        <b>“Fenerbahçe ile olumlu yönde görüşmelerimiz devam ediyor. Onların daha farklı bir durumu var. Konyaspor ve Kayserispor'la da yaptık. Reddettiğimiz kulüp olmadı. Biz verdiğimiz paranın geriye dönmesini istiyoruz. Bu para kazanma işinin de sürekli olmasını istiyoruz. Futbolun ne kayyumu, ne de IMF’si değiliz.”</b>
      </p>
      <p>
        <b>“BİZ TARAFTARLARINDAN DAHA ÇOK SEVİNDİK”</b>
      </p>
      <p>Aydın konuşmasının devamında şöyle belirtti: “Şimdi isim vermeyeyim bir takım vardı. Bize de çok kredi borcu var. Son maç ligde kaldılar. Biz taraftarlarından daha çok sevindik.”</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/futbol-hayattir-kitabi-ali-kirca">
          <img src="https://odatv.com/images2/2018_12/2018_12_04/wwwwwwwwwww.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>1,897 Bu habere tepkiniz:</p>
      <p> </p>
    </article>
  </body>
</html>