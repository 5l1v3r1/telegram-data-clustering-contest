<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-den-echoyn-epoylothei-oi-pliges-tis-kakokairias/"/>
    <meta property="og:site_name" content="ert.gr"/>
    <meta property="article:published_time" content="2019-11-21T12:35:26+00:00"/>
    <meta property="og:title" content="Κέρκυρα: Δεν έχουν επουλωθεί οι πληγές της κακοκαιρίας"/>
    <meta property="og:description" content="Δεν έχουν ακόμα επουλωθεί οι πληγές που άφησε πίσω της η νέα κακοκαιρία που έπληξε χθες την Κέρκυρα στο βόρειο συγκρότημα του νησιού. Ο αντιδήμαρχος πολιτικής προστασίας του Δήμου Βόρειας Κέρκυρας Ανδρέας Σαούλος, έκανε λόγο για οικισμούς που παραμένουν χωρίς ηλεκτροδότηση για 5 έως και 15 ημέρες με… διάλειμμα παροχής ρεύματος μόλις ορισμένων ωρών, αλλά και για δρόμους που συνδέουν χωριά που βρίσκονται σε οριακό σημείο όσον αφορά την επιβάρυνσή τους από τα καιρικά φαινόμενα και τις κατολισθήσεις. Όπως τόνισε χαρακτηριστικά, αν χτυπήσουν το νησί νέες μεγάλες κακοκαιρίες χωρίς να υπάρξει αποκατάσταση των προβλημάτων στο οδικό δίκτυο, ενδέχεται ακόμα και να αποκλειστούν περιοχές. Συνεργεία συνεχίζουν την καταγραφή προκειμένου να κατατεθεί συγκεκριμένο αίτημα άμεσης χρηματοδότησης, ενώ ο κ. Σαούλος επεσήμανε ότι απαιτείται σημαντική ενίσχυση του νεοσύστατου Δήμου με υλικοτεχνική υποδομή και τεχνικά οχήματα και προσωπικό. Σε κατάσταση έκτακτης ανάγκης κηρύχθηκαν από τη Γενική Γραμματεία Πολιτικής Προστασίας περιοχές…"/>
  </head>
  <body>
    <article>
      <h1>Κέρκυρα: Δεν έχουν επουλωθεί οι πληγές της κακοκαιρίας</h1>
      <address><time datetime="2019-11-21T12:35:26+00:00">21 Nov 2019, 12:35</time> by <a rel="author">Μαρία Παγκράτη</a></address>
      <p>Δεν έχουν ακόμα επουλωθεί οι πληγές που άφησε πίσω της η νέα κακοκαιρία που έπληξε χθες την Κέρκυρα στο βόρειο συγκρότημα του νησιού. Ο αντιδήμαρχος πολιτικής προστασίας του Δήμου Βόρειας Κέρκυρας Ανδρέας Σαούλος, έκανε λόγο για οικισμούς που παραμένουν χωρίς ηλεκτροδότηση για 5 έως και 15 ημέρες με… διάλειμμα παροχής ρεύματος μόλις ορισμένων ωρών, αλλά και για δρόμους που συνδέουν χωριά που βρίσκονται σε οριακό σημείο όσον αφορά την επιβάρυνσή τους από τα καιρικά φαινόμενα και τις κατολισθήσεις. Όπως τόνισε χαρακτηριστικά, αν χτυπήσουν το νησί νέες μεγάλες κακοκαιρίες χωρίς να υπάρξει αποκατάσταση των προβλημάτων στο οδικό δίκτυο, ενδέχεται ακόμα και να αποκλειστούν περιοχές. Συνεργεία συνεχίζουν την καταγραφή προκειμένου να κατατεθεί συγκεκριμένο αίτημα άμεσης χρηματοδότησης, ενώ ο κ. Σαούλος επεσήμανε ότι απαιτείται σημαντική ενίσχυση του νεοσύστατου Δήμου με υλικοτεχνική υποδομή και τεχνικά οχήματα και προσωπικό.<br/>Σε κατάσταση έκτακτης ανάγκης κηρύχθηκαν από τη Γενική Γραμματεία Πολιτικής Προστασίας περιοχές της Κέρκυρας και της Ηπείρου εξαιτίας των σοβαρών ζημιών που υπέστησαν από την κακοκαιρία της προηγούμενης εβδομάδας. Ανάμεσα τους και οι Οθωνοί για τους οποίους το μέλος του Τοπικού συμβουλίου Γιάννης Κατέχης δηλώνει ότι πάγιο αίτημα είναι η πρόσληψη δύο εναεριτών του ΔΕΔΗΕ που θα μένουν μόνιμα στο νησί. Στους Οθωνούς αναμένεται συνεργείο το οποίο θα καταγράψει τις ζημιές σε ιδιωτικά κτήρια και σε δημόσιες υποδομές.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-antiparathesi-gia-ti-syntagmatiki-anatheorisi/"/>
        <a href="https://www.ert.gr/perifereiakoi-stathmoi/kerkira/kerkyra-10-kerkyraioi-sto-synedrio-toy-kinal/"/>
        <a href="https://www.ert.gr/perifereiakoi-stathmoi/kerkira/kerkyra-ekdiloseis-gia-tin-imera-ton-enoplon-dynameon/"/>
        <a href="https://www.ert.gr/perifereiakoi-stathmoi/kerkira/kerkyra-apagoreysi-kykloforias-se-katestrammeno-dromo-ston-potamo/"/>
        <a href="https://www.ert.gr/perifereiakoi-stathmoi/kerkira/kerkyra-xekinise-o-scholikos-marathonios-pame-anakyklosi/"/>
        <a href="https://www.ert.gr/featured/topika-entona-kairika-fainomena-kai-simera-poies-perioches-epireazontai/"/>
      </related>
    </article>
  </body>
</html>