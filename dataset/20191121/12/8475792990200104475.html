<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/ost/sma-biografer-far-stodpengar"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T12:43:06+00:00"/>
    <meta property="og:title" content="Små biografer får stödpengar"/>
    <meta property="og:description" content="Svenska filminstitutet har fördelat sammanlagt 13,2 miljoner kronor på 92 biografägare på 120 orter. Tre av dessa ligger i Östergötland."/>
  </head>
  <body>
    <article>
      <h1>Små biografer får stödpengar</h1>
      <address><time datetime="2019-11-21T12:43:06+00:00">21 Nov 2019, 12:43</time> by <a rel="author">Tobias Holmqvist</a></address>
      <p>
        <b>Svenska filminstitutet har fördelat sammanlagt 13,2 miljoner kronor på 92 biografägare på 120 orter. Tre av dessa ligger i Östergötland.</b>
      </p>
      <ul>
        <li>Folkan Bio Gusum (ägs av Föreningen Folkets Hus i Gusum) får 30 000 kronor.</li>
        <li>Söderköpings bio (ägs av Videvox Biografservice AB) får 60 000 kronor.</li>
        <li>Centrumbiografen i Skänninge (ägs av Biografföreningen Galaxen) får 60 000 kronor</li>
      </ul>
      <p>Pengarna ska användas till att exempelvis rusta upp lokalerna, nya dukar eller stolar.</p>
      <p>– Det här hade vi inte räknat med, så det är ett mycket välkommet tillskott, säger Kenneth Quick, ansvarig på Folkan i Gusum.</p>
      <p>I Gusum kommer man bland annat använda pengarna till att dra nya elledningar.</p>
      <p>– Knapparna till salongbelysningen sitter bakom scenen, vilket är ett problem när projektorrummet är i andra änden.</p>
      <p>Nästa år firar dessutom bion 70 år.</p>
      <p>– Då blir det en satsning på lite äldre filmer, säger Kenneth Quick.</p>
      <p>Utvecklingsstödet utgör en del av det särskilda statsstöd på 25 miljoner kronor om året 2016–2019 som inrättades när filmpolitiken lades om 2016 och biomomsen höjdes.</p>
    </article>
  </body>
</html>