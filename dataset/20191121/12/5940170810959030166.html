<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-fanoyrios-gia-xenoys-diaitites-kai-xampoyla"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T12:10:00+00:00"/>
    <meta property="og:title" content="Απόλλων: Φανούριος για ξένους διαιτητές και Χαμπουλά"/>
    <meta property="og:description" content="Ο Φανούριος Κωνσταντίνου ρωτήθηκε από τους δημοσιογράφους εάν υπήρξε κάποια εξέλιξη στο αίτημα του Απόλλωνα για κάθοδο ξένων διαιτητών, στο πλαίσιο της διάσκεψης Τύπου του Σωφρόνη Αυγουστή."/>
  </head>
  <body>
    <article>
      <h1>Απόλλων: Φανούριος για ξένους διαιτητές και Χαμπουλά</h1>
      <h2>Διαβάστε τι δήλωσε ο εκπρόσωπος Τύπου Απόλλωνα</h2>
      <address>
        <time datetime="2019-11-21T12:10:00+00:00">21 Nov 2019, 12:10</time>
      </address>
      <p>Ο Φανούριος Κωνσταντίνου ρωτήθηκε από τους δημοσιογράφους εάν υπήρξε κάποια εξέλιξη στο αίτημα του Απόλλωνα για κάθοδο ξένων διαιτητών, στο πλαίσιο της διάσκεψης Τύπου του Σωφρόνη Αυγουστή.</p>
      <p>
        <b>Η τοποθέτηση του εκπροσώπου Τύπου του Απόλλωνα:</b>
      </p>
      <p>«Οι της ομοσπονδίας χθες επέστρεψαν από το Βέλγιο άρα δεν υπάρχει ακόμα οποιαδήποτε εξέλιξη για το αίτημα μας. Αν δεν βρεθεί οποιαδήποτε άκρη με το συγκεκριμένο ζήτημα, τότε ο Απόλλωνας δεν έχει να κάνει οτιδήποτε άλλο από το να σεβαστεί την πλειοψηφία των ομάδων που συμμετέχουν στο πρωτάθλημα».</p>
      <p>Κλήθηκε να σχολιάσει επίσης τις χθεσινές δηλώσεις του Ευγένιου Χαμπουλά, με τις οποίες ξεκαθάρισε ότι η Ανόρθωση δεν συμφωνεί με την κάθοδο ξένων διαιτητών:</p>
      <p>«Είναι αναφαίρετο δικαίωμα της οποιαδήποτε ομάδας να αποφασίζει ποιο είναι το καλύτερο για το σύλλογο της. Εμείς δεν έχουμε δικαίωμα κανένα να σχολιάσουμε οποιαδήποτε τοποθέτηση ομάδας για το θέμα».</p>
    </article>
  </body>
</html>