<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/politisti-spital-blocul-mortii-din-timisoara-326623.html"/>
    <meta property="og:site_name" content="Observator"/>
    <meta property="article:published_time" content="2019-11-21T12:30:00+00:00"/>
    <meta property="og:title" content="Nouă poliţişti au ajuns de urgenţă la spital, după ce au intrat în blocul morţii din Timişoara"/>
    <meta property="og:description" content="Nouă poliţişti care au păzit blocul morţii din Timişoara, unde s-a făcut dezinsecţie şi deratizare, au ajuns la Unitatea de Primiri Urgenţe a spitalului judeţean."/>
  </head>
  <body>
    <article>
      <h1>Nouă poliţişti au ajuns de urgenţă la spital, după ce au intrat în blocul morţii din Timişoara</h1>
      <address><time datetime="2019-11-21T12:30:00+00:00">21 Nov 2019, 12:30</time> by <a rel="author">Veronica Micu</a></address>
      <p>
        <b>
          <b>Nouă poliţişti care au păzit blocul morţii din Timişoara, unde s-a făcut dezinsecţie şi deratizare, au ajuns la Unitatea de Primiri Urgenţe a spitalului judeţean.</b>
        </b>
      </p>
      <p>Ieri, în intervalul 14.00-20.00, la UPU au ajuns nouă poliţişti de la investigaţii criminale, cărora li s-au făcut analize preventiv. </p>
      <p>Unii dintre ei au primit tratament medicamentos, pentru că analizele erau proaste. </p>
      <p>Totuşi, au fost lăsaţi să plece acasă. </p>
      <p>Toţi au pus starea de sănătate pe seama oboselii şi a stresului de la faţa locului.</p>
      <p>Reamintim că un <a href="https://observator.tv/eveniment/copii-mama-morti-bloc-dezisectie-timisoara-326064.html">bebeluş de nouă zile, un copil de trei ani şi mama acestuia</a>, în vârstă de 28 de ani, au murit după ce în blocul în care locuiau, de pe strada Mioriţei nr. 8 din Timişoara, s-a făcut dezinsecţie şi deratizare.</p>
      <p>Miercuri seară, mai erau internate 43 de persoane, dintre care 32 copii la Spitalul ”Louis Ţurcanu”, 8 adulţi la Spitalul Judeţean şi 3 adulţi la Spitalul Municipal.</p>
    </article>
  </body>
</html>