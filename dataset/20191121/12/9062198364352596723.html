<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383397/adliye-onunde-silahli-kavga-1-olu-3-yarali"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T12:28:00+00:00"/>
    <meta property="og:title" content="Adliye önünde silahlı kavga: 1 ölü, 3 yaralı"/>
    <meta property="og:description" content="Batman Adliyesi önününde iki grup arasında silahlı kavga çıktı. Kavgada 1kişi hayatını kaybetti 3 kişi de yaralandı."/>
  </head>
  <body>
    <article>
      <h1>Adliye önünde silahlı kavga: 1 ölü, 3 yaralı</h1>
      <h2>Batman Adliyesi önününde iki grup arasında silahlı kavga çıktı. Kavgada 1kişi hayatını kaybetti 3 kişi de yaralandı.</h2>
      <address>
        <time datetime="2019-11-21T12:28:00+00:00">21 Nov 2019, 12:28</time>
      </address>
      <p>Batman'da, aralarındaki arazi anlaşmazlığı nedeniyle açılan davaya katılmak için adliyeye gelen akraba iki grup arasında silahlı kavga çıktı. Kavgada Abdülaziz Özerdem (29) yaşamını yitirdi, 3 kişi yaralandı. DHAnın verdiği bilgiye göre, yaralılar 112 Acil Servis ekiplerince kentteki hastanelere kaldırıldı. Yaralılardan birinin sağlık durumunun ciddiyetini koruduğu öğrenildi.</p>
      <p>Sabah saatlerinde meydana gelen olay Batman Adliyesi önünde gerçekleşti. Aralarındaki arazi anlaşmazlığı nedeniyle görülen davaya katılmak için adliyeye gelen akraba oldukları öğrenilen Özerdem ailelerinin fertleri arasında sözlü tartışma yaşandı. Tartışmanın silahlı kavgaya dönüşmesiyle Abdülkadir Özerdem (20), Nihat Özerdem (24), Erdem Özerdem (26) ve Abdülaziz Özerdem (29) yaralandı. Adliye önünde güvenlik önlemi alan polisler, kavgaya müdahale etti. Yaralılar gelen sağlık görevlilerinin ilk müdahalesinin ardından ambulanslarla Batman Bölge Devlet Hastanesi'ne götürüldü. Acil serviste tedaviye alınan yaralılardan Abdülaziz Özerdem, yapılan tüm müdahalelere rağmen yaşamını yitirdi. Özerdim'in cansız bedeni otopsi için hastane morguna kaldırılırken, diğer yaralıların hastanedeki tedavilerinin sürdüğü öğrenildi. Kavgaya karışan kişilerden bazılarının polis tarafından gözaltına alındığı bildirildi</p>
    </article>
  </body>
</html>