<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109319-Idva-7-miyat-Sofiyski-medzdunaroden-literaturen-festival"/>
    <meta property="og:site_name" content="Канал 3"/>
    <meta property="article:published_time" content="2019-11-21T12:23:00+00:00"/>
    <meta property="og:title" content="Идва 7-мият Софийски международен литературен фестивал"/>
    <meta property="og:description" content="По същото време ще бъде и 47-мото издание на &quot;Софийския международен панаир на книгата&quot;"/>
  </head>
  <body>
    <article>
      <h1>Идва 7-мият Софийски международен литературен фестивал</h1>
      <h2>По същото време ще бъде и 47-мото издание на "Софийския международен панаир на книгата"</h2>
      <address>
        <time datetime="2019-11-21T12:23:00+00:00">21 Nov 2019, 12:23</time>
      </address>
      <p><b>От 9-ти до 15-ти декември ще се проведе седмото издание на  <a href="https://www.literaryfest.org/">"Софийски международен литературен фестивал“</a>.<br/></b> </p>
      <p>До този момент участници в него са били повече от 250 поети и писатели от 28 държави. Фестивалът е своеобразен форум, който събира на едно място български и световни автори и създава пространство за диалог и за среща на литературите, на големите и малките езици, на културите на различните държави.</p>
      <p> <br/> </p>
      <p>Международната програма на фестивала тази година е посветена на френскоезичната литература и нейното многообразие, което в значителна степен идва от писатели, за които френският език не е майчин. Това обичайно са автори от бивши колонии или такива, които избират да пишат на този език. Обединява ги езикът, на който пишат. Затова за тазгодишните гости на фестивала можем да говорим като за френскоезични писатели от различни точки на света. </p>
      <p> </p>
      <p>Традиционно, Литературният фестивал се провежда на сцената на Мраморно фоайе в НДК. По същото време ще бъде и 47-мото издание на <a href="https://www.abk.bg/"><b>"Софийския международен панаир на книгата“.</b></a></p>
      <p> </p>
      <p>Седмото издание на Софийския международен литературен фестивал и 47-ия Международен панаир на книгата се организират от Асоциация "Българска книга“ с подкрепата на Министерството на културата на България и Столична община. Събитията са част от Културния календар на Столична община за 2019 г.</p>
      <related>
        <h4>Още по темата</h4>
        <a href="http://kanal3.bg/news/culture/74631-Lyubimi-aktyori-chetat-v-parviya-Sofiyski-literaturen-festival-za-deca-%2528VIDEO%2529"/>
        <a href="http://kanal3.bg/news/culture/19361-Literaturen-festival-prez-dekemvri-ni-otvedzda-v-sveta-na-ispanskata-kniga"/>
      </related>
    </article>
  </body>
</html>