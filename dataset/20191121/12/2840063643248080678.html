<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/magazine/cybernews/2019/11/21/bonus-tutto-quello-che-devi-sapere_sHjVDIHajEiZx0pl2fUreP.html"/>
    <meta property="og:site_name" content="Adnkronos"/>
    <meta property="article:published_time" content="2019-11-21T12:16:00+00:00"/>
    <meta property="og:title" content="Bonus Tv, tutto quello che devi sapere"/>
    <meta property="og:description" content="Dopo la pubblicazione in Gazzetta Ufficiale del decreto interministeriale (ministero dello Sviluppo economico e dell'Economia), il cosiddetto 'Bonus Tv' diventa realtà."/>
  </head>
  <body>
    <article>
      <h1>Bonus Tv, tutto quello che devi sapere</h1>
      <address>
        <time datetime="2019-11-21T12:16:00+00:00">21 Nov 2019, 12:16</time>
      </address>
      <p>Dopo la pubblicazione in Gazzetta Ufficiale del decreto interministeriale (ministero dello Sviluppo economico e dell'Economia), il cosiddetto '<a href="https://www.adnkronos.com/soldi/economia/2019/11/19/via-bonus-fino-euro_SsElZscQZ6S4Qg5WFhfHiL.html">Bonus Tv</a>' diventa realtà.</p>
      <p>Ecco alcune domande e risposte - pubblicate dal ministero dello Sviluppo - circa le modalità per l'erogazione dei contributi a favore dei cittadini per l'acquisto di televisione e decoder di nuova generazione, "al fine di supportare - si legge - la transizione del sistema radiotelevisivo verso la nuova tecnologia DVBT-2/HEVC".</p>
      <p>A quanto ammonta il bonus?Fino a 50 euro.</p>
      <p>Che significa 'fino'?E' inferiore se il prodotto costa meno di 50 euro.</p>
      <p>Chi ha diritto al bonus?Le famiglie con un Isee fino a 20mila euro.</p>
      <p>Da quando si potrà ricevere il bonus?A partire dal 18 dicembre 2019.</p>
      <p>E fino a quando si potrà ricevere?Fino a fine 2022.</p>
      <p>Che cosa posso comprare?Tv, decoder.</p>
      <p>Tv e decoder terrestri che requisiti devono avere?Devono ricevere il Dvb-T2 con codifica 'Hevc Main 10'.</p>
      <p>Come si può venire a conoscenza di Tv e decoder idonei per il bonus?Sulla pagina web del ministero dello Sviluppo sarà presente una lista di prodotti idonei, accessibile a tutti i cittadini.</p>
      <p>Che cosa devo portare al negozio?Autocertificazione, documento e codice fiscale, in base al facsimile che sarà pubblicato nella sezione dedicata.</p>
      <p>Che cosa succede se dichiaro il falso?Il bonus mi viene revocato e incorro nelle conseguenze sanzionatorie previste in caso di dichiarazioni false.</p>
      <p>Quanti milioni sono stanziati?151 milioni dal 2019 al 2022.</p>
      <p>Fino a quando sarà possibile vedere i programmi con i vecchi televisori?Fino a giugno 2022.</p>
      <p>Da quando saranno operative le nuove tecnologie?A partire da giugno 2022, data dalla quale sarà quindi necessario possedere i nuovi televisori o un decoder.</p>
    </article>
  </body>
</html>