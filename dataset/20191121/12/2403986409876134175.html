<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lyashka_zahishhaye_advokat_ahmetova__zmi_n1237244"/>
    <meta property="og:site_name" content="24 Канал"/>
    <meta property="article:published_time" content="2019-11-21T12:44:00+00:00"/>
    <meta property="og:title" content="Ляшка захищає адвокат Ахметова, – ЗМІ"/>
    <meta property="og:description" content="Захисником колишнього народного депутата Олега Ляшка є адвокат Елеонора Салова, пов’язана із українським олігархом Рінатом Ахметовим."/>
  </head>
  <body>
    <article>
      <h1>Ляшка захищає адвокат Ахметова, – ЗМІ</h1>
      <address><time datetime="2019-11-21T12:44:00+00:00">21 Nov 2019, 12:44</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Захисником колишнього народного депутата Олега Ляшка є адвокат Елеонора Салова, пов’язана із українським олігархом Рінатом Ахметовим.</b>
      </p>
      <p>Раніше Салова представляла інтереси одного з підприємств ДТЕК Ріната Ахметова, повідомляють <a href="http://nashigroshi.org/2019/11/21/advokatom-liashka-stala-zakhysnytsia-dtek/">"Наші гроші".</a></p>
      <p>Так, у 2016 році директор ПАТ "Нафтогазвидобування" виписав на Елеонору Салову довіреність представляти права та інтереси товариства в рамках будь-яких кримінальних проваджень та будь-яких стадіях, в усіх органах державної влади тощо.</p>
      <p>Довіреність видавалася на 1 рік. Наразі немає інформації про те, чи продовжувалась довіреність далі.</p>
      <blockquote>Салова захищає Ляшка у кримінальному провадженні за підозрою у погрозі або насильству щодо державного діяча – через бійку екснардепа із Герусом. За це Ляшкові може загрожувати від 4 до 7 років.</blockquote>
      <figure>
        <img src="https://24tv.ua/resources/photos/news/620_DIR/201911/1237244_10177438.jpg?201911123750"/>
        <figcaption>Довіреність на Салову/ Джерело: nashigroshi.org</figcaption>
      </figure>
      <h3><a href="https://24tv.ua/lyashko_z_gerusom_pobilisya_v_aeroportu_borispil_foto_i_video_n1230377">Ляшко побився з Герусом</a>: що треба знати</h3>
      <ul>
        <li>Усе сталося в Залі офіційних делегацій аеропорту "Бориспіль". Радикал назвав "слугу народу" зрадником, який працює в інтересах Кремля. Ляшку не сподобалось те, що Верховна Рада дозволила імпортувати електроенергію з Білорусі та Росії за двосторонніми договорами. Герус і був автором відповідної поправки до закону.</li>
        <li>Сам Герус звинуватив Ляшка у роботі на олігарха Ріната Ахметова, якому не вигідне зменшення вартості електроенергії та скасування схеми "<a href="https://24tv.ua/rotterdam_tag6924/">Роттердам +</a>".</li>
        <li>Суд <b><a href="https://24tv.ua/sud_nad_lyashkom_zapobizhniy_zahid_olegu_lyashko_novini_ukrayini_n1236168">обрав запобіжний захід у вигляді особистої поруки</a></b> народними депутатами Вікторією Сюмар (фракція "Європейська солідарність) і Михайлом Волинцем (фракція "Батьківщина"). Олег Ляшко залишиться на волі на час проведення розслідування.</li>
      </ul>
      <p>
        <b>Дивіться відео бійки Ляшка із Герусом</b>
      </p>
      <figure>
        <iframe src="https://www.youtube.com/embed/vkAkYpclfSw" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>