<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/wielermatties-rivera-en-bernal-herenigd-team-ineos/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T12:45:06+00:00"/>
    <meta property="og:title" content="Wielermatties Rivera en Bernal herenigd bij Team Ineos"/>
    <meta property="og:description" content="Wielrenner Brandon Rivera rijdt de komende 2 jaar voor Team Ineos, en is daardoor herenigd met zijn jeugdvriend Egan Bernal. De 2 kennen elkaar al jaren en hadden toen al grote dromen. “We kennen elkaar sinds onze 10de verjaardag toen we begonnen te mountainbiken in Zipaquira. We hadden grote dromen en dat we nu samen…"/>
  </head>
  <body>
    <article>
      <h1>Wielermatties Rivera en Bernal herenigd bij Team Ineos</h1>
      <address>
        <time datetime="2019-11-21T12:45:06+00:00">21 Nov 2019, 12:45</time>
      </address>
      <p>
        <b>Wielrenner Brandon Rivera rijdt de komende 2 jaar voor Team Ineos, en is daardoor herenigd met zijn jeugdvriend Egan Bernal. De 2 kennen elkaar al jaren en hadden toen al grote dromen.</b>
      </p>
      <p>"We kennen elkaar sinds onze 10de verjaardag toen we begonnen te mountainbiken in Zipaquira. We hadden grote dromen en dat we nu samen kunnen rijden, is ongelooflijk", aldus Rivera.<br/><br/>Rivera komt over van het Colombiaanse GW-Shimano dat op een lager niveau actief is. Rivera is op dit moment de regerend Pan-Amerikaans kampioen tijdrijden. Dat is een sportevenement, een soort Olympische Spelen, dat om de 4 jaar wordt georganiseerd in Noord-, Midden- en Zuid-Amerika.</p>
    </article>
  </body>
</html>