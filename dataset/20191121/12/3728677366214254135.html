<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215916/Europees-duel-van-Donar-vervroegd"/>
    <meta property="og:site_name" content="RTV Noord"/>
    <meta property="article:published_time" content="2019-11-21T12:20:17+00:00"/>
    <meta property="og:title" content="Europees duel van Donar vervroegd"/>
    <meta property="og:description" content="De laatste Europese groepswedstrijd van Donar in de eerste ronde van de FIBA Europe Cup is een uur vervroegd. Dat heeft de FIBA bepaald. Het duel tegen Spirou Basket uit Charleroi wordt volgende week woensdag in Martiniplaza gespeeld en begint nu om 18.30 uur."/>
  </head>
  <body>
    <article>
      <h1>Europees duel van Donar vervroegd</h1>
      <address>
        <time datetime="2019-11-21T12:20:17+00:00">21 Nov 2019, 12:20</time>
      </address>
      <p>Door de uitslagen in de groep van Donar zijn nog drie ploegen in de race om als nummer twee de tweede groepsfase te bereiken. Zowel Donar, Spirou Basket als Phoenix Brussels maken hier nog kans op. Alleen het Turkse Pinar Karsiyaka is zeker van een plek in de volgende ronde.</p>
      <p>Vanwege de belangen, die op het spel staan, heeft de FIBA besloten dat de laatste duels in groep E tegelijkertijd moeten beginnen.</p>
      <p>Donar vindt 18.30 uur geen ideale aanvangstijd en heeft geprobeerd de wedstrijd later te laten beginnen. De FIBA heeft dit verzoek naast zich neergelegd.</p>
    </article>
  </body>
</html>