<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473999-sztandar-wyprowadzic-sld-wchlania-wiosne-biedronia"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T12:01:35+00:00"/>
    <meta property="og:title" content="Sztandar wyprowadzić! SLD wchłania Wiosnę Biedronia. Gawkowski: &quot;Uważam, że w Polsce trzeba budować nową jakość polityczną&quot;"/>
    <meta property="og:description" content="&quot;Chcemy przejść to powoli, bo już w trakcie kampanii wyborczej okazało się, że niuans jednego słowa może kosztować nas to, że komitet nazywa się inaczej&quot;."/>
  </head>
  <body>
    <article>
      <h1>Sztandar wyprowadzić! SLD wchłania Wiosnę Biedronia. Gawkowski: "Uważam, że w Polsce trzeba budować nową jakość polityczną"</h1>
      <address><time datetime="2019-11-21T12:01:35+00:00">21 Nov 2019, 12:01</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>„Początek roku. Myślę, że bardziej luty, ale wszystko zależy od sądów rejestrowych. To są procedury” - tak Krzysztof Gawkowski odpowiedział na antenie Radia Zet na pytanie o to, kiedy Wiosna połączy się z SLD.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/472227-czarzasty-nalezy-sie-spodziewac-polaczenia-sld-i-wiosny">Szybki koniec Wiosny. Czarzasty: Należy się spodziewać połączenia SLD i partii Roberta Biedronia; Lewica Razem idzie swoją drogą</a></p>
      <p>
        <a href="https://wpolityce.pl/polityka/473133-czarzasty-dopial-swego-coraz-blizej-konca-wiosny-biedronia">Czarzasty dopiął swego! Coraz bliżej końca Wiosny Biedronia. Sekretarz Generalny SLD: Rozpoczął się proces integracji lewicy</a>
      </p>
      <p>Szef klubu parlamentarnego Lewicy przyznał, że połączenie dwóch lewicowych formacji to tylko kwestia czasu.</p>
      <blockquote>Taki jest strategiczny cel. Działaczki i działacze Wiosny, ale też w SLD, podjęto podobne decyzje. Rozpoczęliśmy ten proces. To nie będzie proces tygodniowy, a potrwa kilka miesięcy. Trzeba pozmieniać statuty</blockquote>
      <p>— powiedział Gawkowski.</p>
      <figure>
        <iframe data-src="https://twitter.com/Gosc_RadiaZET/status/1197464408517156864" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Prowadząca rozmowę Beata Lubecka zwróciła uwagę, że „Wiosna to miała być nowa jakość, świeżość. A jednak w SLD są ludzie, którzy mają rodowód taki PRL-owski”.</p>
      <blockquote>Ale dzięki współpracy Wiosny i SLD, oczywiście z Razem, udało nam się wejść do parlamentu. Dużo dobrego zrobiliśmy. Cieszę się, że siedzę koło Włodka Czarzastego, bo możemy porozmawiać o przeszłości, ale i o przyszłości</blockquote>
      <p>— stwierdził poseł Wiosny.</p>
      <blockquote>Nie powiem co to będzie, ale będzie pani miło zaskoczona. Uważam, że w Polsce trzeba budować nową jakość polityczną</blockquote>
      <p>— odpowiedział na pytanie o to, czy będzie to zupełnie nowa partia.</p>
      <p>Zgodnie z wcześniejszymi zapowiedziami do wspólnego projektu nie przystąpi Partia Razem.</p>
      <blockquote>Partia Razem od początku nam mówiła, że chce z nami współpracować, że koalicja może trwać w ramach klubu. Że jest odpowiedzialność za wspólnego kandydata na prezydenta, że razem budujemy koalicję na 2023 rok, czyli długoterminowo, ale jako partnerzy. Dla mnie nie jest to nic dziwnego. Będą dwie partie, będzie wspólnota interesów dotycząca komitetu wyborczego, wspólnego kandydata na prezydenta. To było jasno powiedziane</blockquote>
      <p>— zaznaczył Gawkowski.</p>
      <blockquote>Początek roku. Myślę, że bardziej luty, ale wszystko zależy od sądów rejestrowych. To są procedury. Chcemy przejść to powoli, bo już w trakcie kampanii wyborczej okazało się, że niuans jednego słowa może kosztować nas to, że komitet nazywa się inaczej. Dziś na spokojnie, powoli, ale do celu. Naszym celem jest rok 2023. Do tego momentu będzie na pewno jedna partia</blockquote>
      <p>— odpowiedział z kolei na pytanie o to, kiedy można się spodziewać połączenia.</p>
      <p>CZYTAJ TAKŻE: <a href="https://wpolityce.pl/polityka/473812-chciala-drozszego-miesateraz-spurek-bierze-sie-za-polowania">Chciała wyższych cen mięsa, teraz Spurek domaga się debaty o zakazie polowania: To okrucieństwo wobec zwierząt</a></p>
      <p>kb/Radio Zet</p>
    </article>
  </body>
</html>