<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321754/Hoogland-Lamberink-en-Van-den-Berg-in-selectie-wereldbeker-baanwielrennen-Wild-krijgt-rust"/>
    <meta property="og:site_name" content="RTV Oost"/>
    <meta property="article:published_time" content="2019-11-21T12:32:05+00:00"/>
    <meta property="og:title" content="Hoogland, Lamberink en Van den Berg in selectie wereldbeker baanwielrennen, Wild krijgt rust"/>
    <meta property="og:description" content="Overijsselaars Jeffrey Hoogland, Kyra Lamberink en Roy van den Berg zijn opgenomen in de baanselectie voor de Wereldbeker baanwielrennen, die van 29 november tot 1 december plaatsvindt in Hong Kong. De Zwolse Kirsten Wild ontbreekt in de selectie, zij krijgt rust."/>
  </head>
  <body>
    <article>
      <h1>Hoogland, Lamberink en Van den Berg in selectie wereldbeker baanwielrennen, Wild krijgt rust</h1>
      <address>
        <time datetime="2019-11-21T12:32:05+00:00">21 Nov 2019, 12:32</time>
      </address>
      <slideshow>
        <figure>
          <img src="https://imgo.rgcdn.nl/a04a9925b1c84bd19ce247b4fd0d2f1c/opener/Roy-van-den-Berg-Harrie-Lavreysen-en-Jeffrey-Hoogland-v-l-n-r-Foto-Pro-Shots.jpg?v=JPU4kIQQEp_5DNdwWth7xA2"/>
        </figure>
        <figure>
          <img src="https://imgo.rgcdn.nl/a04a9925b1c84bd19ce247b4fd0d2f1c/opener/Roy-van-den-Berg-Harrie-Lavreysen-en-Jeffrey-Hoogland-v-l-n-r-Foto-Pro-Shots.jpg?v=JPU4kIQQEp_5DNdwWth7xA2"/>
        </figure>
        <figcaption>Roy van den Berg, Harrie Lavreysen en Jeffrey Hoogland (v.l.n.r.) (Foto: Pro Shots)</figcaption>
      </slideshow>
      <p>Overijsselaars Jeffrey Hoogland, Kyra Lamberink en Roy van den Berg zijn opgenomen in de baanselectie voor de Wereldbeker baanwielrennen, die van 29 november tot 1 december plaatsvindt in Hong Kong. De Zwolse Kirsten Wild ontbreekt in de selectie, zij krijgt rust.</p>
      <p>"We reizen met een kleine groep duurrenners af naar Hong Kong. De dames staan er qua punten dermate goed voor dat deelname in Hong Kong niet nodig is en na een lang weg- en baanseizoen hebben Amy Pieters en Kirsten Wild nu een rustperiode", licht bondscoach Adriaan Helmantel toe. </p>
      <p>
        <b>Sprintonderdelen</b>
      </p>
      <p>De Nijverdalse Jeffrey Hoogland en Roy van den Berg uit Kampen zullen samen met Harrie Lavreysen en Matthijs Büchli deelnemen aan de teamsprint voor mannen. Met diezelfde Lavreysen neemt Hoogland deel aan de reguliere sprint. De Bergentheimse Kyra Lamberink sprint mee bij de teamsprint voor de vrouwen.</p>
      <p>
        <b>Politieke situatie Hong Kong</b>
      </p>
      <p>"De ontwikkelingen in Hong Kong worden op de voet gevolgd, waarbij er nauw contact is met de reisorganisatie, de UCI en de Nederlandse overheid, mocht de onrust ter plekke escaleren", aldus de Wielerbond. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Hoogland%2c+Lamberink+en+Van+den+Berg+in+selectie+wereldbeker+baanwielrennen%2c+Wild+krijgt+rust">06 - 57 03 33 33</a>.</aside>
    </article>
  </body>
</html>