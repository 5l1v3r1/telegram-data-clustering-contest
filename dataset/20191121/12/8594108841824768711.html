<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/tp-link-onemesh-vytvori-jednu-wi-fi-siet-pre-celu-domacnost/264955"/>
    <meta property="og:site_name" content="touchIT"/>
    <meta property="article:published_time" content="2019-11-21T12:35:32+00:00"/>
    <meta property="og:title" content="TP-Link OneMesh vytvorí jednu Wi-Fi sieť pre celú domácnosť"/>
    <meta property="og:description" content="Mesh technológia, ktorá zjednotí Wi-Fi v celej domácnosti alebo malej kancelárii Spoločnosť TP-Link, ktorá je číslo jedna na trhu sieťových produktov, uviedla riešenie Mesh pre vybrané existujúce aj"/>
  </head>
  <body>
    <article>
      <h1>TP-Link OneMesh vytvorí jednu Wi-Fi sieť pre celú domácnosť</h1>
      <address><time datetime="2019-11-21T12:35:32+00:00">21 Nov 2019, 12:35</time> by <a rel="author">redakcia touchIT</a></address>
      <p>
        <b>Mesh technológia, ktorá zjednotí Wi-Fi v celej domácnosti alebo malej kancelárii</b>
      </p>
      <p>Spoločnosť TP-Link, ktorá je číslo jedna na trhu sieťových produktov, uviedla riešenie Mesh pre vybrané existujúce aj budúce sieťové produkty. Táto novinka sa nazýva OneMesh a používateľom ponúka ľahkú cestu k stabilnému bezdrôtovému pripojeniu predovšetkým pre domácnosti a malé firemné siete.</p>
      <figure>
        <img src="https://touchit.sk/wp-content/uploads/2019/11/TPLink_OneMesh_1_nowat.jpg"/>
      </figure>
      <h3>Výhody mesh Wi-Fi sú zásadné</h3>
      <p>Wi-Fi siete na báze mesh technológií sa začínajú presadzovať aj do slovenských domácností, a to aj vďaka produktom Deco, ktoré s touto technológiou prišli medzi prvými. Výhody sú totiž nesporné a počítajú sa k nim ako plynulosť komunikácie bez prerušenia, tak aj takmer neobmedzené pokrytie. Hlavnou výhodou je, že vďaka Mesh technológii sa vytvorí jednotná konzistentná Wi-Fi sieť s jedným menom pokrývajúca celý priestor, a to bez ohľadu na to, koľko jednotiek ju tvorí.</p>
      <p>To používateľom šetrí čas, ale hlavne zvyšuje pohodlie, pretože v rámci jednej domácnosti (alebo napríklad kancelárskych priestorov) sa už nemusí pripojovať k jednotlivým sieťam vysielaným rozdielnymi Wi-Fi zriadeniami, ale sú pripojení iba k jednej sieti. Používatelia sa môžu slobodne pohybovať po priestore, bez toho aby poznali, že je zariadenie pripojené k inému Wi-Fi prvku siete ako pred dvoma minútami. Mesh technológia totiž vždy vyberie tú najlepšiu jednotku a pásmo pre pripojenie zariadenia odhliadnuc od toho, kde sa zrovna nachádzate. Navyše pre pripojenie k Mesh sieti nepotrebujete nový notebook, mobil ani tablet, pretože predávanie komunikácie prebieha automaticky a zaisťujú si ho jednotky samotné.</p>
      <h3>OneMesh? OneMesh!</h3>
      <p>Doteraz boli jednotky s mesh technológiou závislé na konkrétnom type jednotiek a komunikovali iba medzi sebou. V prípade TP-Linku boli jednotky Deco kompatibilné aj navzájom a bolo možné ich kombinovať s novými modelmi Deco. Táto nová technológia je a bude dostupná vo Wi-Fi routeroch, extenderoch, DSL routeroch, powerline adaptéroch či LTE routeroch. V tejto chvíli technológiou OneMesh disponuje router Archer C7 (verzia firmvéru V5.0 a vyššia) a extender RE300. Ďalšie produkty sú už na ceste.</p>
      <h3>Jednoduchá inštalácia aj správa cez mobil</h3>
      <p>Inštalácia OneMesh systému je veľmi jednoduchá. Bezdrôtovú sieť rozšírite tak, že najprv stlačíte tlačidlo WPS na routeri a potom zhodné tlačidlo na extenderi (platí pre model RE300, ale u iných zariadení je postup obdobný). Potom extender umiestnite tak, aby bol stále v dosahu signálu z routeru. K tomu vám pomôže inteligentná kontrolka signálu. Ak váš existujúci router od TP-Linku nepodporuje technológiu WPS, je možné spárovanie oboch sieťových zariadení vykonať jednoducho a rýchlo pomocou mobilnej aplikácie Tether v češtine alebo pomocou webového rozhrania. Tu je možné upraviť a prispôsobiť bezdrôtové pripojenie vrátane názvu siete, hesla a ďalších parametrov. Pridanie sieťového prvku je možné prakticky na počkanie, a tým zároveň dôjde aj k posilneniu a rozšíreniu pokrytia priestoru jednotným Wi-Fi signálom.</p>
      <p><b> </b>Viac informácií o produktoch: <a href="https://www.tp-link.com/cz/onemesh/">https://www.tp-link.com/cz/onemesh/</a></p>
      <related>
        <h4>Súvisiace články</h4>
        <a href="https://touchit.sk/spustenie-seriovej-vyroby-modelu-skoda-citigoe-iv-s-bateriovym-elektrickym-pohonom/265027"/>
        <a href="https://touchit.sk/verejnost-povazuje-allianz-sp-za-najlepsie-komunikujucu-poistovnu/265022"/>
        <a href="https://touchit.sk/spolupraca-na-zvuku-buducnosti-hans-zimmer-sa-stal-oficialnym-skladatelom-a-kuratorom-bmw-iconicsounds-electric/265017"/>
      </related>
    </article>
  </body>
</html>