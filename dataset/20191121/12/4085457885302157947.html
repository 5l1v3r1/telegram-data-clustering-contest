<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/21/xiaomi-predstavuje-strategii-miui-pro-dalsi-roky/"/>
    <meta property="og:site_name" content="GizChina.cz"/>
    <meta property="article:published_time" content="2019-11-21T12:00:29+00:00"/>
    <meta property="og:title" content="Xiaomi představuje strategii MIUI pro další roky"/>
    <meta property="og:description" content="Jak by to s MIUI mohlo vypadat v následujících dvou až třech letech vysvětlil na vývojářské konferenci ředitel sekce Xiaomi Internet, pan Qiao Zhongliang."/>
  </head>
  <body>
    <article>
      <h1>Xiaomi představuje strategii MIUI pro další roky</h1>
      <address><time datetime="2019-11-21T12:00:29+00:00">21 Nov 2019, 12:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Asi nikomu není třeba představovat nadstavbu MIUI. Běží na ní všechny telefony společnosti Xiaomi a samotná nadstavba je <a href="https://gizchina.cz/2019/09/25/miui-11-predstavena-byl-oznamen-take-plan-aktualizaci/">každým rokem</a> aktualizována. Ale pravidelné aktualizace nejsou vše. Xiaomi nadstavbu neustále vylepšuje a dotahuje její strategické rozšiřování. To jak by to s MIUI mohlo vypadat v následujících dvou až třech letech vysvětlil na <a href="https://www.ithome.com/0/458/114.htm">vývojářské konferenci</a> generální ředitel sekce Xiaomi Internet, pan Qiao Zhongliang.</p>
      <p>Qiao Zhongliang především zdůraznil, že se společnost chce zaměřit na propojení chytrých telefonů a zařízení internetu věcí (IoT). To by mělo umožnit nabídnout uživatelům lepší zážitek z používání, zaměřený zejména na jednoduchost, bezpečnost a soukromí uživatelů. Společnost se v tomto směru chce také soustředit na „inteligenci“ nadstavby s vyšším využití umělé inteligence AI. Zhongliang oznámil, že společnost uvolní řadu nových systémových funkcí, které vývojářům umožní vytvořit internetovou aplikaci nové generace.</p>
      <slideshow>
        <figure>
          <img src="https://gizchina.cz/wp-content/uploads/2019/11/MIUI-strategy-a.jpg"/>
        </figure>
        <figure>
          <img src="https://gizchina.cz/wp-content/uploads/2019/11/MIUI-strategy-b.jpg"/>
        </figure>
        <figure>
          <img src="https://gizchina.cz/wp-content/uploads/2019/11/MIUI-strategy-c.jpg"/>
        </figure>
      </slideshow>
      <p>Společnost zavedla do nadstavby MIUI několik podkategorií. Mezi ně patří například Mi Work pro inteligentní kancelářské práce, Mi Healt pro zdraví a fitness, Mi Go pro chytré cestování, Mi Home pro zařízení chytré domácnosti a Mi Game pro hry. Pracují i na několika dalších AI funkcích, a to AI Kit, AI Service a AI Foundation. Dále vylepšují i zabezpečení soukromí, konektivitu, UI, aplikační framework, systémové služby a další. Zkrátka a jednoduše se v následujících letech dočkáme mnoha změn a vylepšení, které se budou točit hlavně kolem AI a internetu věcí. To vše se bude odvíjet i od výraznějšího komerčního využívání 5G sítí.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/21/100w-rychlo-nabijeni-xiaomi-dorazi-pristi-rok/"/>
        <a href="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
        <a href="https://gizchina.cz/2019/11/20/vylepseny-holici-strojek-xiaomi-enchen-blackstone-3-v-akci-2/"/>
      </related>
    </article>
  </body>
</html>