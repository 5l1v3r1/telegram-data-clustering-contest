<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/primaria-oradea-isi-suspenda-vineri-programul-de-lucru-cu-publicul-pentru-pregatirea-alegerilor-152941.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-21T12:12:00+00:00"/>
    <meta property="og:title" content="Primăria Oradea îşi suspendă vineri programul de lucru cu publicul pentru pregătirea alegerilor"/>
    <meta property="og:description" content="Primăria Oradea îşi suspendă vineri programul de lucru cu publicul pentru pregătirea alegerilor de duminică. Centrul de informaţii cu publicul de la parterul instituţiei va fi folosit pentru preluarea şi depozitarea buletinelor de vot."/>
  </head>
  <body>
    <article>
      <h1>Primăria Oradea îşi suspendă vineri programul de lucru cu publicul pentru pregătirea alegerilor</h1>
      <address><time datetime="2019-11-21T12:12:00+00:00">21 Nov 2019, 12:12</time> by <a rel="author" href="https://www.ebihoreanul.ro/contact/Dan%20Simai#redactia_form" target="_blank">Dan Simai</a></address>
      <figure>
        <img src="https://cdn.ebihoreanul.ro/static/gallery_big/ghiseu_inchis_2019_11_21.JPG"/>
      </figure>
      <p>Atenţie, orădeni, Centrul de informaţii cu publicul din Primărie îşi suspendă activitatea toată ziua de vineri.</p>
      <p>"Având în vedere că în data de 22 noiembrie 2019, în piramida de la parterul instituţiei se vor prelua buletinele de vot pentru alegerea Preşedintelui României, activitatea de relaţii cu publicul din Piramidă se va suspenda pe parcursul întregii zile, în vederea bunei desfăşurări a acestei operaţiuni", se menţionează într-un comunicat al municipalităţii.</p>
      <p>Centrul de relaţii cu publicul va fi deschis în cursul zilei de joi până la ora 18, după care îşi va relua activitatea cu program normal luni dimineaţă, la ora 7.30.</p>
    </article>
  </body>
</html>