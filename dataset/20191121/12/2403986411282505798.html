<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/goli_shhikolotki_vzimku_pereoholodzhennya_nig_naslidki_n1237174"/>
    <meta property="og:site_name" content="24 Канал"/>
    <meta property="article:published_time" content="2019-11-21T12:41:00+00:00"/>
    <meta property="og:title" content="Голі щиколотки взимку: чи варто робити підкати своєму здоров'ю"/>
    <meta property="og:description" content="Попри холодну пору року, безліч хлопців та дівчат продовжують носити вкорочені штани та короткі шкарпетки."/>
  </head>
  <body>
    <article>
      <h1>Голі щиколотки взимку: чи варто робити підкати своєму здоров'ю</h1>
      <address><time datetime="2019-11-21T12:41:00+00:00">21 Nov 2019, 12:41</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Попри холодну пору року, безліч хлопців та дівчат продовжують носити вкорочені штани та короткі шкарпетки.</b>
      </p>
      <p>До чого можуть призвести оголені щиколотки розповів сімейний лікар <a href="https://www.instagram.com/mtsiurak/">Михайло Цюрак</a>.</p>
      <blockquote>Актуально: <a href="https://24tv.ua/health/shho_take_katogennaya_diyeta_produkti_printsip_katogennogo_ratsionu_n1236615">Кетогенна дієта – тип харчування, що допоможе побороти грип</a></blockquote>
      <h3>Голі щиколотки взимку: які можуть бути наслідки</h3>
      <ul>
        <li>Оголення щиколоток в холодний сезон може призвести до запалення гомілковостопного суглоба. Це спричиняє біль, ускладнення моторики кінцівок, а при відсутності лікування – <b>дегенеративні зміни в суглобах</b> (артроз).<br/> </li>
        <li>В зимовий період підкати та короткі шкарпетки можуть стати причиною <b>обмороження шкіри.</b></li>
      </ul>
      <figure>
        <img src="https://24tv.ua/resources/photos/news/620_DIR/201911/1237174_10176666.jpg?201911111758"/>
        <figcaption>Чому не можна робити "підкати" взимку</figcaption>
      </figure>
      <ul>
        <li>Тривалий вплив холодного повітря стає причиною спазму судин в нижніх кінцівках. Внаслідок цього виникає порушення кровопостачання, що може спричиняти <b>хронічний біль</b>.<br/> </li>
        <li>В холодну погоду голі щиколотки можуть стати причиною загального переохолодження організму, що значно <b>підвищує чутливість організму до вірусних інфекцій</b>.</li>
      </ul>
      <p>Якщо не хочете відставати від стиляг на районі та прощатись з підкатами – зробіть собі ласку і придбайте хоча б високі теплі шкарпетки з яскравим принтом.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>