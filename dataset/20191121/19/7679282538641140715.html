<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-china-tough-reaction-over-us-bill-for-support-hong-kong-2862078.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T19:18:53+00:00"/>
    <meta property="og:title" content="अमेरिका के हांगकांग विधेयक पर भड़का चीन, डोनाल्ड ट्रंप से की वापस लेने की मांग"/>
    <meta property="og:description" content="चीन ने अमेरिकी संसद में हांगकांग के मानवाधिकार के समर्थन वाले एक विधेयक को पारित किये जाने पर कड़ा विरोध जताते हुये राष्ट्रपति डोनाल्ड ट्रम्प से इसे वापस लेने की मांग की है। इस विधेयक को लेकर चीन ने..."/>
  </head>
  <body>
    <article>
      <h1>अमेरिका के हांगकांग विधेयक पर भड़का चीन, डोनाल्ड ट्रंप से की वापस लेने की मांग</h1>
      <address><time datetime="2019-11-21T19:18:53+00:00">21 Nov 2019, 19:18</time> by <a rel="author">एपी,बीजिंग</a></address>
      <p>चीन ने अमेरिकी संसद में हांगकांग के मानवाधिकार के समर्थन वाले एक विधेयक को पारित किये जाने पर कड़ा विरोध जताते हुये राष्ट्रपति डोनाल्ड ट्रम्प से इसे वापस लेने की मांग की है। इस विधेयक को लेकर चीन ने बुधवार को गुस्सा जाहिर करते हुए कहा कि अगर यह विधेयक कानून बना तो अमेरिका को जवाबी कदम का सामना करना पड़ सकता है।</p>
      <p>विदेश मंत्रालय के प्रवक्ता गेंग शुआंग ने कहा कि गुरुवार (21 नवंबर) को हांगकांग मानवाधिकार और लोकतंत्र अधिनियम चीन और अर्ध-स्वायत्त चीनी भूभाग में अमेरिकी हितों को नुकसान पहुंचायेगा। अमेरिकी सांसदों ने हांगकांग में लोकतंत्र और मानवाधिकार के समर्थन में एक विधेयक को मंजूरी दे दी है। चीन ने इस विधेयक पर कड़ी आपत्ति की है।</p>
      <p>अमेरिकी संसद के प्रतिनिधि सभा ने हांगकांग मानवाधिकार और लोकतंत्र अधिनियम पारित कर दिया। इस विधेयक के तहत अमेरिका के राष्ट्रपति को हांगकांग को मिलने वाले तरजीही व्यापार दर्जे की हर साल समीक्षा करनी होगी।</p>
      <p>इसके अलावा इस विधेयक में यह भी कहा गया है कि अगर हांगकांग में स्वतंत्रता को कुचला जाता है तो उसे अमेरिका की तरफ से जो प्रतिष्ठित दर्जा हासिल है, उसे भी खत्म किया जा सकता है। इस विधेयक को अब राष्ट्रपति ट्रंप के पास भेजा गया है। </p>
    </article>
  </body>
</html>