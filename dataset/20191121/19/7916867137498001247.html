<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134857-bandymas-atsitiesti-zalgiris-crvena-zvezda-tiesiogiai.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T19:00:00+00:00"/>
    <meta property="og:title" content="Bandymas atsitiesti: „Žalgiris“ – „Crvena Zvezda“ (tiesiogiai)"/>
    <meta property="og:description" content="Trijų pralaimėjimų seriją Eurolygoje turintis Kauno „Žalgiris“ (3-6) sieks atsitiesti ir antrose dvigubos savaitės rungtynėse šį vakarą namuose priims Belgrado „Crvena Zvezda“ (2-7) ekipą. Rungtynes, kurių pradžia 20 val., Jums tiesiogiai stebėti padės tinklalapis „BasketNews.lt“. Žalgiriečiai prieš dvi dienas po atkaklios kovos 85:86 turėjo pripažinti Atėnų „Panathinaikos“ pranašumą, o praėjusią savaitę krito ..."/>
  </head>
  <body>
    <article>
      <h1>Bandymas atsitiesti: „Žalgiris“ – „Crvena Zvezda“ (tiesiogiai)</h1>
      <address>
        <time datetime="2019-11-21T19:00:00+00:00">21 Nov 2019, 19:00</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-207179-any1000x1000.jpg">
          <img src="https://www.basketnews.lt/paveikslelis-207179-any630x500.jpg"/>
        </a>
      </figure>
      <p>Nuotr. BNS</p>
      <p>Trijų pralaimėjimų seriją Eurolygoje turintis Kauno „Žalgiris“ (3-6) sieks atsitiesti ir antrose dvigubos savaitės rungtynėse šį vakarą namuose priims Belgrado „Crvena Zvezda“ (2-7) ekipą.</p>
      <ul>
        <li>Rungtynes, kurių pradžia 20 val., Jums tiesiogiai stebėti padės tinklalapis „<a href="https://www.basketnews.lt/">BasketNews.lt</a>“.</li>
      </ul>
      <p>Žalgiriečiai prieš dvi dienas po atkaklios kovos 85:86 turėjo pripažinti Atėnų „Panathinaikos“ pranašumą, o praėjusią savaitę krito Pirėjuje, kur 74:83 nusileido „Olympiakos“ ekipai.</p>
      <p>Nors Marius Grigonis nėra optimaliausios fizinės formos, tačiau Šarūnas Jasikevičius teigė, kad gynėjas veikiausiai bus pasiruošęs.</p>
      <p>„Nėra geriau su jo koja. Grigonis bandys žaisti, bet tik su „įdūrimu“, o kitą savaitė priiminėsime sprendimus“, – pasakojo 43-ejų strategas.</p>
      <p>„Crvena Zvezda“ šiuo metu taip pat yra patyrusi tris nesėkmes iš eilės. Antradienio vakarą Serbijos ekipa 80:93 nusileido Berlyno ALBA, o praėjusią savaitę namuose 72:74 suklupo prieš Vilerbano ASVEL.</p>
    </article>
  </body>
</html>