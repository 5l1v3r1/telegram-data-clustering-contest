<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10272037/chociaz-jest-dorosly-wyglada-jak-szczeniak-ten-pies-cierpi-na-rzadka-przypadlosc.html"/>
    <meta property="og:site_name" content="Wprost"/>
    <meta property="article:published_time" content="2019-11-21T19:18:00+00:00"/>
    <meta property="og:title" content="Chociaż jest dorosły, wygląda jak szczeniak. Ten pies cierpi na rzadką przypadłość"/>
    <meta property="og:description" content="U owczarka niemieckiego zdiagnozowano karłowatość przysadki. W związku z tym pies „nie starzeje się” tak jak inni przedstawiciele jego rasy."/>
  </head>
  <body>
    <article>
      <h1>Chociaż jest dorosły, wygląda jak szczeniak. Ten pies cierpi na rzadką przypadłość</h1>
      <address>
        <time datetime="2019-11-21T19:18:00+00:00">21 Nov 2019, 19:18</time>
      </address>
      <p>
        <b>U owczarka niemieckiego zdiagnozowano karłowatość przysadki. W związku z tym pies „nie starzeje się” tak jak inni przedstawiciele jego rasy.</b>
      </p>
      <p>Ranger to owczarek niemiecki. Patrząc na jego zdjęcia, z pewnością trudno byłoby odgadnąć, że <a href="https://www.wprost.pl/nauka/10270956/jak-obliczyc-wiek-psa-mnozenie-przez-siedem-to-mit.html">ma już dwa lata</a>. Wciąż wygląda jak szczeniak. Jak informuje Mirror, pies cierpi na rzadką przypadłość. Po zarażeniu pasożytem weterynarze zdiagnozowali u Rangera karłowatość przysadki. – Ranger pozostawał bardzo mały, weterynarz podejrzewał, że może mieć karłowatość przysadki, mutację genetyczną. Wciąż w to wątpiliśmy, ponieważ choroba ta występuje niezwykle rzadko – powiedziała właścicielka psa Shelby.</p>
      <p>Pies wygląda naprawdę uroczo, ale rzeczywistość nie przedstawia się jedynie w kolorowych barwach. Zwierzę w związku z przypadłością, na którą cierpi, w przeszłości musiało się zmagać z kilkoma problemami zdrowotnymi, w tym m.in. łuszczącą się skórą. Właściciele czworonoga założyli mu konto na <a href="https://www.wprost.pl/tematy/10127397/instagram.html">Instagramie</a>. Rangera obserwuje już ponad 68 tysięcy użytkowników mediów społecznościowych. – Jak na razie nic mu nie dolega i jest szczęśliwy. Uwielbia skakać i bawić się piłką oraz piszczącymi zabawkami z dwiema siostrami Hazel i Jessie – dodała Shelby.</p>
      <related>
        <h4>Czytaj także:</h4>
        <a href="https://www.wprost.pl/swiat/10270398/ten-pies-wyglada-jak-mop-film-na-ktorym-plywa-zrobil-furore-w-sieci.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15873/chociaz-jest-dorosly-wyglada-jak-szczeniak-ten-pies-cierpi-na-rzadka-przypadlosc.html"/>
      </related>
      <footer>Źródło: Mirror</footer>
    </article>
  </body>
</html>