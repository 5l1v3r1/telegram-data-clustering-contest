<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1417189/napoli-5etis-apokleismos-se-opado-tis"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T19:16:00+00:00"/>
    <meta property="og:title" content="Νάπολι: 5ετής αποκλεισμός σε οπαδό της"/>
    <meta property="og:description" content="Η χρήση του βίντεο είχε ως αποτέλεσμα οι Παρτενοπέι να αναγνωρίσουν οπαδό τους που επιτέθηκε σε steward και να τον αποκλείσουν από το γήπεδο για την επόμενη 5ετία."/>
  </head>
  <body>
    <article>
      <h1>Νάπολι: 5ετής αποκλεισμός σε οπαδό της</h1>
      <h2>Η χρήση του βίντεο είχε ως αποτέλεσμα οι Παρτενοπέι να αναγνωρίσουν οπαδό τους που επιτέθηκε σε steward και να τον αποκλείσουν από το γήπεδο για την επόμενη 5ετία.</h2>
      <address><time datetime="2019-11-21T19:16:00+00:00">21 Nov 2019, 19:16</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Αρκετές καμπάνες έχουν πέσει σε οπαδούς από την αρχή της σεζόν στην Ιταλία, με αποκορύφωμα αυτές στους αρχηγούς των ultras της Γιουβέντους που έχουν σοβαρά μπλεξίματα με τη δικαιοσύνη, αλλά το ευχάριστο είναι ότι αυτές οι τιμωρίες είναι πλέον αποφάσεις των ίδιων των ομάδων. </p>
      <p>Μετά τη Ρόμα που απέκλεισε από το γήπεδο της οπαδό που επιτέθηκε ρατσιστικά στον Ζουάν Ζέσους στα social media, τη Σαμπντόρια που απέκλεισε οπαδό της επειδή ειρωνευόταν την τραγωδία της Superga στο ματς με την Τορίνο και τη Σασουόλο που απέκλεισε τον... ιπτάμενο που προσγειώθηκε με αερόστατο στο ματς με την Ιντερ, ήταν η σειρά της Νάπολι. </p>
      <p>Οπαδός της είχε επιτεθεί σε steward κατά τη διάρκεια αγώνα στο San Paolo και οι κάμερες που καταγράφουν τα πάντα στις εξέδρες οδήγησαν στην αναγνώριση του, με αποτέλεσμα να ανακοινωθεί ο αποκλεισμός του από την έδρα της Νάπολι για τα επόμενα πέντε χρόνια.</p>
    </article>
  </body>
</html>