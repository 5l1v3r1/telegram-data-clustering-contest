<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/sport/volei/776287/mounioth-ikanopiimenos-apo-tin-apodosi-chriazomaste-chrono-gia-na-desoume/"/>
    <meta property="og:site_name" content="to10.gr"/>
    <meta property="article:published_time" content="2019-11-21T19:31:16+00:00"/>
    <meta property="og:title" content="Μουνιόθ: «Ικανοποιημένος από την απόδοση, χρειαζόμαστε χρόνο για να δέσουμε»"/>
    <meta property="og:description" content="Ο προπονητής του Ολυμπιακού μίλησε για τη νίκη επί του ΠΑΟΚ και τόνισε ότι η ομάδα του γίνει ακόμα καλύτερη μόλις δέσουν οι παλιοί με τους νέους παίκτες."/>
  </head>
  <body>
    <article>
      <h1>Μουνιόθ: «Ικανοποιημένος από την απόδοση, χρειαζόμαστε χρόνο για να δέσουμε»</h1>
      <h2>Ο προπονητής του Ολυμπιακού μίλησε για τη νίκη επί του ΠΑΟΚ και τόνισε ότι η ομάδα του γίνει ακόμα καλύτερη μόλις δέσουν οι παλιοί με τους νέους παίκτες.</h2>
      <address><time datetime="2019-11-21T19:31:16+00:00">21 Nov 2019, 19:31</time> by <a rel="author">to10.gr</a></address>
      <p>Ο Ολυμπιακός κέρδισε με 3-0 σετ τον ΠΑΟΚ στο κλειστό του Ρέντη, στον πρώτο ημιτελικά του League Cup και έκανε καθοριστικό βήμα για την πρόκρισή του στους τελικούς.</p>
      <p>Μια εμφάνιση, που ικανοποίησε απόλυτα τον Φερνάντο Μουνιόθ Μπενίτεθ, ο οποίος μετά το τέλος του αγώνα τόνισε ότι η ομάδα του θα είναι ακόμα καλύτερη μόλις δέσουν οι παλιοί με τους νέους παίκτες.</p>
      <p>
        <a href="https://www.to10.gr/podosfero/superleague/776076/gavalas-epistoli-tis-fifa-dikeoni-tis-thesis-tou-olybiakou-gia-tin-epo/">
          <i>Γαβαλάς: «Η επιστολή της FIFA δικαιώνει τις θέσεις του Ολυμπιακού για την ΕΠΟ»</i>
        </a>
      </p>
      <p>Συγκεκριμένα, ανέφερε: «Είμαι ικανοποιημένος από την απόδοση των παικτών μου σήμερα αλλά και από το αποτέλεσμα. Όπως έχω ξαναπεί, έχουμε αλλάξει πολλούς παίκτες και χρειαζόμαστε ακόμα χρόνο για να φτάσουμε στο επιθυμητό αποτέλεσμα και να δέσουμε ακόμα περισσότερο σαν ομάδα. Στα δυο πρώτα σετ ήμασταν καλύτεροι αλλά στη συνέχεια δώσαμε το δικαίωμα στον ΠΑΟΚ να ξαναμπεί στο παιχνίδι και αυτό πρέπει να το διορθώσουμε στο μέλλον».</p>
      <p>Ο Γκαζμέντ Χουσάι από την πλευρά του δήλωσε: «Ήμασταν προετοιμασμένοι για τον αγώνα αυτό κόντρα στον ΠΑΟΚ, ξέραμε ότι δεν είναι σαν όλα τα παιχνίδια και σε κάποια σημεία κάναμε τη δουλειά μας πολύ καλά. Είμαστε νέα ομάδα και χρειαζόμαστε ακόμα χρόνο για να δέσουμε περισσότερο και να φτάσουμε στα επίπεδα που μπορούμε. Είχαμε πολύ καλά διαστήματα μέσα στο παιχνίδι, αλλά και κάποια που πρέπει να δουλέψουμε και να διορθώσουμε. Παίζαμε στην έδρα μας, κάναμε τη δουλειά μας και πήραμε τη νίκη. Θέλω να συγχαρώ και τον ΠΑΟΚ, για το παιχνίδι που έκανε. Η πρόκριση δεν έχει τελειώσει ακόμα, πρέπει να μείνουμε συγκεντρωμένοι και να περάσουμε στον τελικό».</p>
      <p>
        <b>
          <a href="https://www.to10.gr/sport/volei/776287/mounioth-ikanopiimenos-apo-tin-apodosi-chriazomaste-chrono-gia-na-desoume/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>