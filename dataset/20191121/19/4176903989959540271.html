<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/nvo-i-gradonacelnici-protiv-formiranja-zatvorenih-migrantskih-centara/"/>
    <meta property="og:site_name" content="Krstarica"/>
    <meta property="article:published_time" content="2019-11-21T19:10:04+00:00"/>
    <meta property="og:title" content="NVO i gradonačelnici protiv formiranja zatvorenih migrantskih centara"/>
    <meta property="og:description" content="Plan grčke vlade da se kampovi na ostrvima na Egejskom moru zamene zatvorenim centrima za migrante izazvao je danas negativne reakcije nekoliko"/>
  </head>
  <body>
    <article>
      <h1>NVO i gradonačelnici protiv formiranja zatvorenih migrantskih centara</h1>
      <address><time datetime="2019-11-21T19:10:04+00:00">21 Nov 2019, 19:10</time> by <a rel="author" href="https://www.krstarica.com/author/beta/" target="_blank">Beta</a></address>
      <p>Plan grčke vlade da se kampovi na ostrvima na Egejskom moru zamene zatvorenim centrima za migrante izazvao je danas negativne reakcije nekoliko gradonačelnika i nevladinih organizacija, koje smatraju da se na taj način „krši medjunarodno pravo za tražioce azila“. </p>
      <p>„Taj projekat je u suprotnosti sa grčkim, evropskim i medjunarodnim pravom“, saopštio je Savet za izbeglice, NVO koja zavisi od Visokog komesarijata UN za izbeglice (UNHCR). </p>
      <p>Nekoliko gradonačelnika protivi se tom planu. </p>
      <p>Grčka konzervativna vlada u sredu je saopštila da uvodi nov sistem upravljanja migracijama, uz premeštanje 20.000 tražilaca azila sa ostrva na kopno, kao i ukidanje postojećih otvorenih kampova na ostrvama i uredjenje objekata za smeštaj koji će biti pritvorskog tipa. </p>
      <p>Planirane promene najveće su od 2016. godine kada je postignut sporazum izmedju Turske i Evropske unije o ograničavanju dolaska migranata sa istoka u Evropu. </p>
      <p>Atina je u okviru izmena najavila zatvaranje tri najveća migrantska kampa, na egejskim ostrvima Lezbos, Samos i Hios, i njihovu zamenu zatvorenim objektima, pritvorskog tipa.</p>
      <p>(Beta)</p>
    </article>
  </body>
</html>