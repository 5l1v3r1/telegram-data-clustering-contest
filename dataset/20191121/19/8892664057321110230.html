<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/bardosi-sanyiek-eldontottek-megis-johet-a-harmadik-baba/6y53d3t"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T19:04:00+00:00"/>
    <meta property="og:title" content="Bárdosi Sanyiék eldöntötték: mégis jöhet a harmadik baba!"/>
    <meta property="og:description" content="Jöhet a harmadik baba Bárdosi Sándoréknál (42)."/>
  </head>
  <body>
    <article>
      <h1>Bárdosi Sanyiék eldöntötték: mégis jöhet a harmadik baba!</h1>
      <address><time datetime="2019-11-21T19:04:00+00:00">21 Nov 2019, 19:04</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Jöhet a harmadik baba Bárdosi Sándoréknál (42).</b>
        </i>
      </p>
      <p>Az olimpiai ezüstérmes birkózó és felesége, Ildikó két csodás kisgyereket nevel, ám Maja (2) és Sankó (5) mellé szeretnének még egy kistestvért – persze, nem azonnal.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>– Sanyi azt mondta, ha a kicsihez már nem kell fölkelni, jöhet a harmadik baba – árulta el nevetve Ildikó a csalad.hu-nak adott interjújában, ahol a jövő héttel indul a saját blogja.</p>
      <p>
        <b>– Mostanában többször beszéltünk arról, olyan jó, hogy a gyerekek egyre nagyobbak, már van időnk kettesben ebédelni például.</b>
      </p>
      <p>A sportoló és kedvese korábban sokat küzdöttek, ugyanis az orvosok azt mondták Ildikónak, hogy nem lehet saját gyermeke.</p>
      <p>– Inzulinrezisztenciára utaló tüneteim voltak, ez a cukorbetegség előszobája. Huszonkét évesen kezdtem el ezzel orvoshoz járni. <b>Az egyik meg akart műteni, a másik gyógyszereket adott, a harmadik azt mondta, felejtsem el, hogy nekem valaha gyerekem lesz. Végül elmentem egy sokadik nőorvoshoz</b>, aki azt mondta, ne higgyem el, hogy beteg vagyok, csodák pedig léteznek. Egy természetközelibb utat ajánlott, ami tőlem nem állt távol. Fél évvel később pedig már várandós voltam Sankóval – emlékezett vissza Ildikó.</p>
    </article>
  </body>
</html>