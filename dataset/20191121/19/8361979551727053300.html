<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-irani-rozblokuvannya-internetu-50055001.html"/>
    <meta property="og:site_name" content="НВ"/>
    <meta property="article:published_time" content="2019-11-21T19:43:00+00:00"/>
    <meta property="og:title" content="П’ять днів без зв’язку із зовнішнім світом: в Ірані частково відновили доступ в інтернет"/>
    <meta property="og:description" content="Через тиждень після початку масових протестів, що спалахнули через підвищення цін на бензин, влада Ірану частково відновила доступ в інтернет."/>
  </head>
  <body>
    <article>
      <h1>П’ять днів без зв’язку із зовнішнім світом: в Ірані частково відновили доступ в інтернет</h1>
      <h2>Через тиждень після початку масових протестів, що спалахнули через підвищення цін на бензин, влада Ірану частково відновила доступ в інтернет.</h2>
      <address>
        <time datetime="2019-11-21T19:43:00+00:00">21 Nov 2019, 19:43</time>
      </address>
      <p>Про це повідомляє <a href="https://www.reuters.com/article/us-iran-gasoline-protests-internet/iran-begins-reconnecting-internet-after-shutdown-over-protests-idUSKBN1XV19R">Reuters.</a></p>
      <p>Корпус вартових Ісламської революції заявив, що по всьому Ірану відновився спокій після розпочатих 15 листопада масових заворушень, під час яких, за даними Amnesty International, вбили понад 100 демонстрантів.</p>
      <p>«Доступ до Інтернету поступово відновлюється в країні», - повідомили джерела іранського агентства Fars.</p>
      <p>За даними агентства, Вища рада національної безпеки Ірану розблокувала доступ в інтернет в «деяких районах» - в Хормозгані, Керманшасі, Араці, Мешхеді, Кумі, Тебрізі, Хамадані, Бушері, а також частково в Тегерані.</p>
      <p>За даними неурядової організації NetBlocks, яка стежить за доступом в інтернет по всьому світу, відновлення інтернет-з'єднання в Ірані охопило тільки 10% території країни.</p>
      <p>Місцеві інформаційні агентства і жителі повідомляють, що після п'ятиденного шатдауну був частково відновлений стаціонарний інтернет, а не мобільний.</p>
      <p>Протести в Ірані почалися 15 листопада після того, як уряд оголосив про підвищення цін на бензин і нормування продажів.</p>
      <p>Водії на знак протесту зупиняли автомобілі на головних дорогах Тегерана, блокуючи рух транспорту.</p>
      <p>Силовики використовували вогнепальну зброю, водомети і сльозогінний газ для розгону демонстрантів, а також били їх кийками.</p>
      <p>З 17 листопада в Ірані почали <a href="https://nv.ua/ukr/world/countries/protesti-v-irani-vlada-iranu-blokuye-internet-cherez-protesti-novini-svitu-50054006.html">блокувати доступ в інтернет.</a></p>
      <p>За повідомленнями, <a href="https://nv.ua/ukr/world/countries/v-irani-na-protestah-zaareshtuvali-tisyachu-lyudey-zmi-50054024.html">щонайменше 1000 осіб були заарештовані</a> і понад <a href="https://nv.ua/ukr/world/countries/benzinovi-protesti-v-irani-ponad-100-zagiblih-50054488.html">100 демонстрантів були вбиті</a> під час зіткнень з силами безпеки.</p>
    </article>
  </body>
</html>