<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-43/ce-il-recomanda-pe-klaus-iohannis-pentru-un-nou-mandat-de-presedinte-152953.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-21T19:00:00+00:00"/>
    <meta property="og:title" content="Ce îl recomandă pe Klaus Iohannis pentru un nou mandat de președinte"/>
    <meta property="og:description" content="Duminică, 24 noiembrie, este o zi crucială pentru viitorul României. Toţi românii cu drept de vot sunt invitaţi să participe la acest exerciţiu democratic. Preşedintele Klaus Iohannis a făcut un apel în acest sens, pentru ca toţi românii să participe la vot: 'Mulţi au votat în primul tur alt candidat, le mulţumesc şi lor. Şi celor care nu au votat mă adresez în această ţară, votul este vital. Mergeţi pe 24 noiembrie la vot'."/>
  </head>
  <body>
    <article>
      <h1>Ce îl recomandă pe Klaus Iohannis pentru un nou mandat de președinte</h1>
      <address>
        <time datetime="2019-11-21T19:00:00+00:00">21 Nov 2019, 19:00</time>
      </address>
      <figure>
        <img src="https://www.ebihoreanul.ro/modules/news/files/Klaus-Iohannis-prezidentiale-2019-foto-PNL-1.jpeg"/>
      </figure>
      <p>Duminică, 24 noiembrie, este o zi crucială pentru viitorul României. Toţi românii cu drept de vot sunt invitaţi să participe la acest exerciţiu democratic.</p>
      <p>Preşedintele Klaus Iohannis a făcut un apel în acest sens, pentru ca toţi românii să participe la vot: "<b>Mulţi au votat în primul tur alt candidat, le mulţumesc şi lor. Şi celor care nu au votat mă adresez în această ţară, votul este vital. Mergeţi pe 24 noiembrie la vot</b>".</p>
      <p>În primul mandat de preşedinte al României, Klaus Iohannis a blocat capturarea României de către PSD, punând bazele "României normale". În al doilea mandat, Klaus Iohannis va construi "România normală", alături de Guvernul PNL.</p>
      <p>În primul mandat la Cotroceni, şeful statului a luptat, cu succes, împotriva abuzurilor PSD, partid care a avut, până de curând, majoritatea parlamentară.</p>
      <p>Klaus Iohannis a blocat ordonanţa 13 privind amnistia şi graţierea. A mers la şedinţa de guvern, a ieşit în stradă, alături de sute de mii de români indignaţi, iar Guvernul PSD a abrogat ordonanţa 13. Prin cererile de reexaminare a legilor justiţiei sau prin trimiterea acestora la Curtea Constituţională, Klaus Iohannis a reuşit să anuleze 70% din măsurile care le-ar fi compromis.</p>
      <p>Şeful statului a convocat referendumul din 26 mai 2019, pentru interzicerea amnistiei şi graţierii, a modificărilor aduse prin ordonanţe legislaţiei din justiţie şi a legilor penale. Peste 6 milioane de români au răspuns afirmativ la întrebările preşedintelui şi, la propunerea PNL, Parlamentul a respins legea amnistiei şi graţierii, pe care PSD o ţinea la sertar.</p>
      <p>Datorită Preşedintelui Iohannis, România este un membru activ la nivelul Uniunii Europene şi are un cuvânt important de spus în chestiunile majore ale comunităţii europene. Preşedintele Iohannis a avut două întâlniri foarte consistente cu Preşedintele SUA, Donald Trump, iar Parteneriatul strategic cu Statele Unite ale Americii este tot mai puternic.</p>
      <p>
        <b>Cum vrea Iohannis să construiască România normală</b>
      </p>
      <p>Rezultatelele de la euroalegeri şi de la referendum au dus la pierderea majorităţii de către PSD. Parlamentul a aprobat moţiunea de cenzură împotriva Guvernului Dăncilă, iar Klaus Iohannis l-a desemnat premier pe Ludovic Orban, inaugurând un parteneriat cu Guvernul pentru construirea "României normale".</p>
      <p>Instalarea noului Guvern a permis votul românilor din străinătate, în condiţii civilizate, fără cozi şi alte umilinţe la care au fost supuşi cetăţenii români de guvernările PSD. De altfel, după scandalul provocat de modul în care PSD a organizat euroalegerile din 26 mai, Iohannis a cerut şi obţinut o nouă  legislaţie care prevede simplificarea votului prin corespondenţă, program de vot extins pe trei zile, înfiinţarea de noi secţii.</p>
      <p>Klaus Iohannis se bazează în turul al doilea al prezidenţialelor pe voturile alegătorilor PNL, USR - PLUS, PMP şi UDMR. Şeful statului a afirmat, de mai multe ori, că programul său de reforme are multe elemente comune cu celelalte partide de dreapta.</p>
      <p>În al doilea mandat al preşedintelui Iohannis lupta împotriva corupţiei va continua. Revizuirea legilor din domeniul justiţiei este obligatorie pentru eliminarea intervenţiilor nocive din ultimii trei ani.</p>
      <p>
        <b>Priorităţi pentru al doilea mandat</b>
      </p>
      <p>Lupta anticorupţie presupune instalarea unor procurori şefi titulari la Parchetul General sau DNA, pentru a pune capăt interimatelor, care urmează să fie selectaţi pe bază de integritate şi profesionalism şi care vor ocupa aceste posturi prin concurs.  </p>
      <p>Una dintre priorităţile noului Guvern PNL este abrogarea Legii recursului compensatoriu, care a făcut posibilă eliberarea a peste 21.000 de deţinuţi înainte de termen iar Klaus Iohannis pledează pentru desfiinţarea Secţiei pentru investigarea infracţiunilor din justiţie.</p>
      <p>Prooiectul "România Educată" va merge mai departe şi va fi implementat. "<b><i>Începe cu un acord politic, se va duce î</i></b><b><i>n legislaţ</i></b><b><i>ie şi de acolo î</i></b><b><i>n implementare</i></b>", a explicat Klaus Iohannis. O altă prioritate va fi Sănătatea, domeniu care va primi şi finanţarea corespunzătoare. Serviciile medicale vor fi aproape de standardele europene şi vor fi centrate pe pacient.</p>
      <p>
        <i>(Advertorial)</i>
      </p>
    </article>
  </body>
</html>