<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/pisecna-boure-australska-victoria-oranzova-mildura/r~03b6b3100c4411ea926e0cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-21T19:29:26+00:00"/>
    <meta property="og:title" content="Obloha je temně oranžová a ptáci ztichli. Australské město zasáhla písečná bouře"/>
    <meta property="og:description" content="Obyvatelům města Mildura se naskytla apokalyptická podívaná, když ve čtvrtek silný vítr rozvířil rozpálený prach a celé město pokryl oranžový dým."/>
  </head>
  <body>
    <article>
      <h1>Obloha je temně oranžová a ptáci ztichli. Australské město zasáhla písečná bouře</h1>
      <address>
        <time datetime="2019-11-21T19:29:26+00:00">21 Nov 2019, 19:29</time>
      </address>
      <p>"Obloha se zabarvila do temné, husté oranžové," uvedl jeden z obyvatel města pro britský deník <a href="https://www.theguardian.com/environment/2019/nov/21/victorian-town-mildura-unliveable-massive-dust-storm-40c-heat">The Guardian</a>.</p>
      <p>Další lidé říkají, že hustý vzduch ve městě připomíná spíš "stěnu z prachu".</p>
      <p>Související</p>
      <h3>Vážně popáleného koalu zachránila náhodná kolemjdoucí, zvíře by jinak uhořelo</h3>
      <figure>
        <img src="https://cdn.xsd.cz/resize/cacca5ee6a6d392c878c0fb6bd1dd2a6_resize=240,135_.jpg?hash=7bf0d626a1b6fb36707b056f95bd016f"/>
      </figure>
      <p>2:22</p>
      <p>"Nejděsivější je, jak všechno ztichne. Neslyšíte žádné ptáky, nic. Je to zvláštní. Když ptáci přestanou zpívat, víte, že přišlo to nejhorší," popsala příchod bouře pětatřicetiletá Sophie Applebyová.</p>
      <p>Záběry z bouře se nyní šíří na sociálních sítích. Celý jižní stát Victoria, ve kterém město Mildura leží, vyhlásil kvůli vysokým teplotám, silnému větru a požárům červený kód, což je nejvyšší varovný stupeň. Oheň ohrožuje i domy, pro obyvatele je ale už příliš pozdě na evakuaci. Úřady lidem radí, aby se ukryli uvnitř a nevycházeli ven.</p>
      <p><a href="https://www.aktualne.cz/wiki/zahranici/australie/r~i:wiki:2153/">Australští</a> hasiči bojují v posledních týdnech s plameny také ve východních státech Nový Jižní Wales a Queensland. Ve státě Jižní Austrálie, kde se teploty blíží 45 stupňům Celsia a vane vichr o rychlosti až 90 kilometrů v hodině, zuří v současnosti 50 požárů.</p>
    </article>
  </body>
</html>