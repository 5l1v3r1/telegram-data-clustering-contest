<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/prousalis-oniro-mou-na-xanaftasoume-psila-ton-irakli"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T19:20:00+00:00"/>
    <meta property="og:title" content="Προύσαλης: «Ονειρο μου να ξαναφτάσουμε ψηλά τον Ηρακλή»"/>
    <meta property="og:description" content="Ο έμπειρος πασαδόρος μίλησε στο Μetropolis 95.5 για το εντυπωσιακό ξεκίνημα του Ηρακλή στη Volleyleague"/>
  </head>
  <body>
    <article>
      <h1>Προύσαλης: «Ονειρο μου να ξαναφτάσουμε ψηλά τον Ηρακλή»</h1>
      <h2>Ο έμπειρος πασαδόρος μίλησε στο Μetropolis 95.5 για το εντυπωσιακό ξεκίνημα του Ηρακλή στη Volleyleague</h2>
      <address><time datetime="2019-11-21T19:20:00+00:00">21 Nov 2019, 19:20</time> by <a rel="author">Metrosport.gr Team</a></address>
      <p>Στο Μetropolis 95.5 και στην εκπομπή “Τρίτο Ημίχρονο” φιλοξενήθηκε ο Κώστας Προύσαλης, αρχηγός της ομάδας βόλεϊ του Ηρακλή που μετά και το πέρας των τριών αγωνιστικών της Volleyleague βρίσκεται στην πρώτη θέση της βαθμολογίας χωρίς απώλεια σετ.</p>
      <p>Ο έμπειρος πασαδόρος αναφέρθηκε στο επερχόμενο εκτός έδρας ντέρμπι με τον Παναθηναϊκό, στην εντυπωσιακή εκκίνηση της ομάδας αλλά και στη στήριξη του κόσμου.</p>
      <p>Αναλυτικά όσα είπε:</p>
      <p><b>Με φόντο το εκτός έδρας παιχνίδι στην Αθήνα με τον Παναθηναϊκό ο Κώστας Προύσαλης είχε να πει:</b> “Πρόκειται για δύο ομάδες με ιστορία που προσπαθούν να ανέβουν επίπεδο. Ο Παναθηναϊκός είναι μια πάρα πολύ καλή ομάδα, έχει ενισχυθεί θεωρώ με πέρυσι αλλά και εμείς πάμε στην Αθήνα για να διεκδικήσουμε ότι καλύτερο μπορούμε και όχι ότι μας δώσει ο αντίπαλος. Πάμε να παλέψουμε και έχουμε δείξει στα τρία παιχνίδια που δώσαμε , παρότι κάποιοι τα θεώρησαν εύκολα , εγώ διαφωνώ κάθετα με αυτό, ότι πάμε στην Αθήνα για να πάρουμε θετικό αποτέλεσμα. Το σίγουρο είναι ότι δεν θα πάμε για βόλτα”.</p>
      <p><b>Για την παρουσία της ομάδας στην πρώτη θέση της βαθμολογίας ο έμπειρος αθλητής είχε να πει:</b> “Για μένα είναι όνειρο να ξαναφτάσουμε τον Ηρακλή εκεί ψηλά , αλλά είναι δύσκολο και παραμείνουμε και να φτάσουμε εκεί ψηλά. Μην ξεχνάμε ότι το καλοκαίρι η ομάδα ήτανε έτοιμη να μη κατέβει στο πρωτάθλημα και δεν έκανε πλήρη προετοιμασία. Ξεκινήσαμε με άλλους παίκτες, σταματήσαμε , και αρχίσαμε πάλι με νέους, αλλά κόντρα σε όλα αυτά η θέληση της διοίκησης, του προπονητή, των παικτών και του κόσμου βοήθησε έτσι ώστε η ομάδα να μη κατέβει στο πρωτάθλημα απλά για να κατέβει. Εγώ το Σάββατο που μας πέρασε , στο πρώτο εντός έδρας παιχνίδι απέναντι σε μία καλή ομάδα που θεωρώ ότι θα τερματίσει και φέτος ψηλά, είδα αυτή τη δίψα και τη θέληση και στον κόσμο και στη διοίκηση και σε εμάς τους παίκτες».</p>
      <p><b>Όσο για το τι δείχνουν οι τρεις σερί νίκες ο έμπειρος μαέστρος των «κυανολεύκων» τόνισε:</b> «Οι τρεις πρώτες αγωνιστικές δείχνουν ότι είμαστε στο σωστό δρόμο. Δείχνουν ότι μπορούμε να βασιστούμε σε αυτό τον κορμό που έχει και έμπειρους και νεαρούς παίκτες. Αρχίζουμε να δένουμε σιγά -σιγά σαν ομάδα και στο μέλλον θα παίζουμε ακόμα καλύτερα. Πολλοί λένε ότι είχαμε εύκολα παιχνίδια αλλά με εξαίρεση το πρώτο ματς με τον Εθνικό Αλεξανδρούπολης τα άλλα δύο δεν ήταν εύκολα. Είδαμε ότι η Ελπίδα το προηγούμενο Σάββατο πήγε στον ΠΑΟΚ και πήρε σετ , ενώ εμείς την κερδίσαμε και καθαρά και πιστεύω ότι η Ελπίδα μέσα στην έδρα της θα κάνει πολλές ζημιές.</p>
      <p><b>Για το δύσκολο πρόγραμμα που ακολουθεί ο Κώστας Προύσαλης σχολίασε:</b> «Μου αρέσει να κοιτάω το κάθε παιχνίδι ξεχωριστά . Τώρα βλέπουμε το ματς με τον Παναθηναϊκό όπου θεωρώ ότι το τεχνικό τιμ έχει κάνει πολύ καλή δουλειά και θα χτυπήσουμε στα αδύνατα σημεία του αντιπάλου. Έχουμε τρεις νίκες και με αισιοδοξία θα πάμε να πάρουμε το αποτέλεσμα που θέλουμε».</p>
      <p><b>Για τη βοήθεια από τον κόσμο του Ηρακλή:</b> «Έμενα μου αρέσει να παίζω μπροστά στον κόσμο μας. Ο κόσμος του Ηρακλή στηρίζει το βόλεϊ , ανεξάρτητα από το τι γίνεται στο ποδόσφαιρο. Και στους Αμπελόκηπους στο ματς με την Ελπίδα είχε πολύ δυνατή παρουσία Εξάλλου, ο κόσμος του Ηρακλή είναι βολεϊκός και είχε μάθει αυτό το τμήμα να του χαρίζει τίτλους και ευρωπαϊκές προκρίσεις. Όταν ήρθα πριν από τρία χρόνια στον Ηρακλή , αυτός ήταν ο στόχος μου. Σίγουρα αυτή τη στιγμή είναι δύσκολο η ομάδα να παίζει στο Τσάμπιονς Λιγκ αλλά σταδιακά η ομάδα θα δυναμώσει.</p>
      <p><b>Για το επίπεδο του φετινού πρωταθλήματος ο Έλληνας πασαδόρος τόνισε:</b> «Αν αναλογιστούμε τι περάσαμε το καλοκαίρι για να ξεκινήσει το πρωτάθλημα, βλέπουμε ότι και οι ξένοι και οι Έλληνες που παίζουν έχουν καταφέρει να το κάνουν ανταγωνιστικό. Δεν υπάρχουν εύκολα παιχνίδια αλλά ούτε και κάποια ομάδα που είναι πολύ δυνατή. Η μοναδική αδύνατη ομάδα είναι η Αλεξανδρούπολη αλλά και πάλι δεν ξέρω τι θα γίνει τον Δεκέμβριο».</p>
      <p><b>Όσο για το ποιοι μπορεί να είναι ρεαλιστικά οι στόχοι του Ηρακλή ο αρχηγός της ομάδας βόλεϊ τόνισε:</b> «Σίγουρα να τερματίσουμε σε μία από τις πρώτες έξι ομάδες και από εκεί και μετά μέσα από τα πλέι οφ να πάμε όσο το δυνατό πιο ψηλά. Βέβαια θα έχουμε μια πιο σαφή εικόνα μετά και το Δεκέμβριο γιατί κάποιες ομάδες μπορεί να ενισχυθούν. Σε πρώτη φάση θέλουμε να προκριθούμε στο φάιναλ φορ του Κυπέλλου και όσο πιο ψηλά γίνεται στα πλέι οφ».</p>
      <p><b>Σε ερώτηση για το αν θέλει να στείλει ένα μήνυμα στον κόσμο του Ηρακλή ο Κώστας Προύσαλης σημείωσε:</b> «Ο απλός κόσμος του Ηρακλή βοηθάει όπως μπορεί. Εγώ θέλω να καλέσω τους επώνυμους φίλους του Ηρακλή να βοηθήσουν διοικητικά ή οικονομικά ή είτε μέσω χορηγιών το τμήμα γιατί εάν στηριχτεί αυτή η ομάδα με λίγη βοήθεια μπορεί να πάει πολύ ψηλά»</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/adinamos-paok-ke-efkoli-itta-apo-olimpiako"/>
        <a href="http://www.metrosport.gr/article/live-olimpiakos-paok-imitelikos-ligk-kap"/>
        <a href="http://www.metrosport.gr/article/episimo-telos-dio-kouvani-apo-ton-paok"/>
        <a href="http://www.metrosport.gr/article/konstantinidis-apolita-sigkentromeni-apenanti-ston-olimpiako"/>
        <a href="http://www.metrosport.gr/article/protathike-kai-van-ntaik-ston-paok"/>
        <a href="http://www.metrosport.gr/article/cherome-gia-tin-apofasi-mou-na-ertho-stin-ellada"/>
      </related>
    </article>
  </body>
</html>