<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/netanijahu-optuznica-protiv-mene-pokusaj-puca/"/>
    <meta property="og:site_name" content="Krstarica"/>
    <meta property="article:published_time" content="2019-11-21T19:27:00+00:00"/>
    <meta property="og:title" content="Netanijahu: Optužnica protiv mene pokušaj puča"/>
    <meta property="og:description" content="JERUSALIM - Izraelski premijer Benjamin Netanijahu odbacio je večeras optužnicu koja je protiv njega podignuta zbog korupcije i okarakterisao je kao"/>
  </head>
  <body>
    <article>
      <h1>Netanijahu: Optužnica protiv mene pokušaj puča</h1>
      <address><time datetime="2019-11-21T19:27:00+00:00">21 Nov 2019, 19:27</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>JERUSALIM – Izraelski premijer Benjamin Netanijahu odbacio je večeras optužnicu koja je protiv njega podignuta zbog korupcije i okarakterisao je kao „pokušaj puča“ protiv njega.</p>
      <p>Netanijahu je u javnom obraćanju poručio da će nastaviti da vodi Izrael.</p>
      <p>On je rekao da optužnica potiče od „lažnih optužbi“ i sistematski „opstruisane istrage“, prenosi AP.</p>
      <p>Netanijahu se oglasio pošto je tužilac podigao optužnice protiv njega koje se odnose na primanje mita, kršenje poverenja i prevaru.</p>
      <p>Ukoliko bude osuđen za primanje mita preti mu zatvorska kazna do 10 godina, a za prevaru i kršenje poverenja maksimalna kazna od tri godine zatvora.</p>
      <p>(Tanjug)</p>
    </article>
  </body>
</html>