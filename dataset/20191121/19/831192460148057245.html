<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sti-fylaki-o-serchio-koke-o-aderfos-toy-kai-5-akomi-atoma-gia-to-kykloma-narkotikon-kanena-elafryntiko/"/>
    <meta property="og:site_name" content="europost.gr"/>
    <meta property="article:published_time" content="2019-11-21T19:57:22+00:00"/>
    <meta property="og:title" content="Στη φυλακή ο Σέρχιο Κόκε, ο αδερφός του και 5 ακόμη άτομα για το κύκλωμα ναρκωτικών – Κανένα ελαφρυντικό"/>
    <meta property="og:description" content="Δεν γλίτωσε τη φυλακή ο Σέρχιο Κόκε. Ο ανακριτής της υπόθεσης εμπορίας και διακίνησης ναρκωτικών δεν αναγνώρισε κανένα ελαφρυντικό στον πρώην ποδοσφαιριστή του Άρη, ενώ, σαν να μην έφτανε αυτό, δεν ορίστηκε και ποσό χρηματικής"/>
  </head>
  <body>
    <article>
      <h1>Στη φυλακή ο Σέρχιο Κόκε, ο αδερφός του και 5 ακόμη άτομα για το κύκλωμα ναρκωτικών – Κανένα ελαφρυντικό</h1>
      <address>
        <time datetime="2019-11-21T19:57:22+00:00">21 Nov 2019, 19:57</time>
      </address>
      <p>Δεν γλίτωσε τη φυλακή ο Σέρχιο Κόκε. Ο ανακριτής της υπόθεσης εμπορίας και διακίνησης ναρκωτικών δεν αναγνώρισε κανένα ελαφρυντικό στον πρώην ποδοσφαιριστή του Άρη, ενώ, σαν να μην έφτανε αυτό, δεν ορίστηκε και ποσό χρηματικής εγγύησης για την άμεση αποφυλάκισή του.</p>
      <p>Σύμφωνα με το κατηγορητήριο, ο Κόκε κατηγορείται για σύσταση και συμμετοχή σε εγκληματική οργάνωση, εγκλήματα κατά της δημόσιας υγείας και φυσικά εμπίπτει και στο νόμο για τα ναρκωτικά.</p>
      <p>Ουσιαστικά, δεν του αναγνωρίστηκε κανένα ελαφρυντικό, γι’ αυτόν και δεν ορίστηκε ποσό εγγύησης. Μεταξύ των κρατούμενων είναι και ο αδερφός του Σέρχιο Κόκε, αλλά και πέντε ακόμα άτομα.</p>
      <p>Υπενθυμίζεται ότι ο άλλοτε επιθετικός του Αρη συνελήφθη την Τρίτη, έπειτα από γιγαντιαία επιχείρηση της Αστυνομίας, εκεί όπου κατασχέθηκαν συνολικά ένας τόνος χασίς, όπλα και μεγάλα χρηματικά ποσά.</p>
    </article>
  </body>
</html>