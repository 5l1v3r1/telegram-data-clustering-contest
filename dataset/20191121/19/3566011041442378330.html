<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549043.html/%D9%86%D9%85%D8%A7%DB%8C%D9%86%D8%AF%D9%87-%D8%A7%D8%B3%DA%A9%D8%A7%D8%B1------%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%A2%D8%B0%D8%B1%D9%85%D8%A7%D9%87-%D8%A8%D9%87-%D8%A7%DB%8C%D8%B1%D8%A7%D9%86-%D9%85%DB%8C-%D8%A2%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T19:16:00+00:00"/>
    <meta property="og:title" content="نماینده اسکار ۲۰۲۰ افغانستان آذرماه به ایران می‌آید"/>
    <meta property="og:description" content="فیلم سینمایی «حوا، مریم، عایشه» نماینده افغانستان در اسکار ۲۰۲۰، از آذرماه در برخی سینماهای ایران به نمایش در می‌آید."/>
  </head>
  <body>
    <article>
      <h1>نماینده اسکار ۲۰۲۰ افغانستان آذرماه به ایران می‌آید</h1>
      <address>
        <time datetime="2019-11-21T19:16:00+00:00">21 Nov 2019, 19:16</time>
      </address>
      <p>فیلم سینمایی «حوا، مریم، عایشه» نماینده افغانستان در اسکار ۲۰۲۰، از آذرماه در برخی سینماهای ایران به نمایش در می‌آید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ صحرا کریمی کارگردان «حوّا، مریم، عایشه» که به عنوان فیلم منتخب افغانستان برای شرکت در بخش بین‌المللی اسکار ۲۰۲۰ انتخاب شده است، از نمایش این فیلم سینمای مستقل افغانستان در ایران خبر داد و نوشت: از ١٨ آذرماه فیلم «حوا، مریم، عایشه» در گروه هنر و تجربه نمایش داده می‌شود.</p>
      <p>این فیلم  داستان سه زن از طبقات مختلف اجتماعی را روایت می‌کند که همگی با چالش‌های بزرگی در زندگی خود روبرو هستند. حوّا یک زن خانه‌دار به شدت سنتی و  باردار است که فقط با فکر کودکی که در شکم دارد، شاد می‌شود. در دنیایی دورتر مریم، خبرنگار خبر تلویزیون که تحصیل کرده در تلاش است تا از شوهر خیانتکار خود طلاق بگیرد. سرانجام عایشه، یک نوجوان است که در رابطه‌ای ناخواسته باردار شده و اکنون آماده پذیرش ازدواج با پسر عموی خود می‌شود تا از شرم اجتماعی مادر شدن ناخواسته جلوگیری کند.</p>
      <p> </p>
      <p> </p>
      <p>به گزارش فارس، «حوا، مریم، عایشه» را شرکت «نوری پیکچرز» متعلق به کتایون شهابی تولید کرده و پخش جهانی آن را نیز عهده‌دار است. آنجلینا جولی از نخستین فیلم بلند صحرا کریمی حمایت کرده است، به همین دلیل، برخی کارشناسان برای این فیلم شانس بالایی در رقابت‌های اسکار قائل هستند.</p>
      <p>انتهای پیام/</p>
      <p> </p>
    </article>
  </body>
</html>