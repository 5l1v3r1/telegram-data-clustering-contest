<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-szoul-kupa-az-oroszokkal-kezd-penteken-a-magyar-noi-kezilabda-valogatott/"/>
    <meta property="og:site_name" content="lokál"/>
    <meta property="article:published_time" content="2019-11-21T19:12:20+00:00"/>
    <meta property="og:title" content="Szöul Kupa: Az oroszokkal kezdünk, de láthatjuk-e a meccset?"/>
    <meta property="og:description" content="Rendkívül fiatal csapattal vág neki a magyar női kézilabda válogatott a világbajnokságnak. A tét az olimpiai kvóta megszerezése. A nagy megmérettetés előtt Dél-Koreában készül válogatottunk a Szöul Kupán.A csapat és a stáb kedden érkezett meg a koreai fővárosba, Szöulba, ahol péntektől hétfőig"/>
  </head>
  <body>
    <article>
      <h1>Szöul Kupa: Az oroszokkal kezdünk, de láthatjuk-e a meccset?</h1>
      <address><time datetime="2019-11-21T19:12:20+00:00">21 Nov 2019, 19:12</time> by <a rel="author">Gálosi Emese</a></address>
      <p>
        <b>Rendkívül fiatal csapattal vág neki a magyar női kézilabda válogatott a világbajnokságnak. A tét az olimpiai kvóta megszerezése. A nagy megmérettetés előtt Dél-Koreában készül válogatottunk a Szöul Kupán.</b>
      </p>
      <p>A csapat és a stáb kedden érkezett meg a koreai fővárosba, Szöulba, ahol péntektől hétfőig a Szöul Kupán Oroszország, Dél-Korea és Szerbia ellen készül a Japánban november 30-án kezdődő világbajnokságra. Kim Rasmussen csapata már edzett is Szöulban.</p>
      <p>Nem túl jó hír a szurkolóknak, hogy az MKSZ érdeklődésére a Dél-Koreai Kézilabda Szövetség azt a tájékoztatást adta, hogy a Szöul Kupa mérkőzéseit ugyan a JTBC3 Fox Sports csatorna közvetíti, azonban műholdjelet arról nem lő fel, így Magyarországon televízióban nem közvetíthető az esemény.</p>
      <figure>
        <img src="https://www.lokal.hu/wp-content/uploads/2019/11/Schatzl-Nadine-v%C3%A1logatott-1280x723.jpg"/>
        <figcaption>Schatzl Nadine az FTC válogatott kézilabdázója. Fotó: MKSZ</figcaption>
      </figure>
      <p>Az adó online stream-je Dél-Koreán kívül nem nézhető, a koreai szövetség telefonos, tabletes applikációjában (Handball Korea) az ígéret szerint nézhetőek lesznek a találkozók, a középső, kézilabda ikonra kattintva, megkeresve az adott nap mérkőzéseit. Az MKSZ igyekszik folyamatosan hírt adni a találkozók alakulásáról.</p>
      <figure>
        <img src="https://www.lokal.hu/wp-content/uploads/2019/11/Sz%C3%B6ul-Kupa-Live-stream-768x1440.jpg"/>
        <figcaption>Szöul Kupa Live streaming</figcaption>
      </figure>
      <h3>A Szöul Kupa programja (magyar idő szerint):</h3>
      <p>
        <b>November 22., péntek:<br/>8:10 Oroszország–Magyarország<br/>10:00 Koreai köztársaság-Szerbia</b>
      </p>
      <p>
        <b>November 23., szombat:<br/>8:10 Szerbia-Oroszország<br/>10:00 Koreai köztársaság–Magyarország</b>
      </p>
      <p>
        <b>November 25., hétfő:<br/>8:10 Magyarország–Szerbia<br/>10:00 Koreai köztársaság-Oroszország</b>
      </p>
      <p>Forrás: MKSZ, Magyar Női Kézilabda FB csoport</p>
    </article>
  </body>
</html>