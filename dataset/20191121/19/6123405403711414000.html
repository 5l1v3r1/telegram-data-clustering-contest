<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/m5s-presentera--liste-regionali-638706.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T19:50:00+00:00"/>
    <meta property="og:title" content="Rousseau, vince il no con il 70,6%: il M5S correrà in Emilia e in Calabria"/>
    <meta property="og:description" content="Su Rousseau vince il no, M5S presenterà liste regionali. Di Maio: &quot;Correremo da soli&quot;. Schiaffo a Bonaccini"/>
  </head>
  <body>
    <article>
      <h1>Rousseau, vince il no con il 70,6%: il M5S correrà in Emilia e in Calabria</h1>
      <h2>Su Rousseau vince il no, M5S presenterà liste regionali. Di Maio: "Correremo da soli". Schiaffo a Bonaccini</h2>
      <address>
        <time datetime="2019-11-21T19:50:00+00:00">21 Nov 2019, 19:50</time>
      </address>
      <p>La base del Movimento 5 stelle si e' espressa a favore della presentazione delle liste pentastellate alle elezioni regionali in Emilia Romagna e Calabria. E' quanto risulta al termine della votazione sulla piattaforma Rousseau. "Alle ore 20 di oggi, giovedi' 21 novembre 2019, si e' conclusa la votazione su Rousseau attraverso la quale gli iscritti abilitati al voto hanno potuto esprimere la propria opinione per decidere se il Movimento 5 stelle dovesse osservare una pausa elettorale fino a marzo per preparare gli Stati Generali, evitando di partecipare alle elezioni di gennaio in Emilia-Romagna e Calabria. Sono state espresse 27.273 preferenze su un totale di 125.018 aventi diritto al voto". Nello specifico, alla domanda "Vuoi che il Movimento 5 stelle osservi una pausa elettorale fino a marzo per preparare gli Stati Generali evitando di partecipare alle elezioni di gennaio in Emilia-Romagna e Calabria?" hanno risposto Si': 8.025 (29,4%), hanno risposto No: 19.248 (70,6%).</p>
      <h3>Di Maio, voto Rousseau necessario; c'erano troppi dubbi</h3>
      <p>"Dobbiamo essere tutti felici del risultato della votazione di oggi. Era necessario fare questo voto perche' in tanti, anche persone che hanno fatto la storia del MoVimento, mi hanno espresso i loro dubbi sulla partecipazione al voto in questo momento storico e c'erano tanti strani retroscena sui giornali. Per questo abbiamo deciso, anche con Beppe, di lasciare questa decisione a tutti gli iscritti, che ci hanno dato un mandato chiaro e fortissimo: dobbiamo partecipare alle elezioni regionali con tutte le nostre forze. Ed e' quello che faremo". Lo scrive su Fb il leader 5 Stelle, Luigi Di Maio.</p>
    </article>
  </body>
</html>