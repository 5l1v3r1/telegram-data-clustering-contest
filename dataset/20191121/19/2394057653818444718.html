<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/to-nie-wlamanie-na-konto-origin-to-prezent-od-ea.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T19:34:00+00:00"/>
    <meta property="og:title" content="To nie włamanie na konto Origin, to prezent od EA!"/>
    <meta property="og:description" content="Electronic Arts zrobiło niespodziankę użytkownikom platformy Origin. Zamiast radości w wielu przypadkach wzbudziła ona jednak niepokój i podejrzenia włamania na konto."/>
  </head>
  <body>
    <article>
      <h1>To nie włamanie na konto Origin, to prezent od EA!</h1>
      <h2>Electronic Arts zrobiło niespodziankę użytkownikom platformy Origin. Zamiast radości w wielu przypadkach wzbudziła ona jednak niepokój i podejrzenia włamania na konto.</h2>
      <address><time datetime="2019-11-21T19:34:00+00:00">21 Nov 2019, 19:34</time> by <a rel="author">pepsi</a></address>
      <figure>
        <img src="https://img6.gram.pl/dmgf20191121193222683oqpk.jpg"/>
      </figure>
      <p>“<i>Wykupiłeś kod członkowski do Origin Access</i>” – tak zatytułowany jest mail, który w ostatnim czasie trafił na skrzynki wielu użytkowników platformy Origin. Większość z nich dostępu do rzeczonej usługi jednak nie zamawiała, co mogło zrodzić podejrzenia, że ich konta zostały zhakowane. Nic takiego się jednak nie wydarzyło. To Electronic Arts wykazało się bowiem hojnością i… niefortunną konstrukcją komunikatu rozesłanego na poczty elektroniczne.</p>
      <p>Darmowy miesiąc korzystania z Origin Access jest bowiem prezentem dla wszystkich, którzy aktywowali dwustopniowy proces uwierzytelniania konta przed 30 października. Dzięki dostępowi do usługi można na Originie próbować czasowo gier przed ich oficjalną premierą oraz cieszyć się kolekcją starszych gier z katalogu EA.</p>
      <p>
        <a href="https://www.sferis.pl/gry-komputerowe-2263/electronic-arts">Gry Electronic Arts w ofercie sklepu sferis.pl</a>
      </p>
    </article>
  </body>
</html>