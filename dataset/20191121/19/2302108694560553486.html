<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/noile-planuri-cadru-cu-un-numar-redus-de-ore-vor-fi-puse-in-consultare-publica-in-ianuarie-a-anuntat-monica-anisie.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-21T19:42:32+00:00"/>
    <meta property="og:title" content="Noile planuri-cadru cu un număr redus de ore vor fi puse în consultare publică în ianuarie, a anunțat Monica Anisie"/>
    <meta property="og:description" content="&quot;Abia în ianuarie putem să vedem primii pași de consultare publică pentru planurile-cadru&quot; noi, conforme legii care a redus numărul de ore de școală."/>
  </head>
  <body>
    <article>
      <h1> Noile planuri-cadru cu un număr redus de ore vor fi puse în consultare publică în ianuarie, a anunțat Monica Anisie </h1>
      <address><time datetime="2019-11-21T19:42:32+00:00">21 Nov 2019, 19:42</time> by <a rel="author">Redacția</a></address>
      <p>
        <b>„Abia în ianuarie putem să vedem primii pași de consultare publică pentru planurile-cadru” noi, conforme legii care a redus numărul de ore de școală. Anunțul a fost făcut de ministrul Educației, care a declarat la Realitatea TV că “săptămâna viitoare va trebui sa realizăm împreună cu specialiștii din cadrul Ministerului Educației și cu partenerii noștri sociali un calendar clar”.</b>
      </p>
      <p>Amintim că legea care prevede, începând cu anul școlar următor, 20 de ore/săptămână în medie pentru clasele I-IV, 25 de ore săptămânal pentru elevii de gimnaziu și 30 pentru liceu, ceea ce înseamnă reduceri cu cel puțin 5 ore/săptămână la gimnaziu, a fost promulgată pe 18 noiembrie de președintele Klaus Iohannis.</p>
      <p>“Există deja o lege. Legea este lege și trebuie aplicată. Ea scade numărul de ore. Trebuie să aplicăm legea, de aceea am anunțat deja că trebuie, prin consultare publică, să realizăm noile planuri-cadru. Stabilim disciplinele și numărul de ore și după aceea stabilim grupurile de lucru pentru noile programe”, a declarat Anisie.</p>
      <ul>
        <li>
          <h4>
            <a href="https://www.edupedu.ro/noile-planuri-cadru-cu-un-numar-redus-de-ore-vor-fi-puse-in-consultare-publica-in-ianuarie-a-anuntat-monica-anisie/">Citește articolul integral pe Edupedu.ro</a>
          </h4>
        </li>
      </ul>
    </article>
  </body>
</html>