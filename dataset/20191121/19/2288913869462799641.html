<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04729271"/>
    <meta property="og:site_name" content="De Standaard"/>
    <meta property="article:published_time" content="2019-11-21T19:49:00+00:00"/>
    <meta property="og:title" content="Feyenoord mag geen fans meenemen naar Porto voor Europees duel"/>
    <meta property="og:description" content="Feyenoord mag van de UEFA het eerstvolgende uitduel in de Europa League geen supporters meenemen. De Nederlandse club krijgt de straf vanwege wangedrag van..."/>
  </head>
  <body>
    <article>
      <h1>Feyenoord mag geen fans meenemen naar Porto voor Europees duel</h1>
      <address>
        <time datetime="2019-11-21T19:49:00+00:00">21 Nov 2019, 19:49</time>
      </address>
      <p>
        <b>Feyenoord mag van de UEFA het eerstvolgende uitduel in de Europa League geen supporters meenemen. De Nederlandse club krijgt de straf vanwege wangedrag van een deel van de aanhang bij de wedstrijd in Zwitserland tegen Young Boys. Het volgende uitduel van de Europa League voor Feyenoord is op 12 december in Porto.</b>
      </p>
      <p>Feyenoord meldt dat het de straf, met daarbij ook nog een boete van 55.000 euro, krijgt vanwege het afsteken van vuurwerk, het aanbrengen van vernielingen, het veroorzaken van wanordelijkheden en het gooien van voorwerpen.</p>
      <p>De club zegt zo snel mogelijk meer informatie te gaan inwinnen en afhankelijk daarvan bekijkt of het in beroep gaat.</p>
      <p>Feyenoord staat na vier speeldagen derde in groep G van de Europa League, met vier punten. Leiders Rangers en Young Boys tellen zeven punten. Hekkensluiter Porto heeft ook vier punten. Feyenoord ontvangt op de vijfde speeldag eerst nog Rangers, alvorens naar Porto te trekken.</p>
    </article>
  </body>
</html>