<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/za-ludi-egyedul-indul-valasztason-jelentette-be-andrej-kiska-partelnok"/>
    <meta property="og:site_name" content="Paraméter"/>
    <meta property="article:published_time" content="2019-11-21T19:17:00+00:00"/>
    <meta property="og:title" content="A Za ľudí egyedül indul a választáson, jelentette be Andrej Kiska pártelnök"/>
    <meta property="og:description" content="A Za ľudí egyedül indul a 2020-as parlamenti választáson, senkivel sem lép koalícióra. Ezt Andrej Kiska pártelnök jelentette be csütörtöki sajtótájékoztatóján."/>
  </head>
  <body>
    <article>
      <h1>A Za ľudí egyedül indul a választáson, jelentette be Andrej Kiska pártelnök</h1>
      <h2>A Za ľudí egyedül indul a 2020-as parlamenti választáson, senkivel sem lép koalícióra. Ezt Andrej Kiska pártelnök jelentette be csütörtöki sajtótájékoztatóján.</h2>
      <address>
        <time datetime="2019-11-21T19:17:00+00:00">21 Nov 2019, 19:17</time>
      </address>
      <p>Elmondása szerint döntésük oka, hogy nem valósult meg a párt elképzelése az ellenzéki nagykoalíció létrehozásáról, amelyben minden demokratikus ellenzéki erő részt vett volna, amelyekkel a Za ľudí el tudja képzelni a kormányzást.</p>
      <p>Megismételte, csak akkor van értelme választási koalíciót kötni, ha az összességében jobb eredményt tud elérni, mint a benne résztvevő pártok eredménye összeadva. Ezért javasolták ismételten a nagy ellenzéki blokk, az úgynevezett Változás blokkja létrehozását.</p>
      <blockquote>„A koalíció létrehozása azon bukott meg, hogy nem tudunk létrehozni olyan blokkot, amelyben az összes párt részt venne”</blockquote>
      <p>- jelentette ki Kiska.</p>
      <p>Rámutatott, hogy a KDH a tárgyalások során leszögezte, egyedül akar indulni a választáson, az SaS pedig csak egy szűkebb koalíciót javasolt a PS-Spoluval és a Za ľudíval.</p>
      <p>Kiska hozzáfűzte, a fejlemények ellenére az ellenzéki pártok szakértői továbbra is együttműködnek, bízik benne, hogy mindegyik párt meg tudja szólítani a szavazóit és a választás után sikerül létrehozni a közös kormánykoalíciót.</p>
      <p>A Za ľudí a PS-Spoluval, az SaS-szel, a KDH-val és az OĽaNO-val akart közös ellenzéki blokkot kialakítani, Andrej Kiska erről többször is tárgyalt a múlt héten a többi párt elnökével.</p>
      <p>TASR</p>
    </article>
  </body>
</html>