<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/universitatea-cluj-penalizata-de-comisia-de-disciplina-a-frf-dupa-meciuri-cu-fcsb-si-rapid-1922404521592019111919176969"/>
    <meta property="og:site_name" content="News.ro"/>
    <meta property="article:published_time" content="2019-11-21T19:45:59+00:00"/>
    <meta property="og:title" content="Universitatea Cluj, penalizată de Comisia de Disciplină a FRF după meciuri cu FCSB şi Rapid"/>
    <meta property="og:description" content="Gruparea Universitatea Cluj a fost penalizată de Comisia de Disciplină şi Etică a FRF cu 5.000 de lei ca urmare a abaterilor de la meciul de pe teren propriu cu FCSB, din Cupa României, disputat luna trecută."/>
  </head>
  <body>
    <article>
      <h1>Universitatea Cluj, penalizată de Comisia de Disciplină a FRF după meciuri cu FCSB şi Rapid</h1>
      <address><time datetime="2019-11-21T19:45:59+00:00">21 Nov 2019, 19:45</time> by <a rel="author">Leila Bolat</a></address>
      <p>
        <b>Gruparea Universitatea Cluj a fost penalizată de Comisia de Disciplină şi Etică a FRF cu 5.000 de lei ca urmare a abaterilor de la meciul de pe teren propriu cu FCSB, din Cupa României, disputat luna trecută.</b>
      </p>
      <p>“În baza art.82/1 şi 3/a raportat la art. 83/2/b din RD clubul AS FC Universitatea Cluj se sancţionează cu penalitate sportivă de 5000 lei”, se arată într-un comunicat al FRF.</p>
      <p>Articolul 82 prevede următoarele la numerele menţionate:</p>
      <p>“Responsabilitatea pentru comportarea spectatorilor</p>
      <p>1 Clubul gazdă răspunde pentru comportarea neregulamentară a spectatorilor şi, în funcţie de situaţie, poate fi sancţionat gradual cu penalitate sportivă şi interzicerea organizării de jocuri pe propriul stadion sau măsura programării jocurilor fara spectatori de la 1 la 10 jocuri. În funcţie de circumstanţe măsura programării jocurilor fără spectatori se poate aplica parţial prin interzicerea ocupării unui anumit sector de tribună de la 1 la 10 jocuri.</p>
      <p>3 Comportamentul neregulamentar cuprinde: a) introducerea în locurile de desfăşurare a jocurilor de băuturi alcoolice, obiecte şi materiale explozive, incendiare şi fumigene, substanţe toxice, halucinogene şi iritante, alte obiecte ce au fost folosite de spectatori la acţiuni de tulburare a ordinii publice sau care pot contribui la producerea unor acte de violenţă”.</p>
      <p>Universitatea Cluj a primit o sancţiune şi pentru abateri de la o partidă din Liga a II-a cu Rapid. Astfel, clujenii au fost penalizaţi cu 2.000 de lei şi cu 5.000 de lei pentru jocul din eşalonul secund, ei urmând să execute sancţiunea pentru abaterea mai gravă, şi anume pe cea de 5.000 de lei.</p>
      <p>Şi Petrolul Ploieşti a primit o penalitate de 5.000 de lei, după abateri de la un meci din Liga II cu Csikszereda Miercurea Ciuc.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>