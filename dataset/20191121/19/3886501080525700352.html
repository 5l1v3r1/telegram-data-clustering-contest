<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119626-nvo-i-gradonacelnici-protiv-formiranja-zatvorenih-migrantskih-centara?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-21T19:10:04+00:00"/>
    <meta property="og:title" content="NVO i gradonačelnici protiv formiranja zatvorenih migrantskih centara"/>
    <meta property="og:description" content="Plan grčke vlade da se kampovi na ostrvima na Egejskom moru zamene zatvorenim centrima za migrante izazvao je danas negativne reakcije nekoliko gradonačelnika i nevladinih organizacija, koje smatraju da se na taj način &quot;krši medjunarodno pravo za tražioce azila&quot;. &quot;Taj projekat je u suprotnosti sa grčkim, evropskim i medjunarodnim pravom&quot;, saopštio je Savet za izbeglice, NVO koja zavisi od Visokog komesarijata UN za izbeglice (UNHCR). Nekoliko gradonačelnika protivi se tom planu. Grčka konzervativna vlada u sredu je saopštila da uvodi nov sistem upravljanja migracijama, uz premeštanje 20.000 tražilaca azila sa ostrva na kopno, kao i ukidanje postojećih otvorenih kampova na ostrvima i uredjenje objekata za smeštaj koji će biti pritvorskog tipa. Planirane promene najveće su od 2016. godine kada je postignut sporazum izmedju Turske i Evropske unije o ograničavanju dolaska migranata sa istoka u Evropu. Atina je u okviru izmena najavila zatvaranje tri najveća migrantska kampa, na egejskim ostrvima Lezbos, Samos i Hios…"/>
  </head>
  <body>
    <article>
      <h1>NVO i gradonačelnici protiv formiranja zatvorenih migrantskih centara</h1>
      <address>
        <time datetime="2019-11-21T19:10:04+00:00">21 Nov 2019, 19:10</time>
      </address>
      <p><b>Plan grčke vlade da se kampovi na ostrvima na Egejskom moru zamene zatvorenim centrima za migrante izazvao je danas negativne reakcije nekoliko gradonačelnika i nevladinih organizacija, koje smatraju da se na taj način "krši medjunarodno pravo za tražioce azila". </b><br/><br/>"Taj projekat je u suprotnosti sa grčkim, evropskim i medjunarodnim pravom", saopštio je Savet za izbeglice, NVO koja zavisi od Visokog komesarijata UN za izbeglice (UNHCR). <br/><br/>Nekoliko gradonačelnika protivi se tom planu. <br/><br/>Grčka konzervativna vlada u sredu je saopštila da uvodi nov sistem upravljanja migracijama, uz premeštanje 20.000 tražilaca azila sa ostrva na kopno, kao i ukidanje postojećih otvorenih kampova na ostrvima i uredjenje objekata za smeštaj koji će biti pritvorskog tipa. <br/><br/>Planirane promene najveće su od 2016. godine kada je postignut sporazum izmedju Turske i Evropske unije o ograničavanju dolaska migranata sa istoka u Evropu. <br/><br/>Atina je u okviru izmena najavila zatvaranje tri najveća migrantska kampa, na egejskim ostrvima Lezbos, Samos i Hios, i njihovu zamenu zatvorenim objektima, pritvorskog tipa.</p>
    </article>
  </body>
</html>