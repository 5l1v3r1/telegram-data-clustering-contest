<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/talpa-network-azerion-lanceren-nieuw-nederlands-casual-gaming-bedrijf"/>
    <meta property="og:site_name" content="Emerce"/>
    <meta property="article:published_time" content="2019-11-21T19:13:00+00:00"/>
    <meta property="og:title" content="Talpa Network en Azerion lanceren nieuw Nederlands casual gaming bedrijf"/>
    <meta property="og:description" content="Talpa Network en Azerion bundelen hun krachten en starten per 1 december samen de joint venture Talpa Gaming, powered by Azerion. Gaming is de snelst groeiende vorm van entertainment bij de Nederlandse consument. Meer dan 8 miljoen Nederlanders spelen graag online spelletjes."/>
  </head>
  <body>
    <article>
      <h1>Talpa Network en Azerion lanceren nieuw Nederlands casual gaming bedrijf</h1>
      <address><time datetime="2019-11-21T19:13:00+00:00">21 Nov 2019, 19:13</time> by <a rel="author">Redactie Emerce</a></address>
      <p>
        <b>Talpa Network en Azerion bundelen hun krachten en starten per 1 december samen de joint venture Talpa Gaming, powered by Azerion. Gaming is de snelst groeiende vorm van entertainment bij de Nederlandse consument. Meer dan 8 miljoen Nederlanders spelen graag online spelletjes.</b>
      </p>
      <p>Het portfolio van de joint venture bevat ruim 9000 spelletjes die gespeeld kunnen worden op de populaire websites Spele.nl en Funnygames.nl. Governor of Poker en Hotel Hideaway behoren tot de bekendste games van de joint venture.</p>
      <p>Nieuwe casual game platformen, waar Nederlanders van jong tot oud ‘zorgeloos’ kunnen genieten van kwalitatieve spelletjes binnen een betrouwbare en veilige omgeving, worden gefaseerd ontwikkeld.</p>
      <p>Louise van Nispen, tot voor kort Director Data bij Talpa Network, is benoemd tot CEO en vormt samen met Robbert Oomens (Vice President Product) en Age Sluis (Director Marketing &amp; Sales) het management team van de nieuwe onderneming.</p>
      <p>Casual gaming zorgt voor hoog frequent digitaal bereik en levert een waardevolle bijdrage aan het realiseren van nieuwe actieve relaties met consumenten, zo zegt Talpa.</p>
      <p>Umut Akpinar, co-CEO van Azerion, laat in een persverklaring weten dat ‘gaming entertainment inmiddels populairder is dan film en muziek. ‘Slimme merken benutten de kracht van het kanaal om zich op een breed publiek te richten. Talpa Network begrijpt Nederlandse consumentengewoonten beter dan wie dan ook, dus we zijn erg blij met het partnerschap.’</p>
      <related>
        <h4>Gerelateerde items</h4>
        <a href="https://www.emerce.nl/nieuws/paul-rmer-benoemd-tot-lid-raad-bestuur-talpa-network"/>
        <a href="https://www.emerce.nl/nieuws/talpa-network-verzorgt-per-1-januari-2020-spot-verkoop-bbc-first"/>
        <a href="https://www.emerce.nl/nieuws/zendermanager-annelies-sitvast-weg-talpa"/>
      </related>
    </article>
  </body>
</html>