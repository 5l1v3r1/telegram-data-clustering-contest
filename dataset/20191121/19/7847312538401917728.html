<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474107-goraco-w-kropce-nad-i-poszlo-o-magdalene-biejat"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T19:53:39+00:00"/>
    <meta property="og:title" content="Gorąco w &quot;Kropce nad i&quot;! Kanthak: Wypowiedzi Biejat są skandaliczne. Gawkowski: Nie pozwolę panu obrażać pani Magdaleny!"/>
    <meta property="og:description" content="&quot;Nie pozwolę panu obrażać pani Magdaleny Biejat! Są słowa skandaliczne, które powiedział pan poseł. Pani Magda obrażana na antenie to wstyd!&quot; - krzyczał poseł Krzysztof Gawkowski zwracając się do Jana Kanthaka z Soli..."/>
  </head>
  <body>
    <article>
      <h1>Gorąco w "Kropce nad i"! Kanthak: Wypowiedzi Biejat są skandaliczne. Gawkowski: Nie pozwolę panu obrażać pani Magdaleny!</h1>
      <address><time datetime="2019-11-21T19:53:39+00:00">21 Nov 2019, 19:53</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>W programie „Kropka nad i” (TVN24) doszło do ostrego starcia rzecznika Solidarnej Polski Jana Kanthaka i posła Lewicy Krzysztofa Gawkowskiego. Pierwszym punktem zapalnym była sprawa kandydatów PiS do TK, a drugim ocena przewodniczącej komisji rodziny Magdaleny Biejat.</b>
      </p>
      <blockquote>Atak, jaki jest prowadzony na prof. Pawłowicz, przechodzi ludzkie pojęcie. Byłem tego świadkiem wczoraj na komisji sprawiedliwości</blockquote>
      <p>— mówił Jan Kanthak.</p>
      <blockquote>Pani Pawłowicz i pan Piotrowicz nie zasługują przez swoje zachowanie na to, aby być reprezentantami Polaków w TK. (…) To są wysłannicy PiS, którzy mają pilnować interesów PiS niczym komisarze. (…) Pani poseł Pawłowicz jest mistrzem języka pogardy w polskim parlamencie. A pan Piotrowicz jest mistrzem w łamaniu państwa prawa</blockquote>
      <p>— stwierdził z kolei Krzysztof Gawkowski z Lewicy.</p>
      <p>Goście programu wypowiadali się też nt. przewodniczącej komisji rodziny Magdaleny Biejat z Lewicy.</p>
      <blockquote>Taka osoba nie powinna pełnić tak ważnej funkcji ze względu na jej skandaliczne wypowiedzi</blockquote>
      <p>— stwierdził Jan Kanthak.</p>
      <blockquote>Jest bardzo odpowiedzialna polityczką, (…) jest reprezentantka wszystkich Polaków</blockquote>
      <p>— chwalił z kolei przewodniczącą komisji Krzysztof Gawkowski.</p>
      <p>Jan Kanthak podkreślał, że ma ona na swoim koncie skandaliczne wypowiedzi, których nie wypada cytować w telewizji. Po wypowiedziach prowadzącej Moniki Olejnik i Krzysztofa Gawkowskiego, aby przedstawił jakaś wypowiedź Biejat, w końcu przywołał jedną.</p>
      <blockquote>Porównywania Jezusa do różnych narządów płciowych</blockquote>
      <p>— powiedział, czym wywołał wściekłość posła Lewicy.</p>
      <blockquote>Nie pozwolę panu obrażać pani Magdaleny Biejat! Są słowa skandaliczne, które powiedział pan poseł. Pani Magda obrażana na antenie to wstyd!</blockquote>
      <p>— krzyczał poseł Gawkowski.</p>
      <p>tkwl/TVN24</p>
    </article>
  </body>
</html>