<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/kairos/714650-vroches-kai-kataigides-kai-ayrio-paraskeyh-22-noemvrioy-ektakto-deltio-epideinoshs-kairoy.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T19:30:00+00:00"/>
    <meta property="og:title" content="Βροχές και καταιγίδες και αύριο Παρασκευή 22 Νοεμβρίου. Έκτακτο δελτίο Επιδείνωσης Καιρού"/>
    <meta property="og:description" content="Βροχερός θα διατηρηθεί ο καιρός αύριο, Παρασκευή (22.11.2019) σχεδόν σε όλη τη χώρα. Τα φαινόμενα θα είναι αρχικά έντονα αλλά αργότερα θα εξασθενήσουν.Ο καιρός αύριο"/>
  </head>
  <body>
    <article>
      <h1>Βροχές και καταιγίδες και αύριο Παρασκευή 22 Νοεμβρίου. Έκτακτο δελτίο Επιδείνωσης Καιρού</h1>
      <address>
        <time datetime="2019-11-21T19:30:00+00:00">21 Nov 2019, 19:30</time>
      </address>
      <p>Βροχερός θα διατηρηθεί ο καιρός αύριο, Παρασκευή (22.11.2019) σχεδόν σε όλη τη χώρα. Τα φαινόμενα θα είναι αρχικά έντονα αλλά αργότερα θα εξασθενήσουν.<br/><br/>Ο καιρός αύριο σύμφωνα με την πρόγνωση της Εθνικής Μετεωρολογικής Υπηρεσίας (ΕΜΥ): Στην ανατολική χώρα τοπικές βροχές και σποραδικές καταιγίδες, οι οποίες θα είναι κατά τόπους ισχυρές στην ανατολική Κρήτη και τις ανατολικές Κυκλάδες, στα νησιά του ανατολικού Αιγαίου και τα Δωδεκάνησα, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία, τη Θράκη, στα νησιά του βόρειου Αιγαίου και πιθανώς πρόσκαιρα στις Σποράδες. Τα φαινόμενα βαθμιαία από τα δυτικά και τα νότια θα εξασθενήσουν.<br/><br/>Οι άνεμοι θα πνέουν από δυτικές διευθύνσεις 3 με 5 μποφόρ και στο βόρειο Αιγαίο βόρειοι βορειοανατολικοί μέχρι 6 μποφόρ.<br/><br/>Η θερμοκρασία θα σημειώσει μικρή πτώση στα ανατολικά.<br/>Ο καιρός αύριο – Αναλυτική πρόγνωση<br/><br/>ΑΤΤΙΚΗ<br/><br/>Καιρός: Νεφώσεις με τοπικές βροχές και σποραδικές καταιγίδες, πιθανώς πρόσκαιρα ισχυρές τις πρώτες πρωινές ώρες. Τα φαινόμενα βαθμιαία θα εξασθενήσουν και ο καιρός θα βελτιωθεί.<br/><br/>Άνεμοι: Από δυτικές διευθύνσεις 3 με 5 μποφόρ.<br/><br/>Θερμοκρασία: Από 15 έως 20 βαθμούς Κελσίου.<br/><br/>ΘΕΣΣΑΛΟΝΙΚΗ<br/><br/>Καιρός: Νεφώσεις με τοπικές βροχές και σποραδικές καταιγίδες με εξασθένηση από το βράδυ.<br/><br/>Άνεμοι: Από βόρειες διευθύνσεις 3 με 5 μποφόρ.<br/><br/>Θερμοκρασία: Από 14 έως 17 βαθμούς Κελσίου.<br/>Ο καιρός αύριο στην υπόλοιπη Ελλάδα<br/><br/>ΜΑΚΕΔΟΝΙΑ, ΘΡΑΚΗ<br/><br/>Καιρός: Στη δυτική Μακεδονία λίγες νεφώσεις, με κατά τόπους περιορισμένη ορατότητα τις πρωινές και βραδινές ώρες.<br/><br/>Στις υπόλοιπες περιοχές νεφώσεις με βροχές και καταιγίδες κατά τόπους ισχυρές, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία και τη Θράκη.<br/><br/>Τα φαινόμενα το βράδυ από τα δυτικά σταδιακά θα εξασθενήσουν.<br/><br/>Άνεμοι: Βόρειοι βορειοανατολικοί 4 με 5 μποφόρ και στο Θρακικό ανατολικοί μέχρι 6 μποφόρ.<br/><br/>Θερμοκρασία: Από 09 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.<br/><br/>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ<br/><br/>Καιρός: Λίγες νεφώσεις παροδικά αυξημένες. Κατά τόπους περιορισμένη ορατότητα τις πρωινές και βραδινές ώρες.<br/><br/>Άνεμοι: Από δυτικές διευθύνσεις 3 με 5 μποφόρ.<br/><br/>Θερμοκρασία: Από 12 έως 20 βαθμούς Κελσίου. Στην Ήπειρο 3 με 4 βαθμούς χαμηλότερη.<br/><br/>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ<br/><br/>Καιρός: Νεφώσεις με τοπικές βροχές και σποραδικές καταιγίδες, οι οποίες πιθανώς να είναι πρόσκαιρα ισχυρές τις πρώτες πρωινές ώρες στην ανατολική Στερεά και τη νότια Εύβοια και μέχρι αργά το απόγευμα στις Σποράδες. Τα φαινόμενα από τα νότια σταδιακά θα εξασθενήσουν και ο καιρός θα βελτιωθεί.<br/><br/>Άνεμοι: Από δυτικές διευθύνσεις 3 με 5 μποφόρ. Στα βόρεια από βόρειες διευθύνσεις με την ίδια ένταση.<br/><br/>Θερμοκρασία: Από 12 έως 20 βαθμούς Κελσίου.<br/><br/>ΚΥΚΛΑΔΕΣ, ΚΡΗΤΗ<br/><br/>Καιρός: Νεφώσεις με βροχές και καταιγίδες οι οποίες μέχρι τις πρώτες πρωινές ώρες κυρίως στα ανατολικά τμήματα θα είναι κατά τόπους ισχυρές. Τα φαινόμενα σταδιακά από τα δυτικά θα εξασθενήσουν.<br/><br/>Άνεμοι: Από δυτικές διευθύνσεις 3 με 5 μποφόρ.<br/><br/>Θερμοκρασία: Από 15 έως 21 βαθμούς Κελσίου.<br/><br/>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ<br/><br/>Καιρός: Νεφώσεις με βροχές και καταιγίδες οι οποίες μέχρι το μεσημέρι θα είναι κατά τόπους ισχυρές.<br/><br/>Άνεμοι: Στα νότια νότιοι νοτιοδυτικοί 4 με 5 μποφόρ και στα βόρεια ανατολικοί βορειοανατολικοί πρόσκαιρα μέχρι 6 μποφόρ.<br/><br/>Θερμοκρασία: Από 15 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Έκτακτο Δελτίο Επιδείνωσης Καιρού (ΕΔΕΚ)<br/><br/>Σε συνέχεια του προηγούμενου Έκτακτου Δελτίου Επιδείνωσης Καιρού<br/>(α.α 26/2019), οι κατά διαστήματα ισχυρές βροχές και καταιγίδες που<br/>συνοδεύονται πρόσκαιρα από χαλαζοπτώσεις και ισχυρούς ανέμους, θα<br/>συνεχιστούν και θα επηρεάσουν:<br/><br/>1. Σήμερα Πέμπτη (21/11/2019),<br/>α. Τα ανατολικά τμήματα της κεντρικής Μακεδονίας (περιοχή<br/>Χαλκιδικής), την ανατολική Μακεδονία, τη Θράκη, το βόρειο Αιγαίο και<br/>μέχρι το βράδυ τα νησιά του ανατολικού Αιγαίου.<br/>β. Από τις απογευματινές ώρες την Πελοπόννησο, τη δυτική Κρήτη και<br/>μέχρι το βράδυ τις δυτικές Κυκλάδες, την ανατολική Στερεά<br/>(συμπεριλαμβανομένης της Αττικής) και τα νότια τμήματα της Εύβοιας.<br/>Τη νύχτα τα φαινόμενα σταδιακά θα εξασθενήσουν.<br/><br/>2. Αύριο Παρασκευή (22/11/2019)<br/>Μέχρι τις πρώτες πρωινές ώρες την ανατολική Κρήτη και τις ανατολικές<br/>Κυκλάδες, μέχρι το μεσημέρι τα νησιά του ανατολικού Αιγαίου και τα<br/>Δωδεκάνησα και μέχρι αργά το απόγευμα τα ανατολικά τμήματα της<br/>κεντρικής Μακεδονίας (περιοχή Χαλκιδικής), την ανατολική Μακεδονία,<br/>τη Θράκη, τα νησιά του βόρειου Αιγαίου και πιθανώς πρόσκαιρα τις<br/>Σποράδες.<br/><br/>Περισσότερες λεπτομέρειες στα καθημερινά τακτικά δελτία καιρού και<br/>την ιστοσελίδα της ΕΜΥ (www.emy.gr).<br/><br/><br/>ΠΡΟΪΣΤΑΜΕΝΗ ΒΑΡΔΙΑΣ<br/>ΚΛ. ΤΣΙΟΥΤΡΑ<br/><br/>ΔΝΤΗΣ ΕΜΚ<br/>ΘΕΟΔ. Ν. ΚΟΛΥΔΑΣ</p>
      <figure>
        <iframe src="https://www.youtube.com/embed/7c_nrFwQKFo" width="560" height="315" data-service="Youtube" scrolling="no"/>
      </figure>
    </article>
  </body>
</html>