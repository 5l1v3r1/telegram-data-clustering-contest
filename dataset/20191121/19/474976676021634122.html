<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121210/znamy-decyzje-komisji-sprawiedliwosci-ws-kandydatury-steliny.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T19:13:00+00:00"/>
    <meta property="og:title" content="Znamy decyzję Komisji Sprawiedliwości ws. kandydatury Steliny"/>
    <meta property="og:description" content="Sejmowa Komisja Sprawiedliwości i Praw Człowieka pozytywnie zaopiniowała zgłoszoną przez klub PiS kandydaturę Jakuba Steliny na sędziego Trybunału Konstytucyjnego."/>
  </head>
  <body>
    <article>
      <h1>Znamy decyzję Komisji Sprawiedliwości ws. kandydatury Steliny</h1>
      <address>
        <time datetime="2019-11-21T19:13:00+00:00">21 Nov 2019, 19:13</time>
      </address>
      <h4>Sejmowa Komisja Sprawiedliwości i Praw Człowieka pozytywnie zaopiniowała zgłoszoną przez klub PiS kandydaturę Jakuba Steliny na sędziego Trybunału Konstytucyjnego.</h4>
      <p>Prof. Jakub Stelina to prawnik, profesor nauk prawnych i specjalista prawa pracy. W latach 2012-2018 był dziekanem Wydziału Prawa i Administracji Uniwersytetu Gdańskiego.</p>
      <p>Dzisiaj po południu komisja sprawiedliwości pozytywnie zaopiniowała jego kandydaturę. Różnica głosów wynosiła 13 do 10.</p>
      <p>Przypomnijmy, że wcześniej PiS zgłosił już do TK Krystynę Pawłowicz i Stanisława Piotrowicza. Wczoraj partia rządząca wycofała niespodziewanie trzeciego kandydata, Roberta Jastrzębskiego. Teraz w jego miejsce zgłoszono Jakuba Stelinę.</p>
      <p>Wybór kandydatów na sędziów TK zaplanowano w Sejmie na dzisiaj. Głosowanie odbędzie się w godz. 21:00 – 23:00.</p>
      <p>Przepisy mówią, że kandydatów na sędziów TK może wskazać Prezydium Sejmu lub grupa co najmniej 50 posłów. Na początku grudnia kończą się kadencję trzech sędziów Trybunału: Marka Zubika, Piotra Tulei i Stanisława Rymara.</p>
      <footer>/ Źródło: 300polityka.pl <br/>/ jfi</footer>
    </article>
  </body>
</html>