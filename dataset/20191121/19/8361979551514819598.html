<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/u-kiyevi-vidkrili-vistavku-maydan-memorial-muzey-video-novini-ukrajini-50054997.html"/>
    <meta property="og:site_name" content="НВ"/>
    <meta property="article:published_time" content="2019-11-21T19:10:00+00:00"/>
    <meta property="og:title" content="На місці котловану на алеї Героїв Небесної Сотні у Києві відкрили виставку про Майдан"/>
    <meta property="og:description" content="У четвер, 21 листопада, у центрі Києва відкрили виставковий простір М³: Майдан Меморіал Музей."/>
  </head>
  <body>
    <article>
      <h1>На місці котловану на алеї Героїв Небесної Сотні у Києві відкрили виставку про Майдан</h1>
      <h2>У четвер, 21 листопада, у центрі Києва відкрили виставковий простір М³: Майдан Меморіал Музей.</h2>
      <address>
        <time datetime="2019-11-21T19:10:00+00:00">21 Nov 2019, 19:10</time>
      </address>
      <p>Виставку розмістили на земельній ділянці, відведеній під майбутній Музей Революції Гідності.</p>
      <p>Експозиція розповідає про найзначиміші події незалежної України — Помаранчеву революцію, протести на Майдані 2013−2014 років, а також про створення Меморіалу Небесної Сотні та Музею Революції Гідності.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/finalniy-vidlik-ostanni-p-yat-dniv-revolyuciji-gidnosti-rekonstrukciya-podiy-50006875.html">Фінальний відлік. Останні п'ять днів Революції Гідності - реконструкцiя подiй</a>
        </li>
        <li>
          <a href="https://nv.ua/ukr/ukraine/events/maydan-todi-i-sogodni-specproekt-radio-nv-50054915.html">Майдан. Тоді і сьогодні: Ігор Луценко, Дмитро Ярош, Олексій Мочанов і Валентина Варава згадують про події Революції Гідності</a>
        </li>
      </ul>
      <p>«Котлован на алеї Героїв Небесної Сотні у центрі Києва із занедбаної пустки перетворюється на новий простір, набуває особливого символізму, змісту та функцій. Тут буде споруджено Музей Революції Гідності. А допоки зведемо стіни українського Парфенону свободи, тут діятиме динамічний виставковий і громадський простір просто неба», — розповів Ігор Пошивайло, директор Національного музею Революції Гідності.</p>
      <p>Конструкція, зведена просто неба, стоятиме доти, поки не розпочнеться будівництво Музею Революції Гідності.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Finfocentre.maidanmuseum%2Fvideos%2F453706188886101%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>