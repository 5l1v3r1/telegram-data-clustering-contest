<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/krvav-uzhas-v-stolichniya-kvartal-lyulin_news710629.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T19:05:00+00:00"/>
    <meta property="og:title" content="Кървав ужас в столичния квартал &quot;Люлин&quot;"/>
    <meta property="og:description" content="​​​​​​​Словесна свада прераснала във физическа разправа"/>
  </head>
  <body>
    <article>
      <h1>Кървав ужас в столичния квартал "Люлин"</h1>
      <h2>​​​​​​​Словесна свада прераснала във физическа разправа</h2>
      <address>
        <time datetime="2019-11-21T19:05:00+00:00">21 Nov 2019, 19:05</time>
      </address>
      <p>https://blitz.bg/kriminalni/prestplenie/krvav-uzhas-v-stolichniya-kvartal-lyulin_news710629.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574328217-poll.jpg"/>
        <figcaption>Снимката е илюстративна</figcaption>
      </figure>
      <p>
        <b>Грандиозен скандал пред столичен магазин завърши с почти отхапан нос. Разправията се е случила късно вечерта в сряда пред "Т Маркет" в квартал "Люлин", пише <a href="https://trafficnews.bg/obshtestvo/pochti-othapan-nos-sled-skandal-pred-stolichen-magazin-161161/">trafficnews.bg.  </a></b>
      </p>
      <p>39-годишният шофьор доставчик Андрей е бил нападнат, докато изпълнява обичайната поръчка за стока. Той пристигнал на адреса на магазина улица "Генерал Асен Николов", където се спречкал при паркирането с непознат мъж. <br/><br/>Словесната свада обаче прераснала във физическа разправа. Опонентът на Андрей бил едър мъж около 190 см, на видима възраст 40-45 години.</p>
      <p>"Всичко се случи много бързо. Той дойде да остави храната и онзи му скочи", обясниха служители на магазин "Т-Маркет", които станали очевидци на сбиването.</p>
      <p>Потърпевшият съобщил пред полицията, че нападателят му първо го замерял с яйца. След това посегнал да го бие, като в един момент от схватката го захапал зверски за носа. </p>
      <p>Заради нараняванията си 39-годишният мъж е откаран спешно в "Пирогов", където му е защита раната. Нападателят, който почти повторил канибалското изпълнение на знаменития американски боксьор Майк Тайсън, все още се издирва по направеното описание. </p>
    </article>
  </body>
</html>