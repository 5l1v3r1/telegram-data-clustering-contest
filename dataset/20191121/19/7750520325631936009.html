<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/dekilka-miljoniv-ukrayintsiv-pratsevlashtovani-neofitsijno-derzhpratsi.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T19:47:01+00:00"/>
    <meta property="og:title" content="Декілька мільйонів українців працевлаштовані неофіційно – Держпраці"/>
    <meta property="og:description" content="Декілька мільйонів українців працевлаштовані неофіційно - Держпраці"/>
  </head>
  <body>
    <article>
      <h1>Декілька мільйонів українців працевлаштовані неофіційно – Держпраці</h1>
      <address>
        <time datetime="2019-11-21T19:47:01+00:00">21 Nov 2019, 19:47</time>
      </address>
      <p>
        <b>В Україні декілька мільйонів громадян працюють без офіційного оформлення трудових відносин з роботодавцем, інформує <a href="https://1news.com.ua/">1NEWS</a> з посиланням на <a href="https://www.epravda.com.ua/news/2019/11/21/654005/">ЕП</a>.</b>
      </p>
      <figure>
        <img src="https://1news.com.ua/wp-content/uploads/2019/11/54300-2.jpg"/>
      </figure>
      <p>Про це заявив голова Державної служби з питань праці Роман Чернега.</p>
      <p>“Станом на сьогодні ми можемо говорити про декілька мільйонів наших громадян, які працюють поза межами офіційних трудових відносин”, – сказав Чернега, зазначивши, що таким чином громадяни погоджуються на відсутність соціальних гарантій і прав повноцінних членів суспільства.</p>
      <p>Чиновник зазначив, що високий показник тіньової зайнятості, крім недоліків для самих працівників, негативно позначається на економіці країни. При цьому Чернега заявив, що в деяких країнах право голосу на виборах мають лише платники податків.</p>
      <p>“Я думаю, було б непогано передбачити й у нас такі запобіжники, які б працювали системно і допомагали робити Україну кращою, економічно стабільнішою, багатшою”, – додав він.</p>
    </article>
  </body>
</html>