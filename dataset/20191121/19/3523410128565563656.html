<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641252/%D8%AA%DB%8C%D9%85-%D9%81%D9%88%D8%AA%D8%A8%D8%A7%D9%84-%D8%A7%D9%85%DB%8C%D8%AF-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%D8%A8%D8%B1-%D9%82%D8%B7%D8%B1-%D8%B4%DA%A9%D8%B3%D8%AA-%D8%AE%D9%88%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T19:30:00+00:00"/>
    <meta property="og:title" content="تیم فوتبال امید ایران برابر قطر شکست خورد"/>
    <meta property="og:description" content="شاگردان حمید استیلی دیدار تدارکاتی برابر قطر را با شکست پشت سر گذاشتند."/>
  </head>
  <body>
    <article>
      <h1>
        <a href="https://www.bultannews.com/fa/news/641252/%D8%AA%DB%8C%D9%85-%D9%81%D9%88%D8%AA%D8%A8%D8%A7%D9%84-%D8%A7%D9%85%DB%8C%D8%AF-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%D8%A8%D8%B1-%D9%82%D8%B7%D8%B1-%D8%B4%DA%A9%D8%B3%D8%AA-%D8%AE%D9%88%D8%B1%D8%AF">تیم فوتبال امید ایران برابر قطر شکست خورد</a>
      </h1>
      <h2>شاگردان حمید استیلی دیدار تدارکاتی برابر قطر را با شکست پشت سر گذاشتند.</h2>
      <address><time datetime="2019-11-21T19:30:00+00:00">21 Nov 2019, 19:30</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، و به نقل از<b> سایت رسمی فدراسیون فوتبال</b> تیم فوتبال <b>امید ایرا</b>ن عصر امروز پنجشنبه در زمین تمرینی مجموعه لوسیل برابر تیم المپیک قطر قرار گرفت و با نتیجه دو بر یک شکست خورد.</p>
      <p>در دقایق ابتدایی این بازی خالد منیر روی اشتباه مدافعان ایران صاحب توپ شد و دروازه را گشود. همچنین در دقیقه ٨ محمد وعد با یک ضربه سر دومین گل را به ثمر رساند.</p>
      <p>در ادامه <b>بازیکنان ایران</b> به جریان بازی برگشتند و امید نورافکن با یک شوت سنگین در دقیقه ١۶ یکی از گل های خورده راجبران کرد.</p>
      <p>در ادامه تیم ایران صاحب توپ و میدان بود و بارها روی دروازه حریف خطر ساز شد.</p>
      <p>در نیمه دوم حملات ایران ادامه یافت همچنین حسین زاده، قائدی، آزادی و شریفی وارد زمین شدند. در دقیقه ٨٩ مهدی قائدی از دروازه بان حریف عبور کرد و محمد البکری مجبور به خطای عمد شد تا با کارت قرمز از زمین خارج شود اما داور در این صحنه اعلام پنالتی نکرد و در نهایت بازی با نتیجه دو بر یک به سود میزبان تمام شد.</p>
      <p>به گزارش خبرنگار مهر، تیم فوتبال امید خود را برای حضور در رقابت های انتخابی المپیک که اواخر دیماه به میزبانی تایلند برگزار می شود، آماده می کند.</p>
      <p>بازی‌های گروه C مرحله نهایی رقابت‌های قهرمانی زیر ۲۳ سال آسیا و انتخابی بازی‌های المپیک ۲۰۲۰ با حضور تیم‌های المپیک ایران، ازبکستان، کره‌جنوبی و چین در شهر سونگخلا و استادیوم تینسولانون تایلند برگزار می‌شود.</p>
      <p>برنامه دیدارهای تیم المپیک کشورمان در رقابت‌های نهایی و مرحله گروهی به این شرح خواهد بود:</p>
      <p>
        <b>* پنجشنبه  - ۹ ژانویه (۱۹ دی) - ساعت ۱۷:۱۵</b>
        <br/>
        <b>- ایران - ازبکستان</b>
      </p>
      <p>
        <b>* یکشنبه - ۱۲ ژانویه (۲۲ دی) - ساعت ۱۷:۱۵</b>
        <br/>
        <b>- ایران - کره جنوبی</b>
      </p>
      <p>
        <b>* چهارشنبه - ۱۵ ژانویه (۲۵ دی) - ساعت ۱۷:۱۵</b>
        <br/>
        <b>- ایران - چین</b>
      </p>
      <p>همچنین در مرحله دوم رقابت‌ها تیم‌های اول و دوم گروه‌های سوم و چهارم روز یکشنبه ۱۹ ژانویه در بانکوک به مصاف هم خواهند رفت.</p>
    </article>
  </body>
</html>