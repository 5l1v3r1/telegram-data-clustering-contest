<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/luca-coletto-nuovo-assessore-in-umbria-1.7792893"/>
    <meta property="og:site_name" content="L'Arena"/>
    <meta property="article:published_time" content="2019-11-21T19:33:06+00:00"/>
    <meta property="og:title" content="Luca Coletto nuovo assessore in Umbria"/>
    <meta property="og:description" content="Nominato alla Sanità"/>
  </head>
  <body>
    <article>
      <h1>Luca Coletto <br/>nuovo assessore <br/>in Umbria</h1>
      <address>
        <time datetime="2019-11-21T19:33:06+00:00">21 Nov 2019, 19:33</time>
      </address>
      <p>«Sono felice per l’amico Coletto, per la gente umbra e per il significato che ha la sua nomina per la storia della sanità veneta». Con queste parole, il Presidente della Regione del Veneto Luca Zaia, <b>commenta la nomina di Luca Coletto, già Assessore alla Sanità del Veneto e Sottosegretario alla Salute nel Governo “Conte 1”, ad Assessore alla Sanità della Regione Umbria.</b></p>
      <p>“In otto anni di lavoro con noi – aggiunge Zaia – Coletto ha segnato una stagione importante di sviluppo della Sanità veneta, realizzando riforme storiche come la revisione dell’intero sistema di cure disegnata nel precedente Piano Sociosanitario, e gestendo il settore più delicato della vita amministrativa di una Regione con equilibrio, onestà, spirito di squadra e un’esperienza che, cresciuta di giorno in giorno in otto anni, è oggi unica o quasi in Italia”.</p>
      <p>“Con l’esperienza che ha e con la passione che sa mettere nel suo agire – conclude Zaia – Luca Coletto saprà sicuramente far crescere la qualità dell’assistenza sanitaria ai cittadini dell’Umbria, che la stanno chiedendo a gran voce. E’ accompagnato dai nostri complimenti, dalla nostra stima, e da un sincero augurio di buon lavoro”.</p>
    </article>
  </body>
</html>