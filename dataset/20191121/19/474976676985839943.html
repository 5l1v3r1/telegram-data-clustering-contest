<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121213/soros-i-uchodzcy-wegierski-rzad-musi-przeprosic-za-nieprawdziwe-informacje.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T19:45:00+00:00"/>
    <meta property="og:title" content="Soros i uchodźcy. Węgierski rząd musi przeprosić za nieprawdziwe informacje"/>
    <meta property="og:description" content="Węgierski Sąd Najwyższy orzekł, że rząd Viktora Orbana musi publicznie przeprosić za &quot;wprowadzające w błąd i fałszywe&quot; przedstawienie faktów na temat organizacji pomagającej uchodźcom. Chodzi o ankiety rozesłane w 2017 roku."/>
  </head>
  <body>
    <article>
      <h1>Soros i uchodźcy. Węgierski rząd musi przeprosić za nieprawdziwe informacje</h1>
      <address>
        <time datetime="2019-11-21T19:45:00+00:00">21 Nov 2019, 19:45</time>
      </address>
      <h4>Węgierski Sąd Najwyższy orzekł, że rząd Viktora Orbana musi publicznie przeprosić za "wprowadzające w błąd i fałszywe" przedstawienie faktów na temat organizacji pomagającej uchodźcom. Chodzi o ankiety rozesłane w 2017 roku.</h4>
      <p>O wyroku poinformował Węgierski Komitet Helsiński. Dwa lata temu rząd Orbana rozesłał drogą e-mailową kwestionariusze ankietowe do węgierskich gospodarstw domowych. Ankiety trafiły do milionów Węgrów. Poproszono w nich, aby obywatele wyrazili swoją opinię na temat rzekomego "planu Sorosa", dotyczącego imigracji uchodźców do Europy.</p>
      <p>W ankiecie wskazano, że miliarder George Soros promuje napływ imigrantów i manipuluje politykę uchodźczą. Poinformowano także, że Komitet Helsiński, wspierany finansowo przez Sorosa, dokłada starań, by imigranci, którzy popadli w konflikt z prawem, byli karani łagodniej niż obywatele Węgier.</p>
      <p>Teraz Sąd Najwyższy nakazał rządowi opublikować w mediach i na stronie internetowej rządu przeprosiny pod adresem Komitetu. Rząd musi ponadto zapłacić organizacji dwa miliony forintów (6000 euro) odszkodowania. Rzecznik sądu potwierdził, że wyrok zapadł, nie podał jednak żadnych szczegółów.</p>
      <footer>/ Źródło: Deutsche Welle, AFP, Reuters <br/>/ zdą</footer>
    </article>
  </body>
</html>