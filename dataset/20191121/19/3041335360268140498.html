<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/sports/vomva-megatonon-etoimazei-i-mpartselona/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T19:43:10+00:00"/>
    <meta property="og:title" content="Βόμβα μεγατόνων ετοιμάζει η Μπαρτσελόνα"/>
    <meta property="og:description" content="Οι Καταλανοί έχουν τη διάθεση να περιμένουν τον πρώην παίκτη των Μπλέιζερς μέχρι να αποθεραπευτεί. Η Μπαρτσελόνα είναι απλά ασταμάτητη"/>
  </head>
  <body>
    <article>
      <h6 class="kicker">Θα παραμιλάει η Ευρώπη</h6>
      <h1>Βόμβα μεγατόνων ετοιμάζει η Μπαρτσελόνα</h1>
      <h2>Οι Καταλανοί έχουν τη διάθεση να περιμένουν τον πρώην παίκτη των Μπλέιζερς μέχρι να αποθεραπευτεί. Η Μπαρτσελόνα είναι απλά ασταμάτητη</h2>
      <address><time datetime="2019-11-21T19:43:10+00:00">21 Nov 2019, 19:43</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Αμπρίνες ήταν μόνο η αρχή. Με τον Μίροτιτς έμεινε άφωνη η μπασκετική Ευρώπη. Ο Χίγκινς άρχισε να κάνει απόσβεση, του τεράστιου ποσού που δόθηκε.</p>
      <p>Ο Ντιλέινι φόρεσε τη φανέλα των «μπλουγκράνα» για να αποδειχθεί ότι η Μπαρτσελόνα «χτυπάει» ό,τι κινείται κι ότι πετάει. Το μεγαλύτερο -ίσως- κλαμπ του πλανήτη δεν έχει ταβάνι.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Όποιος παίκτης μπορεί να κάνει τη διαφορά, σε όποιο σπορ, είναι δυνάμει στόχος, οπότε δεν υπήρχε περίπτωση να μην ασχοληθούν οι άνθρωποί της με τον Πάου Γκασόλ!</p>
      <p>Ο παίκτης ορόσημο του ισπανικού μπάσκετ έμεινε ελεύθερος από τους Μπλέιζερς και τα δημοσιεύματα από τη Βαρκελώνη τον θέλουν να είναι στόχος της Μπάρτσα.</p>
      <p>Πρώτιστο μέλημα του Γκασόλ είναι να συνεχίσει την αποθεραπεία στο αριστερό του πόδι, με τον τραυματισμό του να είναι πιο σοβαρός απ’ ότι αρχικά εκτιμήθηκε.</p>
      <p>Οι Καταλανοί δεν έχουν πρόβλημα να τον περιμένουν, άλλωστε ο θόρυβος που θα κάνει ενδεχόμενη επιστροφή του Πάου στην Ευρώπη και δη στην Μπαρτσελόνα είναι μεγαλύτερος απ’ όσα (πολλά) μπορεί να κάνει όταν είναι υγιής στις τέσσερις γραμμές.</p>
      <p>Αν και στα 39 του ο Γκασόλ παραμένει μια από τις πλέον ισχυρές μπασκετικές προσωπικότητες στον πλανήτη κι οι ισχυροί θέλουν να έχουν… ισχυρούς στις τάξεις τους.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>