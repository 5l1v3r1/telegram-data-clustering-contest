<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/na-prijemu-josip-pejakovic-opevao-bih-kao-zemlju-od-kamena/"/>
    <meta property="og:site_name" content="Krstarica"/>
    <meta property="article:published_time" content="2019-11-21T19:07:00+00:00"/>
    <meta property="og:title" content="Na prijemu Josip Pejaković opevao BIH kao „Zemlju od kamena“"/>
    <meta property="og:description" content="SARAJEVO - Umesto uobičajenog govora na svečanom prijemu povodom Dana državnosti BiH, predsedavajući Predsedništva BiH Željko Komšić reč je prepustio"/>
  </head>
  <body>
    <article>
      <h1>Na prijemu Josip Pejaković opevao BIH kao „Zemlju od kamena“</h1>
      <address><time datetime="2019-11-21T19:07:00+00:00">21 Nov 2019, 19:07</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SARAJEVO – Umesto uobičajenog govora na svečanom prijemu povodom Dana državnosti BiH, predsedavajući Predsedništva BiH Željko Komšić reč je prepustio doajenu bh glumišta Josipu Pejakoviću.</p>
      <p>Domaćini prijema bili su predsedavajući i član Predsedništva BiH, Željko Komšić i Šefik Džaferović, dok član Predsedništva BiH iz Republike Srpske ni ove godine nije prisustvovao.</p>
      <p>Nakon što je član Predsedništva BiH Šefik Džaferović održao govor, sa osvrtom na prošlost, sadašnjost i očekivanjima za budućnost prisutnima se kratko obratio Komšić koji je rekao da će ovog puta umesto njega govoriti poslednji dobitnik povelje ZAVNOBiH-a Josip Pejaković.</p>
      <p>Pejaković je na svoj način izrecitovao poemu „Zemlja od kamena“ u kojoj je opisao BiH onakvu kakvu je on video putujući i boraveći na svakom njenom pedlju, prenosi Klix.ba.</p>
      <p>Prijem povodom Dana državnosti BiH prvi put je organizovan 21. novembra odnosno na dan kada je potpisan Dejtonski mirovni sporazum, a četiri dana pre 25. novembra.</p>
      <p>(Tanjug)</p>
    </article>
  </body>
</html>