<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009632-stali-izvestny-itogi-operacii-migrant-na-kievschine"/>
    <meta property="og:site_name" content="Главное™"/>
    <meta property="article:published_time" content="2019-11-21T19:48:00+00:00"/>
    <meta property="og:title" content="Стали известны итоги операции &quot;Мигрант&quot; на Киевщине"/>
    <meta property="og:description" content="З 18 жовтня по 19 листопада 2019 року на території Києва і області тривали заходи з протидії нелегальній міграції під умовною назвою «Мігрант». Операція проводилась спільними зусиллями Міграційної служби, Національної поліції, Служби безпеки У..."/>
  </head>
  <body>
    <article>
      <h1>Стали известны итоги операции "Мигрант" на Киевщине</h1>
      <address>
        <time datetime="2019-11-21T19:48:00+00:00">21 Nov 2019, 19:48</time>
      </address>
      <p>З 18 жовтня по 19 листопада 2019 року на території Києва і області тривали заходи з протидії нелегальній міграції під умовною назвою «Мігрант». Операція проводилась спільними зусиллями Міграційної служби, Національної поліції, Служби безпеки України із залученням інших відомств, <a href="https://mvs.gov.ua/ua/news/26204_sotni_nezakonosluhnyanih_gostey_ukraini_povernutsya_z_kiva_na_batkivshchinu.htm">повідомляє</a> прес-служба МВС.</p>
      <p>Працівники Центрального міжрегіонального управління ДМС у м. Києві та Київській області систематично здійснювали перевірки ринків, гуртожитків, розважальних закладів і закладів громадського харчування, залізничних станцій та автовокзалів з метою виявлення порушників правил перебування в Україні. Їх видалось чимало – 695 осіб знаходились на території України нелегально. Щодо них прийнято 643 рішення про примусове повернення, 52 - про примусове видворення за межі України, у 68 випадках рішенням було скорочення строків перебування в Україні.</p>
      <related>
        <h4>Читайте также:</h4>
        <a href="https://glavnoe.ua/news/n357007132-na-rynkah-odessy-vyjavleny-nezakonnye-migranty"/>
      </related>
      <p>Крім того, 1598 осіб притягнули до адміністративної відповідальності за порушення законодавства про правовий статус іноземців та осіб без громадянства. Серед них не тільки громадяни інших країн, які знехтували правилами перебування в Україні, а й наші співвітчизники, котрі порушили порядок працевлаштування, прийняття на навчання, надання житла іноземцям та їх реєстрації. На них накладено штрафів на суму 6094280 гривень, з яких 4814480 грн. вже стягнуто в дохід держави.</p>
      <p>«Зменшення потоку міграції в Україну наразі не очікується. Це в значній мірі зумовлено збереженням нестабільної соціально-економічної та воєнно-політичної обстановки в ряді країн Африки, Азії, Близького та Середнього Сходу. При цьому, у більшості випадків наша держава слугує для мігрантів транзитним шляхом до благополучних країн Європейського Союзу. Протягом 10 місяців 2019 року тільки в Києві та області нами виявлено більше 2 тис. незаконних мігрантів. Ще понад 5 тис. порушників міграційного законодавства понесли адміністративну відповідальність.» - пояснив начальник ЦМУ ДМС у м. Києві та Київській області Вячеслав Гузь.</p>
      <related>
        <h4>Читайте также:</h4>
        <a href="https://glavnoe.ua/news/n357006849-pravoohraniteli-razoblachili-shemu-verbovki-grazhdan-ukrainy-dlja-perepravki-v-strany-es"/>
      </related>
      <p>«Перебування неврегульованих мігрантів може спричинити для приймаючої сторони загрозу політичним інтересам країни, її міжнародному статусу, вплинути на рівень злочинності, викликати соціальне напруження. Тому мають вживатися ефективні заходи протидії цьому негативному явищу. Для прикладу, нещодавно в Україні було впроваджено автоматизований облік адмінправопорушень, при якому до електронної системи вносяться біометричні дані усіх порушників міграційного законодавства для їх швидкої ідентифікації в майбутньому. За підсумками проведених профілактичних заходів ми проаналізували міграційну ситуацію у Києві та в області і намітили ряд заходів, які в подальшому дозволять системно протидіяти нелегальній міграції».</p>
      <related>
        <h4>Читайте также:</h4>
        <a href="https://glavnoe.ua/news/n357005844-v-polshe-uzhe-bolee-milliona-ukraincev-andzhej-duda"/>
      </related>
    </article>
  </body>
</html>