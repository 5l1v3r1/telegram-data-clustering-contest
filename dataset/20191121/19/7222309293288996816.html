<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/polis-undersoker-dodsfall-i-helsingfors-kvinna-dog-efter-uteblivet-hemvardsbesok/"/>
    <meta property="og:site_name" content="HBL"/>
    <meta property="article:published_time" content="2019-11-21T19:10:00+00:00"/>
    <meta property="og:title" content="Polis undersöker dödsfall i Helsingfors – kvinna dog efter uteblivet hemvårdsbesök"/>
    <meta property="og:description" content="Polisen inleder en förundersökning med anledning av fallet där en kvinna hittades död i östra Helsingfors våren 2018. Kvinnan bodde ensam i sin bostad och borde ha fått hemvård efter att hon skrivits ut från sjukhuset. Hemvårdsbesöket uteblev dock för att man trodde att kvinnan var kvar på sjukhuset."/>
  </head>
  <body>
    <article>
      <h1>Polis undersöker dödsfall i Helsingfors – kvinna dog efter uteblivet hemvårdsbesök</h1>
      <h2>Polisen inleder en förundersökning med anledning av fallet där en kvinna hittades död i östra Helsingfors våren 2018. Kvinnan bodde ensam i sin bostad och borde ha fått hemvård efter att hon skrivits ut från sjukhuset. Hemvårdsbesöket uteblev dock för att man trodde att kvinnan var kvar på sjukhuset.</h2>
      <address><time datetime="2019-11-21T19:10:00+00:00">21 Nov 2019, 19:10</time> by <a rel="author">Niclas Lönnqvist</a></address>
      <p>Dödsfallet uppdagades då chefen för hemvården blev orolig. Enligt chefen för Helsingfors sjukvårds, hemvårds-och rehabiliteringstjänster, <b>Seija Meripaasi</b>, så kommer man att göra allt för att händelser av det här slaget inte upprepas.</p>
      <p>– Även om vi på sjukhus och i hemvården har samma patientdatasystem så larmar systemet inte om patienten skrivits ut från sjukhus och är hemma. Det här påverkade till en del att hemvården levde i tron på att patienten hade stannat på sjukhus, säger Meripaasi.</p>
      <p>Hösten 2020 ska det nya patientdatasystemet Apotti börja gälla. Det nya patientdatasystemet ska säkra informationsgången mellan olika aktörer inom vården.</p>
      <p>I väntan på Apotti kommer personalen inom hemvården regelbundet att gå igenom läget för alla patienter som är på sjukhus eller inom hemvården.</p>
      <p>– Vi har nu gått igenom att alla som jobbar inom vården vet hur situationer ska skötas, säger Meripaasi.</p>
    </article>
  </body>
</html>