<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/juve-ansia-ronaldo-si-allena-ancora-a-parte-il-report-dell-allen-49961"/>
    <meta property="og:site_name" content="il BiancoNero"/>
    <meta property="article:published_time" content="2019-11-21T19:00:00+00:00"/>
    <meta property="og:title" content="Juve in apprensione: Ronaldo si allena ancora a parte. Pjanic in gruppo, Alex Sandro e Rabiot..."/>
    <meta property="og:description" content="Cristiano Ronaldo si allena ancora a parte, con una seduta personalizzata, e quindi la sua presenza per la partita di sabato con l'Atalanta diviene in dubbio. Lo ha riferito la Juve nel report quotidiano"/>
  </head>
  <body>
    <article>
      <h1>Juve in apprensione: Ronaldo si allena ancora a parte. Pjanic in gruppo, Alex Sandro e Rabiot...</h1>
      <address>
        <time datetime="2019-11-21T19:00:00+00:00">21 Nov 2019, 19:00</time>
      </address>
      <p><b>Cristiano Ronaldo si allena ancora a parte, con una seduta personalizzata, e quindi la sua presenza per la partita di sabato con l'Atalanta diviene in dubbio.</b> Lo ha riferito la <b>Juve</b> nel report quotidiano sull'allenamento, pubblicato sul proprio sito ufficiale.</p>
      <p><b>IL REPORT -</b> "Con il gruppo al completo nuovamente a Torino (oggi è rientrato dagli impegni con le Nazionali anche Juan Cuadrado), oggi pomeriggio al JTC è continuata la marcia di preparazione alla sfida di sabato con l’Atalanta (fischio d’inizio alle ore 15:00).</p>
      <p>Gruppo che ha accolto il rientro di Miralem Pjanic, mentre Alex Sandro ha continuato a sottoporsi al proprio ciclo di terapie; Adrien Rabiot e Cristiano Ronaldo hanno invece condotto un lavoro personalizzato.</p>
      <p>Domani, vigilia di Atalanta-Juve, la seduta è in programma al mattino, che sarà preceduta dalla conferenza stampa di Maurizio Sarri (ore 10:30 in diretta su Juventus TV) e seguita dalla partenza in direzione Bergamo".</p>
      <figure>
        <iframe data-src="https://twitter.com/juventusfc/status/1197567445353074690?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>