<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549046.html/%D8%A7%D8%AF%D8%A7%D9%85%D9%87-%D8%A8%D8%A7%D8%B1%D8%B4-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%AF%D8%B1-%D8%A8%D8%B1%D8%AE%DB%8C-%D8%B4%D9%87%D8%B1%D9%87%D8%A7--%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7%DB%8C-%D8%B4%D9%87%D8%B1%D9%87%D8%A7%DB%8C-%D8%A8%D8%B2%D8%B1%DA%AF-%D8%A7%D8%B2-%D9%81%D8%B1%D8%AF%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T19:57:00+00:00"/>
    <meta property="og:title" content="ادامه بارش برف و باران در برخی شهرها/‌آلودگی هوای شهرهای بزرگ از فردا"/>
    <meta property="og:description" content="مدیر پیش‌بینی و هشدار سازمان هواشناسی گفت: از فردا تا سه‌شنبه هفته آینده به دلیل پایداری هوا غلظت آلاینده‌های جوی در شهرهای صنعتی و پرجمعیت افزایش می‌یابد."/>
  </head>
  <body>
    <article>
      <h1>ادامه بارش برف و باران در برخی شهرها/‌آلودگی هوای شهرهای بزرگ از فردا</h1>
      <address>
        <time datetime="2019-11-21T19:57:00+00:00">21 Nov 2019, 19:57</time>
      </address>
      <p>مدیر پیش‌بینی و هشدار سازمان هواشناسی گفت: از فردا تا سه‌شنبه هفته آینده به دلیل پایداری هوا غلظت آلاینده‌های جوی در شهرهای صنعتی و پرجمعیت افزایش می‌یابد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در تشریح آخرین وضعیت جوی کشور اظهار داشت: امروز شاهد بارش برف و باران در استان‌های اردبیل، آذربایجان شرقی، خراسان شمالی، خراسان رضوی، خراسان جنوبی، کرمان، یزد و سواحل خزر هستیم.</p>
      <p>وی ادامه داد: فردا در استان‌های ساحلی خزر، شمال شرق آذربایجان شرقی، خراسان شمالی، اردبیل و ارتفاعات البرز مرکزی بارش برف و باران ادامه دارد، ضمن آنکه در جنوب سیستان و بلوچستان هم رگبار و رعدوبرق پیش‌بینی می‌شود.</p>
      <p>مدیر پیش‌بینی و هشدار سازمان هواشناسی افزود: روز شنبه در استان‌های گیلان، اردبیل و غرب مازندران بارش برف و باران ادامه دارد و در شرق مازندران، گلستان، خراسان شمالی، ارتفاعات سمنان و شمال خراسان رضوی بارش پراکنده برف و باران خواهیم داشت، روز یکشنبه بارش برف و باران در گیلان ادامه دارد.</p>
      <p>وی ادامه داد: از فردا تا سه‌شنبه هفته آینده به دلیل پایداری هوا غلظت آلاینده‌های جوی در شهرهای صنعتی و پرجمعیت افزایش می‌یابد.</p>
      <p>به گزارش فارس، مدیر پیش‌بینی و هشدار سازمان هواشناسی گفت: امروز و فردا تنگه هرمز، دریای عمان و دریای خزر و فردا دریای خزر، مواج است.</p>
      <p>ضیائیان در تشریح وضعیت جوی پایتخت گفت: آسمان تهران فردا نیمه‌ابری همراه با مه صبحگاهی پیش‌بینی می‌شود؛ همچنین روزهای شنبه تا دوشنبه نیز آسمان تهران نیمه‌ابری است. بیشینه و کمینه دما فردا در تهران 10 و 3 درجه خواهد بود.</p>
      <p>مدیر پیش‌بینی و هشدار سازمان هواشناسی اظهار داشت: فردا بندرعباس با بیشینه دمای 26 درجه بالای صفر گرمترین مرکز استان و شهرکرد با کمینه دمای 8 درجه زیر صفر سردترین مرکز استان خواهد بود، همچنین فردا در 18 استان کمینه دما صفر و زیر صفر درجه خواهد بود.</p>
      <p>انتهای پیام/‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌</p>
      <p> </p>
    </article>
  </body>
</html>