<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%81%cf%89%cf%83%ce%bf%cf%84%ce%bf%cf%85%cf%81%ce%ba%ce%b9%ce%ba%cf%8c-%ce%b8%cf%81%ce%af%ce%bb%ce%b5%cf%81-%cf%83%cf%84%ce%b7-%ce%bb%ce%b9%ce%b2%cf%8d%ce%b7-%cf%81%cf%8e%cf%83%ce%bf%ce%b9-%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T19:45:42+00:00"/>
    <meta property="og:title" content="Ρωσοτουρκικό θρίλερ στη Λιβύη: Ρώσοι μισθοφόροι στα χέρια Λίβυων με εμπλοκή της ΜΙΤ – Πέφτουν σαν τις «μύγες» τα τουρκικά drone"/>
    <meta property="og:description" content="Ραγδαίες εξελίξεις έχουμε στην Λιβύη, στην οποία ο υπουργός εσωτερικών Φατί Μπασάγκα αποκάλυψε τη σύλληψη δύο Ρώσων για κατασκοπεία στην Τρίπολη, οι οποίοι ήταν μέλη της εταιρείας μισθοφόρων Wagner και πολεμούσαν για τις δυνάμεις του Χαλίφα Χαφτάρ στη νότια Τρίπολη, ενώ φέρεται να υπάρχει και πιθανή εμπλοκή της τουρκικής ΜΙΤ στην υπόθεση, μιας και Άγκυρα και Τρίπολη είναι κάτι παραπάνω από «κολλητοί» θα λέγαμε σε ελεύθερη μετάφραση."/>
  </head>
  <body>
    <article>
      <h1>Ρωσοτουρκικό θρίλερ στη Λιβύη: Ρώσοι μισθοφόροι στα χέρια Λίβυων με εμπλοκή της ΜΙΤ – Πέφτουν σαν τις «μύγες» τα τουρκικά drone</h1>
      <address>
        <time datetime="2019-11-21T19:45:42+00:00">21 Nov 2019, 19:45</time>
      </address>
      <p>
        <b>Ραγδαίες εξελίξεις έχουμε στην Λιβύη, στην οποία ο υπουργός εσωτερικών Φατί Μπασάγκα αποκάλυψε τη σύλληψη δύο Ρώσων για κατασκοπεία στην Τρίπολη, οι οποίοι ήταν μέλη της εταιρείας μισθοφόρων Wagner και πολεμούσαν για τις δυνάμεις του Χαλίφα Χαφτάρ στη νότια Τρίπολη, ενώ φέρεται να υπάρχει και πιθανή εμπλοκή της τουρκικής ΜΙΤ στην υπόθεση, μιας και Άγκυρα και Τρίπολη είναι κάτι παραπάνω από «κολλητοί» θα λέγαμε σε ελεύθερη μετάφραση.</b>
      </p>
      <p>Ο Μπασαγκά δήλωσε την Τρίτη στην εφημερίδα The Washington Post ότι οι Ρώσοι υπήκοοι συνελήφθησαν τον Ιούλιο, όταν προσπάθησαν να επηρεάσουν τις προγραμματισμένες δημοτικές εκλογές και να συγκεντρώσουν πληροφορίες για τις στρατιωτικές επιχειρήσεις εναντίον των δυνάμεων του Χαλίφα Χαφτάρ, που εδρεύουν στην ανατολική Λιβύη και υποστηρίζονται από τη Ρωσία.</p>
      <p>Οι Ρώσοι μισθοφόροι φέρονται να έχουν ομολογήσει τις κατηγορίες.</p>
      <p>Η Washington Post επικαλούμενη δυτικό αξιωματούχο, ο οποίος μίλησε με την προϋπόθεση της ανωνυμίας, γράφει ότι ζητήθηκε η απελευθέρωση τους από την Μόσχα, λέγοντας ότι η ρωσική κυβέρνηση άσκησε μεγάλη πίεση στην κυβέρνηση της Τρίπολης για να απελευθερώσει τους δύο άνδρες.</p>
      <p>Το ρωσικό υπουργείο Εξωτερικών παραδέχθηκε ότι οι δύο Ρώσοι υπήκοοι συνελήφθησαν στην Τρίπολη ενώ η όλη υπόθεση εμπλέκει χονδρά, σύμφωνα με ανεπιβεβαίωτες πληροφορίες σε κοινωνικά δίκτυα και την τουρκική ΜΙΤ, η οποία δραστηριοποιείται στην Λιβύη μιας και υπάρχουν εκεί δεκάδες ίσως και εκατοντάδες πλέον Τούρκοι σύμβουλοι και μισθοφόροι της εταιρείας Sadat.</p>
      <p>Το Bloomberg ανέφερε ότι οι Ρώσοι που κρατούνται και έχουν δεχθεί επισκέψεις δύο φορές αυτούς τους τελευταίους μήνες, ενώ επικαλούνται και τον Σάιφ Καντάφι (υιό του δικτάτορα), αναφέροντας ότι ο Saif πιστεύεται ότι αναζητά πολιτική επιστροφή.</p>
      <p>Οι Ρώσοι συνελήφθησαν με φορητούς υπολογιστές και USB που αποδεικνύουν ότι δούλευαν για μια εταιρεία που εργάζεται για να επηρεάσει τις εκλογές στις αφρικανικές χώρες, συμπεριλαμβανομένης της Λιβύης. Ένας τρίτος Ρώσος υπήκοος κατόρθωσε να εγκαταλείψει τη Λιβύη πριν οι δυνάμεις ασφαλείας της εισβάλουν στο σπίτι του.</p>
      <p>Ο Λίβυος υπουργός Μπασαγκά κατηγόρησε τη Ρωσία ότι προσπαθεί να βοηθήσει τους πιστούς αξιωματούχους του Καντάφι να επιστρέψουν στην εξουσία στη Λιβύη.</p>
      <p>Τούρκοι και Λίβυοι τζιχαντιστές όμως, μαζί με συμβούλους από το Κατάρ, εν μέσω τουρκικού μισθοφορικού στρατού έρχονται σε ευθεία αντιπαράθεση με τις δυνάμεις Χαφτάρ, τους Ρώσους, τους Κινέζους και τα ΗΑΕ, για την τύχη της χώρας.</p>
      <p>Το ΝΑΤΟ, δηλαδή ο Τραμπ, θέλει την διχοτόμηση της χώρας, κάτι που βολεύει και τον Ερντογάν και τα σχέδια του για ΑΟΖ. Το σχέδιο όμως θυμίζει “Βόρειο και Νότιο Βιετνάμ” και θα λειτουργήσει και αργά ή γρήγορα ο στρατηγός Χαλίφα Χαφτάρ και οι αξιωματούχοι του Καντάφι, με σκοπό να αναλάβουν τον πλήρη έλεγχο της χώρας με τα τεράστια κοιτάσματα.</p>
      <p>
        <b>Χθες, σύμφωνα με<a href="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%b7-%ce%ac%ce%b3%ce%ba%cf%85%cf%81%ce%b1-%cf%83%cf%84%ce%ad%ce%bb%ce%bd%ce%b5%ce%b9-%ce%b5%cf%83%cf%80%ce%b5%cf%85%cf%83%ce%bc%ce%ad%ce%bd%ce%b1-%ce%bd.html"> άρθρο μας</a>, είχαμε την κατάρριψη ενός ακόμη τουρκικού drone βόρεια της πόλης Tarhouna στη Λιβύη, ενδεικτικό του κλίματος που επικρατεί, από τις δυνάμεις του Χαφτάρ κατά των Τούρκων.</b>
      </p>
      <p>
        <b>Ενώ η τουρκική παρτίδα που στάλθηκε στη Λιβύη με εμπορικά πλοία και εμπεριείχε θωρακισμένα οχήματα, πυρομαχικά καταστράφηκε από αεροσκάφη του Χαφτάρ και ρωσικές πληροφορίες από το έδαφος, κάτι που μας δείχνει ότι και το θέμα των δύο Ρώσων δεν έχει επιλυθεί.</b>
      </p>
      <p>
        <b>Την νέα τουρκική “παρτίδα όπλων” που έφθασε στην Μισράτα την Δευτέρα, σύμφωνα με πληροφορίες των Ρώσων, αεροσκάφη του Χαφτάρ την κατέστρεψαν, τινάζοντας στον αέρα 19 τουρκικά θωρακισμένα οχήματα αλλά και πυρομαχικά τα οπoία είχαν τοποθετηθεί σε αποθήκες.</b>
      </p>
      <p>
        <b>Η συνέχεια της υπόθεσης αφορά Ρώσους και Τούρκους ξεκάθαρα στην χώρα αυτή, ενώ Γάλλοι, Ιταλοί και Αμερικανοί παρακολουθούν από κοντά τα τεκταινόμενα και αναμένεται κάποια στιγμή να αντιδράσουν.</b>
      </p>
    </article>
  </body>
</html>