<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109346-Socialnite-rabotnici-styagat-protest-na-27-noemvri-zaradi-niski-zaplati"/>
    <meta property="og:site_name" content="Канал 3"/>
    <meta property="article:published_time" content="2019-11-21T19:42:00+00:00"/>
    <meta property="og:title" content="Социалните работници стягат протест на 27 ноември заради ниски заплати"/>
    <meta property="og:description" content="Стартовата заплата, с която един млад висшист постъпва в социалната служба, е 650 лева"/>
  </head>
  <body>
    <article>
      <h1>Социалните работници стягат протест на 27 ноември заради ниски заплати</h1>
      <h2>Стартовата заплата, с която един млад висшист постъпва в социалната служба, е 650 лева</h2>
      <address>
        <time datetime="2019-11-21T19:42:00+00:00">21 Nov 2019, 19:42</time>
      </address>
      <p>
        <b>Едночасова стачка подготвят социалните работници от 35 дирекции за „Социално подпомагане" в цялата страна.</b>
      </p>
      <p>Тя ще бъде на 27 ноември. Служителите във Велико Търново също ще спрат работа, а исканията им са за 40 % увеличение на заплатите. Теодора Иванова е социален работник във Велико Търново от 30 години. Казва, че обича професията си и не иска да се откаже от нея, въпреки тежките условия и ниската заплата. "На много правителства станахме недолюбените деца. Много обещания, много търпение от наша страна. Просто нищо не се решава и затова приемаме тази крайна мярка. Затова си позволяваме и да не излизаме на улицата да не прекъсваме работа, защото това ще бъде много зле за гражданите, които ще търсят помощ от нас", разказа тя пред камерата на БНТ.</p>
      <p>Стартовата заплата, с която един млад висшист постъпва в социалната служба, е 650 лева, която с удръжките се доближава до минималната за страната. Затова има и недостиг на кадри. Средната възраст на социалните работници във Велико Търново е 50 години. "Младите хора не се задържат тук. От 10 години не са назначавани масово социални работници, защото работата не е атрактивна, за възнаграждението вече няма какво да кажа", заяви Василка Йорданова, председател на синдикалната секция на КТ "Подкрепа" в Дирекция "Социално подполагане" - В. Търново:.</p>
      <p>Социалните работници се надяват заплатите им да бъдат увеличени преди гласуването на бюджета за следващата година. Ако това не се случи, са склонни да предприемат и ефективни стачни действия.</p>
      <related>
        <h4>Още по темата</h4>
        <a href="http://kanal3.bg/news/world/azia/109290-Protestirashti-v-Honkong-byagat-prez-othodna-traba-na-universitet-%2528VIDEO%2529"/>
        <a href="http://kanal3.bg/news/bulgaria/society/109202-Protest-v-Pernik-zaradi-krizata-s-vodata"/>
        <a href="http://kanal3.bg/news/lifestyle/lubopitno/109186-Protestirat-sreshtu-sabudzdane-na-mechki-ot-zimen-san"/>
        <a href="http://kanal3.bg/news/bulgaria/74601-Poboy-nad-socialni-rabotnici-v-Ruse-%2528VIDEO%2529"/>
      </related>
    </article>
  </body>
</html>