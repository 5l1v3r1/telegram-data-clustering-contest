<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/date-de-ultim-or-privind-inten-ia-de-vot-schimb-ri-importante-pentru-viorica-d-ncil-dup-conferin-a-maraton-pe-care-a-sus-inut-o-mar-i-sear-1319594"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-21T19:54:00+00:00"/>
    <meta property="og:title" content="Date de ultimă oră privind intenția de vot. Schimbări importante pentru Viorica Dăncilă după conferința maraton pe care a susținut-o marți seară"/>
    <meta property="og:description" content="Sociologul Marius Pieleanu a prezentat, miercuri, la &quot;Punctul de întâlnire&quot; de la Antena 3, date de ultimă oră privind intenția de vot pentru Viorica Dăncilă după conferința maraton de două ore și jumătate pe care candidata PSD la prezidențiale a susținut"/>
  </head>
  <body>
    <article>
      <h1>Date de ultimă oră privind intenția de vot. Schimbări importante pentru Viorica Dăncilă după conferința maraton pe care a susținut-o marți seară</h1>
      <address><time datetime="2019-11-21T19:54:00+00:00">21 Nov 2019, 19:54</time> by <a rel="author">ZIUA NEWS</a></address>
      <p>
        <b>Sociologul Marius Pieleanu a prezentat, miercuri, la "Punctul de întâlnire" de la Antena 3, date de ultimă oră privind intenția de vot pentru Viorica Dăncilă după conferința maraton de două ore și jumătate pe care candidata PSD la prezidențiale a susținut-o la Palatul Parlamentului.</b>
      </p>
      <p>"Până aseară la dezbatere, din electoratul PSD care este mult mai mare decât ce a obținut doamna Dăncilă duminica trecută, o votau doar 70%. Știm astăzi deja, pe măsurătorile făcute dimineață, până la ora 6, că mai mult de 90% dintre cei care se declară că sunt votanți tradiționali PSD vor da votul doamnei Dăncilă în turul 2.</p>
      <p>În proporție de peste 75% din electoratul care a dat votul lui Mircea Diaconu în turul 1 merge deja către Viorica Dăncilă.3 din 4 votanți Mircea Diaconu, de la Pro România, de la ALDE și evident și unii care veneau din zona PSD-ului ca vot politic, vor da votul ei.</p>
      <p>Peste 90% din voturile doamnei Bruynseels merg către Viorica Dăncilă. De asemenea și ale domnului Cumpănașu, tot peste 95%", a spus Marius Pieleanu.</p>
    </article>
  </body>
</html>