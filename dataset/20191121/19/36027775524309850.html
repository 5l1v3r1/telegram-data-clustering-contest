<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/21/oksford-lugati-mualliflari-2019-yil-sozini-elon-qildi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-21T19:10:00+00:00"/>
    <meta property="og:title" content="Oksford lug‘ati mualliflari 2019-yil so‘zini e’lon qildi"/>
    <meta property="og:description" content="Joriy yilda iqlim o‘zgarishi muammolariga bag‘ishlangan boshqa so‘zlar ham lug‘at short-listiga kirgan"/>
  </head>
  <body>
    <article>
      <h1>Oksford lug‘ati mualliflari 2019-yil so‘zini e’lon qildi</h1>
      <address>
        <time datetime="2019-11-21T19:10:00+00:00">21 Nov 2019, 19:10</time>
      </address>
      <p>Oksford lug‘ati mualliflari “climate emergency” ya’ni “iqlim favqulodda holati” jumlasini 2019-yil so‘zi deb topdi. Bu haqda Oxford Dictionaries <a href="https://languages.oup.com/word-of-the-year/word-of-the-year-2019">xabar bergan</a>.</p>
      <figure>
        <img src="https://s.daryo.uz/wp-content/uploads/2019/11/Oxford-dictionary-word.jpg"/>
        <figcaption>Foto: Twitter</figcaption>
      </figure>
      <p>Lug‘at mualliflarining izoh berishicha, ushbu so‘z birikmasining ma’nosi iqlim o‘zgarishlariga qarshi turish, salbiy holatlarning oldini olish va atrof-muhitga zarar yetishini bartaraf qilishni anglatadi.</p>
      <blockquote><b>Mavzuga doir:</b>  <a href="https://daryo.uz/2019/10/21/test-ozbek-tilini-qay-darajada-bilasiz-imlo-boyicha-bilimingizni-sinab-koring/">O‘zbek tilini qay darajada bilasiz? Imlo bo‘yicha bilimingizni sinab ko‘ring</a></blockquote>
      <p>Shuningdek, joriy yilda iqlim o‘zgarishi muammolariga bag‘ishlangan boshqa so‘zlar ham lug‘at short-listiga kirgan. Iqlim o‘zgarishiga qarshi kurash harakatlari (“climate action”), iqlim inqirozi (“climate crisis”), iqlim o‘zgarishini inkor etish (“climate denial”), favqulodda ekologiya xabari (“eco-anxiety”, ekotsid (“ecocide”), “yo‘qolib ketish” (“extinction”) shular jumlasidan.</p>
      <blockquote>
        <b>Mavzuga doir: </b>
        <a href="https://daryo.uz/2019/11/16/nega-oilangizda-hammaning-familiyasi-har-xil-islandlardan-ona-tilini-rivojlantirish-borasida-nimalarni-organsa-boladi/">“Nega oilangizda hammaning familiyasi har xil?” Islandlardan ona tilini rivojlantirish borasida nimalarni o‘rgansa bo‘ladi?</a>
      </blockquote>
      <p>Avval Collins English Dictionary mualliflari guruhi iqlim zarbasi (“climate strike”) birikmasini 2019-yil so‘zi <a href="https://daryo.uz/2019/11/07/collins-ingliz-tili-lugati-mualliflari-2019-yil-sozini-elon-qildi/">deb topgan</a>. Rossiyaning A.S.Pushkin nomidagi rus tili davlat instituti OAVda yil davomida eng ko‘p ishlatilgan “yong‘in” va “norozilik”ni 2019-yil <a href="https://daryo.uz/2019/11/09/pushkin-nomidagi-rus-tili-instituti-2019-yil-sozlarini-elon-qildi/">so‘zlari deya e’tirof qilgandi</a>.</p>
    </article>
  </body>
</html>