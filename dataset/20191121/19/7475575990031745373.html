<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/futbol/abdulkadir-parmak-karari-itirazi-reddedildi-h698321.html"/>
    <meta property="og:site_name" content="61 SAAT"/>
    <meta property="article:published_time" content="2019-11-21T19:33:44+00:00"/>
    <meta property="og:title" content="Abdulkadir Parmak kararı! “İtirazı reddedildi!”"/>
    <meta property="og:description" content="Tahkim Kurulu, Trabzonspor'un Abdulkadir Parmak'ın 2 maçlık cezasına yaptığı itirazı reddetti."/>
  </head>
  <body>
    <article>
      <h1>Abdulkadir Parmak kararı! “İtirazı reddedildi!”</h1>
      <h2>Tahkim Kurulu, Trabzonspor'un Abdulkadir Parmak'ın 2 maçlık cezasına yaptığı itirazı reddetti. </h2>
      <address>
        <time datetime="2019-11-21T19:33:44+00:00">21 Nov 2019, 19:33</time>
      </address>
      <p>Bordo mavili ekip, Alanyaspor maçında kırmızı kart gören ve Profesyonel Futbol Disiplin Kurulu'ndan 2 maçlık ceza alan Abdulkadir Parmak için Tahkim Kurulu'na başvurmuştu. Kurul ise cezayı onadı. <br/>Tahkim Kurulu'ndan yapılan açıklamada; </p>
      <p>"Trabzonspor Sportif Yatırım ve Futbol İşletmeciliği Tic. A.Ş., futbolcusu Abdulkadir Parmak ve idarecisi Sertaç Güven ile ilgili PFDK'nın 14.11.2019 tarihli E.2019-2020/304 K.2019-2020/374 sayılı kararına itirazı incelendi. Duruşma için tayin edilen, 21.11.2019 Perşembe günü saat 16:00'da Trabzonspor Sportif Yatırım ve Futbol İşletmeciliği Tic. A.Ş. vekilleri Av. Eda Lermi Zorer, Av. Mert Halisçelik'in ve futbolcu Abdulkadir Parmak'ın hazır olduğu görüldü, sözlü beyanları alındı. Yapılan müzakere neticesinde;</p>
      <p>- Trabzonspor Sportif Yatırım ve Futbol İşletmeciliği Tic. A.Ş.'nin taraftarlarının neden olduğu çirkin ve kötü tezahürat nedeniyle FDT'nin 53/3. maddesi uyarınca çirkin ve kötü tezahüratta bulunan Kuzey Kale Arkası Alt J, Kuzey Kale Arkası Üst D blokta yer alan seyircilerin elektronik bilet kapsamındaki kartlarının bloke edilmesi suretiyle bir sonraki ev sahibi kulüp olduğu müsabakaya girişlerinin engellenmesinde sübut, hukuki niteleme ve cezanın tayini bakımından bir isabetsizlik bulunmadığı anlaşıldığından, başvurunun reddi ile cezanın onanmasına, oybirliği ile,</p>
      <p>- Trabzonspor Sportif Yatırım ve Futbol İşletmeciliği Tic. A.Ş.'nin taraftarlarının neden olduğu saha olayları nedeniyle FDT'nin 52/2. maddesi uyarınca 48.000,00 TL para cezası ile cezalandırılmasına, FDT'nin 52/3. maddesi uyarınca saha olaylarına karışan taraftarlarının bulunduğu Doğu Alt Tribün J blokta yer alan seyircilerin elektronik bilet kapsamındaki kartlarının bloke edilmesi suretiyle bir sonraki ev sahibi kulüp olduğu müsabakaya girişlerinin engellenmesinde sübut, hukuki niteleme ve cezanın tayini bakımından bir isabetsizlik bulunmadığı anlaşıldığından, başvurunun reddi ile cezanın onanmasına, oybirliği ile,</p>
      <p>- Trabzonspor Sportif Yatırım ve Futbol İşletmeciliği Tic. A.Ş.'nin futbolcusu Abdulkadir Parmak'ın rakip takım futbolcusuna yönelik ciddi faulü nedeniyle FDT'nin 43. maddesi uyarınca 2 resmi müsabakadan men cezası ile cezalandırılmasında sübut, hukuki niteleme ve cezanın tayini bakımından bir isabetsizlik bulunmadığı anlaşıldığından, başvurunun reddi ile cezanın onanmasına, oybirliği ile,</p>
      <p>- Trabzonspor Sportif Yatırım ve Futbol İşletmeciliği Tic. A.Ş. idarecisi Sertaç Güven'in sportmenliğe aykırı açıklamada bulunması nedeniyle FDT'nin 38/1-b maddesi uyarınca 45 gün hak mahrumiyeti ve 30.000,00 TL para cezası ile cezalandırılmasında sübut, hukuki niteleme ve cezanın tayini bakımından bir isabetsizlik bulunmadığı anlaşıldığından, başvurunun reddi ile cezanın onanmasına, oybirliği ile,</p>
      <p>- Trabzonspor Sportif Yatırım ve Futbol İşletmeciliği Tic. A.Ş.'nin futbolcusu Abdulkadir Parmak'ın cezasının ertelemesi talebinin reddine, oybirliği ile karar verilmiştir" denildi. <br/> </p>
    </article>
  </body>
</html>