<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/samsung-wil-wel-heel-graag-dat-android-10-op-galaxy-s10-het-doet-33198"/>
    <meta property="og:site_name" content="Apparata"/>
    <meta property="article:published_time" content="2019-11-21T19:32:00+00:00"/>
    <meta property="og:title" content="Samsung wil wel héél graag dat Android 10 op Galaxy S10 het doet"/>
    <meta property="og:description" content="Samsung timmert de aankomende Android 10-update helemaal dicht."/>
  </head>
  <body>
    <article>
      <h1>Samsung wil wel héél graag dat Android 10 op Galaxy S10 het doet</h1>
      <h2>Samsung timmert de aankomende Android 10-update helemaal dicht.</h2>
      <address><time datetime="2019-11-21T19:32:00+00:00">21 Nov 2019, 19:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Samsung heeft de laatste tijd een beetje een <a href="https://www.apparata.nl/nieuws/samsung-faalt-weer-galaxy-s10-door-deze-update-gebrickt-32952">slechte reputatie</a> opgebouwd met het uitbrengen van updates voor hun vlaggenschepen. Daar heeft het Zuid-Koreaanse miljardenbedrijf duidelijk mee gezeten, want voor de Android 10-uitrol nemen ze alle tijd van de wereld. Er is nu alweer een zesde beta-update uit.</p>
      <p>Samsung probeert zo zeker als het maar kan te zijn van de aankomende uitrol van Android 10 voor hun vlaggenschepen uit de Galaxy S10-serie. De techgigant komt namelijk voor de zesde keer met een update voor de beta-versie van Android 10 met One UI-schil (via: <a href="https://www.sammobile.com/news/yet-another-galaxy-s10-android-10-beta-update-released/">SamMobile</a>). De laatste update werd een gammele 2 dagen geleden nog uitgebracht.</p>
      <p>Wie dacht dat zijn Galaxy S10 snel na de initiële uitrol van Android 10 de felbegeerde update zou krijgen <a href="https://www.apparata.nl/nieuws/wanneer-krijgt-jouw-samsung-galaxy-s10-of-note-10-variant-ook-android-10-32985">heeft het goed mis</a>. De nieuwe beta-update brengt overigens niets spannends met zich mee. Wat problemen met de camera-app, wat missende notificaties en wat andere kleine bugs zouden hiermee verholpen moeten zijn.</p>
      <p>Natuurlijk is het iets langer moeten wachten op de update een goed iets. Zoals uit de in de intro gelinkte artikel blijkt, is de andere optie dat je toestel letterlijk onbruikbaar wordt door een update.</p>
      <p>Lees ook: <a href="https://www.apparata.nl/nieuws/samsung-galaxy-s10-updates-maken-note-10-overbodig-33094">Samsung Galaxy S10 updates maken Note 10 overbodig</a></p>
    </article>
  </body>
</html>