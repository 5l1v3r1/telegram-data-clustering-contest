<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/776246/blat-xechorizoun-bartselona-ke-makabi-kourasmenos-o-obrantovits/"/>
    <meta property="og:site_name" content="to10.gr"/>
    <meta property="article:published_time" content="2019-11-21T19:13:18+00:00"/>
    <meta property="og:title" content="Μπλατ: «Ξεχωρίζουν Μπαρτσελόνα και Μακάμπι, κουρασμένος ο Ομπράντοβιτς»"/>
    <meta property="og:description" content="Ο Μπλατ, σε συνέντευξή του, τόνισε πως Μπαρτσελόνα και Μακάμπι ξεχωρίζουν στη φετινή Ευρωλίγκα, ενώ ανέφερε πως η Φενέρ δεν είναι η ίδια ομάδα με παλαιότερα"/>
  </head>
  <body>
    <article>
      <h1>Μπλατ: «Ξεχωρίζουν Μπαρτσελόνα και Μακάμπι, κουρασμένος ο Ομπράντοβιτς»</h1>
      <h2>Ο Μπλατ, σε συνέντευξή του, τόνισε πως Μπαρτσελόνα και Μακάμπι ξεχωρίζουν στη φετινή Ευρωλίγκα, ενώ ανέφερε πως η Φενέρ δεν είναι η ίδια ομάδα με παλαιότερα</h2>
      <address><time datetime="2019-11-21T19:13:18+00:00">21 Nov 2019, 19:13</time> by <a rel="author">to10.gr</a></address>
      <p>Συνέντευξη σε ραδιοφωνικό σταθμό του Ισραήλ έδωσε ο πρώην προπονητής του Ολυμπιακού, Ντέιβιντ Μπλατ. Σε αυτή μίλησε για την ανάρρωση του και δεν απέκλεισε το ενδεχόμενο να επιστρέψει στον πάγκο κάποιας ομάδας, αλλά όχι φέτος.</p>
      <p>Ο Αμερικανοϊσραηλινός αναφέρθηκε ακόμα στην ομάδα με την οποία κατέκτησε την Ευρωλίγκα το 2014, τη Μακάμπι Τελ Αβίβ, ενώ δεν παρέλειψε να αναφερθεί και σε μία από της μεγάλες απογοητεύσεις της φετινής Ευρωλίγκα, τη Φενερμπαχτσέ</p>
      <p>
        <a href="https://www.to10.gr/podosfero/superleague/776076/gavalas-epistoli-tis-fifa-dikeoni-tis-thesis-tou-olybiakou-gia-tin-epo/">
          <i>Γαβαλάς: «Η επιστολή της FIFA δικαιώνει τις θέσεις του Ολυμπιακού για την ΕΠΟ»</i>
        </a>
      </p>
      <p>
        <b>Αναλυτικά όσα δήλωσε ο Ντέιβιντ Μπλατ:</b>
      </p>
      <p>«Αυτή την στιγμή είμαι επικεντρωμένος να αναρρώσω ή να κάνω το καλύτερο δυνατό ώστε να είμαι σε καλή φυσική κατάσταση, ενώ παράλληλα έχω την ευκαιρία να ευχαριστηθώ άλλα πράγματα. Εάν σε έναν χρόνο από τώρα νιώσω καλύτερα, τότε μπορεί να επιστρέψω στο επάγγελμα. Μπορεί να γυρίσω, όμως, δεν είναι σίγουρο»</p>
      <p><b>Για τη φετινή Μακάμπι:</b> «Πρώτα απ’ όλα, είναι πολύ νωρίς στη σεζόν για να πούμε κάτι. Δεν θέλω να κάνω μεγάλες δηλώσεις, αλλά αναμφίβολα Μακάμπι Τελ Αβίβ και Μπαρτσελόνα είναι πολύ καλά χτισμένες και παίζουν πολύ ωραία. Είναι από τις δυνατές ομάδες της φετινής Ευρωλίγκας. Επίσης, φέτος πιστεύω ότι η Μακάμπι είναι από τις ομάδες που μπορούν να πάνε στο Final Four».</p>
      <p><b>Για τη Φενέρμπαχτσε:</b> «Η Φενέρμπαχτσε βρίσκεται σε μία πολύ κακή κατάσταση και δείχνει να πέφτει η δυναστεία της. Αυτά που γίνονται εντός και εκτός του παρκέ είναι παραπλανητικά. Και μπορώ να το καταλάβω γιατί συμβαίνει αυτό. Πιστεύω ότι οι παίκτες είναι κουρασμένοι και δεν είναι καλά πνευματικά. Κατά τη γνώμη μου, ο Ζέλικο Ομπράντοβιτς είναι ο κορυφαίος προπονητής όλων των εποχών στην Ευρωλίγκα, αλλά φαίνεται κουρασμένος. Δεν είναι τόσο καλή ομάδα. Δεν είναι το ίδιο γκρουπ και δεν έχει την ίδια ποιότητα με παλιότερα. Σε αυτό δεν υπάρχει αμφιβολία. Ως άνθρωπος που είμαι απ’ έξω, φαίνεται ότι είναι λίγο κουρασμένοι και θέλουν κάτι καινούριο».</p>
      <p>
        <b>
          <a href="https://www.to10.gr/basket/776246/blat-xechorizoun-bartselona-ke-makabi-kourasmenos-o-obrantovits/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>