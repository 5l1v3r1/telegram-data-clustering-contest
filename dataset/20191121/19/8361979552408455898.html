<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-portugaliji-policeyski-vlashtuvali-akciyu-protestu-novini-svitu-50055000.html"/>
    <meta property="og:site_name" content="НВ"/>
    <meta property="article:published_time" content="2019-11-21T19:40:00+00:00"/>
    <meta property="og:title" content="У Португалії тисячі поліцейських вийшли на акцію протесту під парламент"/>
    <meta property="og:description" content="У Лісабоні тисячі поліцейських прийшли під будівлю парламенту з вимогою підвищити зарплату і поліпшити їхні умови роботи."/>
  </head>
  <body>
    <article>
      <h1>У Португалії тисячі поліцейських вийшли на акцію протесту під парламент</h1>
      <h2>У Лісабоні тисячі поліцейських прийшли під будівлю парламенту з вимогою підвищити зарплату і поліпшити їхні умови роботи.</h2>
      <address>
        <time datetime="2019-11-21T19:40:00+00:00">21 Nov 2019, 19:40</time>
      </address>
      <p>Про це повідомляє <a href="https://www.reuters.com/article/us-portugal-protest-police/portuguese-police-march-for-better-pay-idUSKBN1XV270">Reuters</a>.</p>
      <p>Акція протесту стала найбільшою з боку поліції з часу приходу до влади соціалістів у 2015 році. Організатори заявили, що чекали близько 10 тисяч протестувальників з різних поліцейських органів. Однак офіційних даних про кількість людей немає.</p>
      <p>Серед вимог протестувальників: підвищення зарплат, нова екіпіровка, поліпшення пільг, а також перевірки здоров'я та безпеки.</p>
      <p>Поліцейські тримали плакати з написом: "Ми захищаємо людей, але хто захищає нас?".</p>
      <p>"Це величезна несправедливість, коли поліцейський приносить додому зарплату, настільки близьку до мінімальної заробітної плати", - сказав віце-президент поліцейського союзу Пауло Маседо.</p>
      <p>Зарплата початкового рівня для поліцейського в національній гвардії Португалії становить 789 євро на місяць, в порівнянні з 1309 євро для еквівалентної посади в Польщі і у Франції.</p>
    </article>
  </body>
</html>