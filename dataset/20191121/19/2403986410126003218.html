<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/koruptsiya_i_habarnitstvo_premyer_ministru_izrayilyu_netanyahu_visunuli_ofitsiynu_pidozru_n1237619"/>
    <meta property="og:site_name" content="24 Канал"/>
    <meta property="article:published_time" content="2019-11-21T19:32:00+00:00"/>
    <meta property="og:title" content="Корупція і хабарництво: прем'єр-міністру Ізраїлю Нетаньяху висунули офіційну підозру"/>
    <meta property="og:description" content="Генеральний прокурор Ізраїлю Авічай Мандельбліт офіційно звинуватив прем'єр-міністра Біньяміна Нетаньяху у серії корупційних скандалів."/>
  </head>
  <body>
    <article>
      <h1>Корупція і хабарництво: прем'єр-міністру Ізраїлю Нетаньяху висунули офіційну підозру</h1>
      <address><time datetime="2019-11-21T19:32:00+00:00">21 Nov 2019, 19:32</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Генеральний прокурор Ізраїлю Авічай Мандельбліт офіційно звинуватив прем'єр-міністра Біньяміна Нетаньяху у серії корупційних скандалів.</b>
      </p>
      <p>Генпрокурор оприлюднив обвинувальний акт у четвер, 21 листопада. Про це повідомляє <a href="https://apnews.com/1375ee13c08a463c9234a3298c390b8c">Associated Press</a>.</p>
      <blockquote>До теми: <a href="https://24tv.ua/druzhinu_premyera_izrayilyu_zvinuvatili_u_roztrati_derzhavnih_koshtiv_kruglenka_suma_pishla_na_yizhu_n987748">Дружину прем'єра Ізраїлю звинуватили у розтраті державних коштів: кругленька сума пішла на їжу</a></blockquote>
      <p>Як відзначає видання, ці звинувачення, швидше за все, підштовхнуть ізраїльського прем'єра до його відставки.</p>
      <p>Згідно з обвинувальним актом прем'єра Ізраїлю звинувачують у шахрайстві, зловживанні довірою і хабарництві. Сам Нетаньяху заперечує будь-які правопорушення зі свого боку і запевняє, що став жертвою "полювання на відьом".</p>
      <h3>У чому звинувачують Нетаньяху і його дружину в Ізраїлі</h3>
      <p>Прем'єр міністра підозрюють у тому, що він "проявляв поблажливе ставлення" щодо особи, яка володіла контрольним пакетом акцій телекомунікаційної компанії "Безек" Шауля Єловича в обмін на висвітлення у підконтрольних медіа інформації про нього у позитивному світлі.</p>
      <p>Також Нетаньяху звинувачують у змові з власником газети "Едіот ахронот" Арноном Мозесом. Слідство вважає, що в обмін на його обіцянку нашкодити конкуруючому виданню газета друкувала про прем'єра позитивні матеріали.</p>
      <p>Його також підозрюють у тому, що він приймав дорогі подарунки від бізнесменів в обмін на деякі послуги, які він здатний надати, обіймаючи посаду прем'єр-міністра.</p>
      <p>Додамо, що раніше дружині Біньяміна Нетаньяху Сарі пред’явили<a href="https://24tv.ua/druzhinu_premyera_izrayilyu_zvinuvatili_u_roztrati_derzhavnih_koshtiv_kruglenka_suma_pishla_na_yizhu_n987748"> звинувачення у шахрайстві і нецільовому витрачанні державних коштів</a>. Його сина підозрюють <a href="https://24tv.ua/druzhinu_i_sina_izrayilskogo_premyera_pidozryuyut_v_koruptsiyi_n1024289">в отриманні хабаря</a> у рамках справи про корупційні зв'язки наближених до прем'єра осіб з керівництвом місцевої телекомунікаційної компанії "Безек".</p>
      <p>
        <i>Сара Нетаньяху з 2010 по 2013 роки замовила в резиденцію прем’єр-міністра Ізраїлю їжі з ресторанів на 96 тисяч доларів / aif.ru</i>
      </p>
    </article>
  </body>
</html>