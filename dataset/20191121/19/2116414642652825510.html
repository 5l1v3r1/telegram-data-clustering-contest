<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/ciolacu-o-ironizeaz-pe-turcan-e-mai-s-n-tos-s-nu-te-bagi-ca-turca-n-lemne-ri-ti-s-te-faci-de-r-s-1319911"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-21T19:54:00+00:00"/>
    <meta property="og:title" content="Ciolacu o ironizează pe Turcan: E mai sănătos să nu te bagi ca Turca-n lemne... riști să te faci de râs!"/>
    <meta property="og:description" content="​Președintele Camerei Deputaților Marcel Ciolacu a postat, joi pe pagina sa de socializare, o recomandare ironică către vicepremierul Raluca Turcan: &quot;să nu se bage ca Turca-n lemne&quot; pentru că riscă să se facă de râs. Ciolacu face referire la o afirmație a"/>
  </head>
  <body>
    <article>
      <h1>Ciolacu o ironizează pe Turcan: E mai sănătos să nu te bagi ca Turca-n lemne... riști să te faci de râs!</h1>
      <address><time datetime="2019-11-21T19:54:00+00:00">21 Nov 2019, 19:54</time> by <a rel="author">ZIUA NEWS</a></address>
      <p>
        <b>​Președintele Camerei Deputaților Marcel Ciolacu a postat, joi pe pagina sa de socializare, o recomandare ironică către vicepremierul Raluca Turcan: "să nu se bage ca Turca-n lemne" pentru că riscă să se facă de râs. Ciolacu face referire la o afirmație a vicepremierului , în contextul tragediei de la Timișoara, cum că „omul se poate culca sănătos și se poate trezi, ferească Dumnezu, mort".</b>
      </p>
      <p>„Când știi ce ai în ogradă, e mai sănătos să nu te bagi ca Turca-n lemne... pentru că riști să te faci de râs. Dar așa e viața: când te crezi superior și râzi elevat din colțul gurii la arii, vine șefa ta de la partid și "propaghează" cum te poți culca sănătos și să te trezești mort. Daună totală pentru toți conferențiarii de la PNL! Ghinion!", scrie președintele Camerei Deputaților Marcel Ciolacu pe Facebook.</p>
      <p>Postarea lui Ciolacu este făcută în contexul în care vicepremierul Raluca Turcan a afirmat, cu o zi în urmă referitor la cazul tragediei de la Timișoara, că „nu se poate ca în materie de siguranță publică să nu existe controale ale instituțiilor statului astfel încât omul să aibă garanția că nu se culcă sănătos și se trezește ferească Dumnezeu, mort așa cum s-a întâmplat la Timișoara".</p>
    </article>
  </body>
</html>