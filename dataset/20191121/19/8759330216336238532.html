<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904654/vanhaezebrouck-weigerde-buitenlandse-aanbiedingen-ik-kon-h-l-veel-verdienen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T19:17:00+00:00"/>
    <meta property="og:title" content="Vanhaezebrouck weigerde buitenlandse aanbiedingen: &quot;Ik kon héél veel verdienen&quot;"/>
    <meta property="og:description" content="Hein Vanhaezebrouck heeft in het verleden verschillende buitenlandse aanbiedingen naast zich neergelegd. De 55-jarige coach heeft daardoor heel veel geld laten schieten. Dat vertelde hij in T1, het nieuwe voetbalprogramma van Play Sports."/>
  </head>
  <body>
    <article>
      <h1>Vanhaezebrouck weigerde buitenlandse aanbiedingen: "Ik kon héél veel verdienen"</h1>
      <address>
        <time datetime="2019-11-21T19:17:00+00:00">21 Nov 2019, 19:17</time>
      </address>
      <p>
        <b>Hein Vanhaezebrouck heeft in het verleden verschillende buitenlandse aanbiedingen naast zich neergelegd. De 55-jarige coach heeft daardoor heel veel geld laten schieten. Dat vertelde hij in T1, het nieuwe voetbalprogramma van Play Sports.</b>
      </p>
      <p>"Ik heb de kans gehad om héél veel geld te verdienen", vertelde Vanhaezebrouck aan Bart Raes. "Bedragen die geen één trainer in België verdient. Drie à vier miljoen? Ja, dan spreken we zeker over die cijfers, en zelfs nog iets meer."</p>
      <p>"Ik kon naar het Midden-Oosten op het moment dat ik de hype was in België. Champions League-overwintering met een Belgische club, het jaar erna Tottenham uitschakelen dat tweede stond in de Premier League… Dan spring je in het oog bij die clubs."</p>
      <p>T1 is een nieuwe reeks van Play Sports. Daarin gaat Bart Raes op bezoek bij verschillende gewezen en actieve trainers in België: Philippe Clement, Hein Vanhaezebrouck, Yves Vanderhaeghe, Bob Peeters, Glen De Boeck, Georges Leekens, Ariël Jacobs en Jacky Mathijssen.</p>
    </article>
  </body>
</html>