<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/nuove-conferme-un-samsung-galaxy-fold-stile-motorola-razr-foto-684025/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T19:52:04+00:00"/>
    <meta property="og:title" content="Nuove conferme per un nuovo Samsung Galaxy Fold in stile Motorola Razr (foto)"/>
    <meta property="og:description" content="Il prossimo Galaxy Fold 2 potrebbe cambiare del tutto form factor rispetto al suo predecessore e seguire la strada indicata..."/>
  </head>
  <body>
    <article>
      <h1>Nuove conferme per un nuovo Samsung Galaxy Fold in stile Motorola Razr (foto)</h1>
      <address><time datetime="2019-11-21T19:52:04+00:00">21 Nov 2019, 19:52</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Il prossimo <a href="https://www.androidworld.it/tag/samsung-galaxy-fold-2/">Galaxy Fold 2</a> potrebbe cambiare del tutto form factor rispetto al suo predecessore e <b>seguire la strada indicata dall’entusiasmante <a href="https://www.androidworld.it/tag/motorola-razr/">Motorola Razr</a></b>. Questa voce ha iniziato a circolare in Rete <a href="https://www.androidworld.it/2019/11/15/samsung-aggiunge-pagina-supporto-fold-conchiglia-foto-682174/">già da un po’</a> e oggi riceve una nuova piccola conferma.</p>
      <p>Come riporta il sito <i>SamMobile</i>, specializzato in cose del reame <a href="https://www.androidworld.it/tag/samsung/">Samsung</a>, su Twitter è apparsa l’animazione che verrebbe <b>mostrata sul display secondario</b> mentre il dispositivo è in carica. L’utente che l’ha postata afferma di averla scovata nella <a href="https://www.androidworld.it/tag/beta/">beta</a> di <a href="https://www.androidworld.it/tag/one-ui/">ONE UI 2.0</a> per <a href="https://www.androidworld.it/tag/samsung-galaxy-note-9/">Galaxy Note 9</a>. Nonostante, come potete vedere più in basso, si presenti in forma rettangolare, il suo aspetto finale dovrebbe essere quadrato e mostrare un cerchio al posto dell’ellissi attuale.</p>
      <p>Un altro indizio è rappresentato dalla scoperta della <b>batteria secondaria di Galaxy Fold 2</b> (identificata dalla sigla EB-BF701ABY). Questa infatti avrebbe una <b>capienza di soli 900 mAh</b>, una capacità così limitata che avrebbe senso solamente se pensata come metà del totale composto da una ulteriore batteria.</p>
      <p>Rimane comunque la possibilità che il dispositivo in questione non sia il tanto atteso successore diretto di Galaxy Fold, ma <b>un diverso smartphone il cui arrivo potrebbe avvenire più in là nel corso del 2020</b>. Sempre che Samsung decida di lanciare ben due telefoni pieghevoli nel corso dello stesso anno.</p>
      <figure>
        <video src="https://www.androidworld.it/wp-content/uploads/2019/11/fold-2-charging-2.gif" autoplay="" loop=""/>
      </figure>
      <p> </p>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Via: <a href="https://www.sammobile.com/news/galaxy-fold-2-minimalist-cover-display/">SamMobile</a></p>
    </article>
  </body>
</html>