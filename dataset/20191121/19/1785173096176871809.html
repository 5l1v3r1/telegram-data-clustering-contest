<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/atentionare-de-calatorie-transmisa-de-mae-restrictii-de-circulatie-in-muntenegru-1922405721302019111919176987"/>
    <meta property="og:site_name" content="News.ro"/>
    <meta property="article:published_time" content="2019-11-21T19:57:30+00:00"/>
    <meta property="og:title" content="Atenţionare de călătorie transmisă de MAE - Restricţii de circulaţie în Muntenegru"/>
    <meta property="og:description" content="Ministerul Afacerilor Externe (MAE) informează cetăţenii români care se află, tranzitează sau doresc să călătorească în Muntenegru că autorităţile locale au instituit o serie de restricţii de circulaţie din cauza condiţiilor meteorologice nefavorabile şi desfăşurarea lucrărilor de construcţie/reabilitare pe unele porţiuni ale infrastructurii rutiere."/>
  </head>
  <body>
    <article>
      <h1>Atenţionare de călătorie transmisă de MAE - Restricţii de circulaţie în Muntenegru</h1>
      <address><time datetime="2019-11-21T19:57:30+00:00">21 Nov 2019, 19:57</time> by <a rel="author">News.ro</a></address>
      <p>
        <b>Ministerul Afacerilor Externe (MAE) informează cetăţenii români care se află, tranzitează sau doresc să călătorească în Muntenegru că autorităţile locale au instituit o serie de restricţii de circulaţie din cauza condiţiilor meteorologice nefavorabile şi desfăşurarea lucrărilor de construcţie/reabilitare pe unele porţiuni ale infrastructurii rutiere.</b>
      </p>
      <p>Potrivit MAE, intensificarea fenomenelor meteorologice din ultima perioadă impun conducătorilor auto o conduită atentă, adaptată condiţiilor meteo, stării carosabilului şi semnalizărilor rutiere, după cum urmează:</p>
      <p>• pe magistrala Podgorica-Kolasin, localitatea Lugovi şi magistrala Kolasin-Mojkovac localitatea Sirogoste, circulaţia rutieră este oprită pentru toate tipurile de autovehicule din cauza condiţiilor meteo;</p>
      <p>• pe drumul Mojkovac-Djurdjevica Tara, circulaţia rutieră este oprită pentru toate tipurile de autovehicule din cauza căderilor de pietre;</p>
      <p>• pe magistrala M-6 porţiunea Trubjela-Vilusi, circulaţia este oprită pentru toate tipurile de autovehicule în intervalul orar 09:00-12:00, respectiv 14:00-16:00; în afara acestui orar, circulaţia se desfăşoară, alternativ, pe o singură bandă;</p>
      <p>• până la data de 1 decembrie 2019, pe drumul regional Krstac-Ivanova Korita, porţiunea Medjuvrsje-Ivanova Korita, circulaţia este oprită pentru toate tipurile de autovehicule în intervalul orar 09:00-11:00, respectiv 15:00-17:00; în afara acestui orar, circulaţia se desfăşoară pe o singură bandă;</p>
      <p>• până la data de 6 decembrie 2019, pe drumul regional Berane-Kolasin, porţiunea Lubnice-Jelovica, circulaţia este oprită pentru toate tipurile de autovehicule în intervalul orar 09:00 - 12:00, respectiv 14:00 - 17:00; circulaţia este oprită pentru toate tipurile de autovehicule;</p>
      <p>• circulaţia se desfăşoară pe o singură bandă pe: magistrala M-18 Pluzine-Scepan Polje, localitatea Brana He Piva, magistrala M-2 Podgorica-Kolasin, drumul regional R-23 Cerovice-Rogami porţiunea Rogami-Spuz;</p>
      <p>• pe drumul Dinosa-Cijevna Zatrijebacka, circulaţia este oprită pentru toate tipurile de autovehicule în intervalul orar 12:30-15:30;</p>
      <p>Informaţii suplimentare pot fi obţinute, permanent, de la Centrul Info Trafic, la numerele de telefon +38219807, +38220234999 şi +38263239987.</p>
      <p>Cetăţenii români, afectaţi de situaţia din atenţionare, pot solicita asistenţă consulară la numărul de telefon al Ambasadei României la Podgoriţa: +38220618041, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCRS) şi preluate de către operatorii Call Center în regim de permanenţă.</p>
      <p>De asemenea, cetăţenii români care se confruntă cu o situaţie dificilă, specială, cu caracter de urgenţă au la dispoziţie şi telefonul de permnenţă al misiunii diplomatice a României la Podgoriţa: +38269871760.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>