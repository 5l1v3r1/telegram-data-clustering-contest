<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/pri-nehode-dvoch-cvicnych-lietadiel-v/431587-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-21T19:55:00+00:00"/>
    <meta property="og:title" content="Pri nehode dvoch cvičných lietadiel v USA zahynuli dvaja ľudia"/>
    <meta property="og:description" content="Nehoda dvojmiestnych nadzvukových prúdových cvičných lietadiel typu Northrop T-38 Talon sa stala po 09.00 h miestneho času (16.00 h SEČ) počas štandardnej výcvikovej misie."/>
  </head>
  <body>
    <article>
      <h1>Pri nehode dvoch cvičných lietadiel v USA zahynuli dvaja ľudia</h1>
      <h2>Nehoda dvojmiestnych nadzvukových prúdových cvičných lietadiel typu Northrop T-38 Talon sa stala po 09.00 h miestneho času (16.00 h SEČ) počas štandardnej výcvikovej misie.</h2>
      <address><time datetime="2019-11-21T19:55:00+00:00">21 Nov 2019, 19:55</time> by <a rel="author">TASR</a></address>
      <p>Washington 21. novembra (TASR) - Dve osoby zomreli pri havárii dvoch vojenských lietadiel, ku ktorej došlo vo štvrtok na Vanceovej vojenskej leteckej základni v americkom štáte Oklahoma. Informovala o tom na svojej stránke spravodajská televízia CBS.</p>
      <p>Nehoda dvojmiestnych nadzvukových prúdových cvičných lietadiel typu Northrop T-38 Talon sa stala po 09.00 h miestneho času (16.00 h SEČ) počas štandardnej výcvikovej misie. Posádku tohto typu lietadla zvyčajne tvoria inštruktor a pilot.</p>
      <p>O stave ďalších dvoch účastníkov nehody vzdušné sily USA neinformovali. Bližšie informácie o nešťastí úrady neposkytli.</p>
      <p>Na záberoch televízie KWTV vidno jedno z lietadiel prevrátené na trávniku vedľa vzletovej a pristávacej dráhy, druhé je odstavené na runwayi.</p>
      <p>Vanceova vojenská letecká základňa leží približne 100 kilometrov severozápadne od mesta Oklahoma, metropoly rovnomenného amerického štátu.</p>
    </article>
  </body>
</html>