<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/astynomiko-reportaz/story/1031397/ypothesi-paidikis-pornografias-sygklonizei-ton-volo-nipia-metaxy-ton-thymaton"/>
    <meta property="og:site_name" content="Newsbomb"/>
    <meta property="article:published_time" content="2019-11-21T19:29:47+00:00"/>
    <meta property="og:title" content="Υπόθεση παιδικής πορνογραφίας συγκλονίζει τον Βόλο - Nήπια μεταξύ των θυμάτων"/>
    <meta property="og:description" content="Σύλληψη Βολιώτη από τη Δίωξη Ηλεκτρονικού Εγκλήματος - Σε βάρος του 39χρονου σχηματίστηκε δικογραφία για κατοχή, παραγωγή και διακίνηση πορνογραφικού υλικού"/>
  </head>
  <body>
    <article>
      <h1>Υπόθεση παιδικής πορνογραφίας συγκλονίζει τον Βόλο - Nήπια μεταξύ των θυμάτων</h1>
      <h2>Σύλληψη Βολιώτη από τη Δίωξη Ηλεκτρονικού Εγκλήματος - Σε βάρος του 39χρονου σχηματίστηκε δικογραφία για κατοχή, παραγωγή και διακίνηση πορνογραφικού υλικού</h2>
      <address><time datetime="2019-11-21T19:29:47+00:00">21 Nov 2019, 19:29</time> by <a rel="author">Newsroom</a></address>
      <p><b>Υπόθεση παιδικής πορνογραφίας συγκλονίζει τον Βόλο.</b> Την αποκάλυψε η Δίωξη Ηλεκτρονικού Εγκλήματος, μετά από αναφορές που έγιναν από τη διαχείριση του Facebook στην <b>Europol και την Interpol</b> για <b>διακίνηση πορνογραφικού υλικού</b> στην Ελλάδα με <b>«πρωταγωνιστές» νήπια και παιδιά ηλικίας μικρότερης των 15 ετών, στην πλειονότητά τους κοριτσάκια.</b></p>
      <p><b>Φερόμενος ως δράστης εμφανίζεται 39χρονος</b>, που φέρεται να διακινούσε πορνογραφικό υλικό, που <b>είχε στη διάθεσή του ή παρήγαγε ο ίδιος μέσω του Facebook και προκειμένου να αποκομίζει εισόδημα.</b></p>
      <p>Ο 39χρονος συνελήφθη και οδηγήθηκε χθες (20/11) στον εισαγγελέα Βόλου, ο οποίος <b>άσκησε σε βάρος του δίωξη σε βαθμό κακουργήματος για κατοχή, παραγωγή και διακίνηση πορνογραφικού υλικού κατ’ επάγγελμα</b> και προκειμένου να αποκομίζει οικονομικό όφελος.</p>
      <p>
        <b>Παραπέμφθηκε σε κύρια ανάκριση και πήρε προθεσμία να απολογηθεί πιθανότατα αύριο Παρασκευή, 22 Νοεμβρίου.</b>
      </p>
      <p><b>Το κουβάρι της υπόθεσης φαίνεται ότι άρχισε να ξετυλίγεται μέσω Facebook</b>, το οποίο φέρεται να χρησιμοποιούσε ο 39χρονος για την παραγωγή και τη διακίνηση πορνογραφικού υλικού με πρωταγωνιστές ανήλικα παιδιά, ακόμη και νήπια. <b>Η υπόθεση φέρεται να αφορά σε τουλάχιστον δέκα ανηλίκους, που έπεσαν θύματα του 39χρονου, στην πλειονότητά τους μικρά κορίτσια.</b></p>
      <p><b>Στο κέντρο ασφαλείας του συγκεκριμένου μέσου κοινωνικής δικτύωσης φαίνεται να ήχησε… συναγερμός από τη δραστηριότητα του 39χρονου.</b> Έγινε αναφορά στους διεθνείς οργανισμούς <b>Interpol και Europol,</b> μέσω των οποίων <b>ειδοποιήθηκε η Δίωξη Ηλεκτρονικού Εγκλήματος</b>, η οποία ανέλαβε τις έρευνες. Οι διεθνείς οργανισμοί παρείχαν στη Δίωξη τα πλήρη στοιχεία και ζητήθηκε από τις εισαγγελικές αρχές άρση απορρήτου. <b>Η Δίωξη ακολούθησε τα ηλεκτρονικά ίχνη του 39χρονου, ο οποίος χρησιμοποιούσε ακόμη και wi-fi καταστήματος στον Βόλο, όπου είναι εργαζόμενος, για να μην αφήσει ηλεκτρονικό στίγμα και να μπορεί ανενόχλητος να αναπτύσσει τη δράση του, κερδίζοντας χρήματα.</b></p>
      <p>Η υπόθεση διαλευκάνθηκε και αστυνομικοί προχώρησαν στη σύλληψη του 39χρονου Βολιώτη, ο οποίος διώκεται σε βαθμό κακουργήματος.</p>
      <p>
        <i>Πηγή: taxydromos.gr</i>
      </p>
      <p>
        <i>
          <b>Δείτε όλες τις τελευταίες</b>
        </i>
        <i>
          <b> </b>
        </i>
        <a href="https://www.newsbomb.gr/oles-oi-eidhseis">
          <i>
            <b>Ειδήσεις</b>
          </i>
        </a>
        <i>
          <b> </b>
        </i>
        <i>
          <b>από την Ελλάδα και τον Κόσμο, τη στιγμή που συμβαίνουν, στο </b>
        </i>
        <i>
          <b>Newsbomb</b>
        </i>
        <i>
          <b>.</b>
        </i>
        <i>
          <b>gr</b>
        </i>
      </p>
      <p>
        <i>
          <b>Διαβάστε επίσης:</b>
        </i>
      </p>
      <p>
        <a href="https://www.newsbomb.gr/kairos/story/1031392/kairos-tora-saronoyn-ti-xora-oi-kataigides-provlimata-stin-athina-prosoxi-tis-epomenes-ores">Καιρός ΤΩΡΑ: Σαρώνουν τη χώρα οι καταιγίδες! Προβλήματα στην Αθήνα – Προσοχή τις επόμενες ώρες</a>
      </p>
      <p>
        <a href="https://www.newsbomb.gr/ellada/story/1031386/sygkinisi-gia-ton-panagioti-rafail-oloklirothike-i-gonidiaki-therapeia-toy-sti-vostoni">Συγκίνηση για τον Παναγιώτη – Ραφάηλ: Ολοκληρώθηκε η γονιδιακή θεραπεία του στη Βοστώνη</a>
      </p>
      <related>
        <a href="https://www.newsbomb.gr/ellada/astynomiko-reportaz/story/1031146/apeiles-kai-emprismoi-meta-to-telesigrafo-xrysoxoidi"/>
        <a href="https://www.newsbomb.gr/ellada/astynomiko-reportaz/video/1030883/varnavas-anatinaxan-to-monadiko-atm-tis-perioxis-vid"/>
        <a href="https://www.newsbomb.gr/ellada/astynomiko-reportaz/story/1030788/el-as-pano-apo-1-700-syllipseis-to-proto-dekapenthimero-toy-noemvrioy"/>
      </related>
    </article>
  </body>
</html>