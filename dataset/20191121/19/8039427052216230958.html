<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960892"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T19:06:20+00:00"/>
    <meta property="og:title" content="12 ఏళ్లకే పోలీస్ స్టేషన్‌పై దాడి..కలకలం రేపుతున్న ఘటన"/>
    <meta property="og:description" content="ADVT"/>
  </head>
  <body>
    <article>
      <h1>12 ఏళ్లకే పోలీస్ స్టేషన్‌పై దాడి..కలకలం రేపుతున్న ఘటన</h1>
      <address>
        <time datetime="2019-11-21T19:06:20+00:00">21 Nov 2019, 19:06</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హాంకాంగ్:</b> చైనా ఆధిపత్య ధోరణులకు వ్యతిరేకంగా హాంకాంగ్ కదనుతొక్కుతోంది. చైనాకు వ్యతిరేకంగా అక్కడి పౌరులు రోడ్డెక్కుతున్నారు. ఆ ప్రాంతం మొత్తం నిరసనలతో అట్టుడుకుతోంది. మరోవైపు అల్లర్లను అదుపుచేసేందుకు చైనా తన భద్రతా దళాలను కూడా రంగంలోకి దింపింది. ఆరు నెలల క్రితం మొదలైన ఈ నిరసనల్లో ప్రజలు మొదట్లో శాంతియుతంగానే పాల్గొన్నారు. అయితే రాను రాను ఇవి తీవ్రరూపం దాల్చాయి. హాంకాంగ్ విద్యార్థులు కూడా రంగంలోకి దిగటంతో అక్కడి పరిస్థితులు రణరంగాన్ని తలపిస్తున్నాయి.</p>
      <p> 12-16 ఏళ్ల బాలురు కూడా చైనా అజమాయిషీని తిరస్కరిస్తూ నిరసన బాట పట్టారు. ఈ క్రమంలో నిరసనకారుల దాడులతో ప్రభుత్వం ఆస్తులకు నష్టం వాటిల్లుతోంది. తాజాగా స్థానిక పోలీస్ స్టేషన్‌పై జరిగిన దాడిలో పోలీసులు 12 ఏళ్ల బాలుడిని అదుపులోకి తీసుకున్నారు. ప్రభుత్వ ఆస్తులకు నష్టం కలిగించినందుకు గాను అతడిపై కేసు నమోదు చేశారు. కోర్టులో అతడి నేరం రుజువు కావడంతో..పోలీస్ స్టేషన్‌పై దాడి చేసిన అతి పిన్నవయస్కుడిగా అతడు చరిత్రకెక్కాడు. నిందితుడు మైనర్ అయిన దృష్ట్యా అతణ్ణి మూడు సంవత్సరాల పాటు ప్రభుత్వ పర్యవేక్షణలో ఉంచడంతో పాటు కౌన్సిలింగ్ ఇప్పించాలని కోర్టు ఇటీవల తీర్పు వెలువరించింది. అయితే..ఇంత చిన్నవయసులోనే అతడిపై నేరస్థుడిగా ముద్రపడటంతో బాలుడి భవిష్యత్తుపై నీలినీడలు కమ్ముకున్నాయని పలువురు వ్యాఖ్యానిస్తున్నారు.</p>
    </article>
  </body>
</html>