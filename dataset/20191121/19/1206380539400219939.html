<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/daniela-kolarova-a-jeji-filmove-pulstoleti-z-doubravky-elegantni-damou"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T19:00:00+00:00"/>
    <meta property="og:title" content="Daniela Kolářová a její filmové půlstoletí: Z Doubravky elegantní dámou"/>
    <meta property="og:description" content="Daniela Kolářová (73) je významnou českou herečkou. Na filmových plátnech ji vídáme už přes padesát let. Za ty roky se objevila v řadě českých filmů, ale i seriálů. Všichni si ji jistě pamatují jako Doubravku ze snímku Léto s kovbojem. Od té doby už ale uplynulo hodně času a Daniela se za tu dobu proměnila v elegantní dámu. Jak šel čas s Danielou Kolářovou?"/>
  </head>
  <body>
    <article>
      <h6 class="kicker">Kariéra</h6>
      <h1>Daniela Kolářová a její filmové půlstoletí: Z Doubravky elegantní dámou</h1>
      <address><time datetime="2019-11-21T19:00:00+00:00">21 Nov 2019, 19:00</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/24/57/2457284-247368-ghbjkopul-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Daniela Kolářová<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/ef/92/ef92312-247357-hbjmkl-s-2560x0-shrink.png"/>
          <figcaption>Soukromá vichřice.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/1b/e5/1be5e15-247358-zuhjik-2560x0-shrink.png"/>
          <figcaption>Daniela ve filmu Soukromá vichřice.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/02/1a/021a5ad-200512-snimek-obrazovky-2018-09-20-v-22-2560x0-shrink.png"/>
          <figcaption>S Jaromírem Hanzlíkem v historické komedii Slasti Otce vlasti.<cite>facebook.com</cite></figcaption>
        </figure>
        <figcaption>
          <a href="https://www.extra.cz/daniela-kolarova-a-jeji-filmove-pulstoleti-z-doubravky-elegantni-damou/galerie/4">+ Dalších 18 fotografií</a>
        </figcaption>
      </slideshow>
      <p>
        <b>Daniela Kolářová (73) je významnou českou herečkou. Na filmových plátnech ji vídáme už přes padesát let. Za ty roky se objevila v řadě českých filmů, ale i seriálů. Všichni si ji jistě pamatují jako Doubravku ze snímku Léto s kovbojem. Od té doby už ale uplynulo hodně času a Daniela se za tu dobu proměnila v elegantní dámu. Jak šel čas s Danielou Kolářovou?</b>
      </p>
      <p>Každý z nás si zvládne vybavit alespoň jeden film, ve kterém se objevila herečka <a href="https://www.extra.cz/tema/daniela-kolarova">Daniela Kolářová</a> (73). V Česku byla během sedmdesátých a osmdesátých let 20. století jednou z nejvíce obsazovaných hereček.</p>
      <p>Daniela vystudovala DAMU a ještě během studií se jí podařilo zahrát si ve filmu. První filmovou adaptací byla menší role ve snímku Konec velké epochy z roku 1965, kde debutovala ve dvaceti letech. Další role, kterou získala, byla už o něco významnější. Zahrála si jednu z hlavních postav ve snímku Soukromá vichřice z roku 1967.</p>
      <related>
        <a href="https://www.extra.cz/daniela-kolarova-byla-po-listopadu-poslankyni-z-dnesni-situace-je-naprosto-zdesena"/>
      </related>
      <p>Po ukončení školy Daniela nastoupila do Divadla S. K. Neumanna. Od roku 1971 se pak stala členkou <a href="https://www.extra.cz/tema/divadlo-na-vinohradech">Divadla na Vinohradech</a>.</p>
      <p>Objevila se nejen v desítkách filmů, ale i v mnoha seriálech. Například jsme ji mohli vidět v seriálu Sňatky z rozumu nebo <a href="https://www.extra.cz/tema/takova-normalni-rodinka">Taková normální rodinka</a>, kde si zahrála manželku <a href="https://www.extra.cz/tema/jaromir-hanzlik">Jaromíra Hanzlíka</a> – Kateřinu. A právě tento seriál ji vyšvihl na vrchol. Po této roli se stala hodně populární a obsazovanou herečkou, brzy následovaly její nejslavnější filmy: Po boku Jaromíra Hanzlíka si zahrála ve snímcích <a href="https://www.extra.cz/tema/noc-na-karlstejne">Noc na Karlštejně</a> a <a href="https://www.extra.cz/tema/leto-s-kovbojem">Léto s kovbojem</a>, kde ztvárnila nezapomenutelnou Doubravku.</p>
      <p>Kolářová má za sebou veleúspěšnou kariéru. Zahrála si i ve filmech režiséra <a href="https://www.extra.cz/tema/zdenek-sverak">Jana Svěráka</a>, jako jsou třeba <a href="https://www.extra.cz/tema/vratne-lahve">Vratné lahve</a> nebo legendární <a href="https://www.extra.cz/tema/obecna-skola">Obecná škola</a>. Mezi její novější „filmové zářezy“ patří například Polednice nebo seriál Občanka.</p>
      <p>
        <b>Jak šel čas s Danielou Kolářovou, se podívejte do galerie.</b>
      </p>
    </article>
  </body>
</html>