<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/bolei_to_pano_xeri_o_olympiakos-588781/"/>
    <meta property="og:site_name" content="Real.gr"/>
    <meta property="article:published_time" content="2019-11-21T19:50:00+00:00"/>
    <meta property="og:title" content="Ξανά με Μπόλντγουιν και χωρίς Τσέρι ο Ολυμπιακός κόντρα στην Άλμπα"/>
    <meta property="og:description" content="Ο Ολυμπιακός έκανε το πρώτο βήμα για την πρόκριση στον τελικό του Λιγκ Καπ &quot;Νίκος Σαμαράς&quot;, επικρατώντας του ΠΑΟΚ με 3-0 στο κλειστό γυμναστήριο του Ρέντη 'Μελίνα Μερκούρη'."/>
  </head>
  <body>
    <article>
      <h1>
        <a href="https://www.real.gr/athlitismos/arthro/ksana_me_mpolntgouin_kai_xoris_tseri_o_olympiakos_kontra_stin_almpa-588780/">Ξανά με Μπόλντγουιν και χωρίς Τσέρι ο Ολυμπιακός κόντρα στην Άλμπα</a>
      </h1>
      <address><time datetime="2019-11-21T19:50:00+00:00">21 Nov 2019, 19:50</time> by <a rel="author">filathlos.gr</a></address>
      <p>
        <b>Ο Ολυμπιακός έκανε το πρώτο βήμα για την πρόκριση στον τελικό του Λιγκ Καπ "Νίκος Σαμαράς", επικρατώντας του ΠΑΟΚ με 3-0 στο κλειστό γυμναστήριο του Ρέντη «Μελίνα Μερκούρη».</b>
      </p>
      <p>Η ρεβάνς θα διεξαχθεί την Πέμπτη 5 Δεκεμβρίου 2019 (18:00), στο PAOK Sports Arena. Η σημερινή ήταν η δεύτερη εφετινή νίκη των «ερυθρόλευκων» επί του «Δικέφαλου», καθώς είχε προηγηθεί η εκτός έδρας επιτυχία για το πρωτάθλημα.</p>
      <p>Ο Ολυμπιακός εκμεταλλεύτηκε στο ακέραιο το γεγονός ότι ο ΠΑΟΚ έπαιξε με διαγώνιο τον Σωτηρίου και μόλις δυο ξένους, νίκησε 3-0 στον πρώτο ημιτελικό και θέλει δύο σετ στην Πυλαία για να παίξει ξανά στον τελικό της διοργάνωσης.</p>
      <p>Στο πρώτο σετ ο Ολυμπιακός προηγήθηκε 16-9 και ο Δεληκώστας πέρασε τον Τερζή στη θέση του Φιλίποφ, αλλά ούτε αυτό άλλαξε τη ροή του αγώνα, αφού το σετ έληξε με 25-16 με δυο άσους του Γκέργκι σε Στεφάνου και Ίλινιχ.</p>
      <p>Στο δεύτερο σετ ο ΠΑΟΚ ακολούθησε ως το 11-11, αλλά εκεί έγινε η έκρηξη του Γκέργκι για το 16-11, για να φτάσουμε στο 19-17 όπου ο Γκέργκι έδωσε τη θέση του στον Ριζόπουλο, ενώ στη συνέχεια ο Ασπιώτης (διπλή αλλαγή με Στιβαχτή) δέχθηκε μπλοκ από τον Μάρσαλ για το 19-18. Γρήγορα όμως φτάσαμε στο 22-18 με λάθη του Ίλινιχ, που αντικαταστάθηκε από το λίμπερο Κωνσταντινίδη. Το σετ τελείωσε 25-21 με άσο και επίθεση του Ασπιώτη.</p>
      <p>Στο τρίτο σετ και στο 21-17 δέχθηκε κόκκινη κάρτα ο μάνατζερ του ΠΑΟΚ Αχιλλέας Τζήκας για διαμαρτυρία, ενώ στο 22-19 ο Γεροθόδωρος που δεν είχε τιμωρήσει προηγούμενες ενέργειες για διπλή μπαλιά ήταν αυστηρός στο Τερβαπόρτι (22-20) και τιμώρησε τον πάγκο του Ολυμπιακού με κίτρινη κάρτα. Ο Ίλινοχ έκανε το 22-21, ο Πετρέας το 23-21(διπλή αλλαγή πασαδόρου-διαγώνιου). Νέα μείωση σε 23-22, ο Ασπιώτης έκανε το 24-22, ο Τακουρίδης το 24--23 και ο Βουλκίδης το 25-23</p>
      <p>Τα σετ: 25-16, 25-21, 25-23.</p>
    </article>
  </body>
</html>