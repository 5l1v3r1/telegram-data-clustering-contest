<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/sport-miscare/meciul-simona-halep-serena-williams-de-la-australian-open-printre-cele-mai-bune-din-2019-18603398"/>
    <meta property="og:site_name" content="Gândul"/>
    <meta property="article:published_time" content="2019-11-21T19:59:49+00:00"/>
    <meta property="og:title" content="Meciul Simona Halep - Serena Williams, de la Australian Open, printre cele mai bune din 2019"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Meciul Simona Halep - Serena Williams, de la Australian Open, printre cele mai bune din 2019</h1>
      <h2>WTA îşi desemnează superlativele sezonului 2019 cu puţin timp înaintea finalului de an, iar Simona Halep este din nou în centrul atenţiei.</h2>
      <address><time datetime="2019-11-21T19:59:49+00:00">21 Nov 2019, 19:59</time> by <a rel="author" href="https://www.gandul.info/autor/razvan-stinga" target="_blank">Răzvan Stîngă</a></address>
      <p>Meciul jucat de sportiva noastră în turul al patrulea al turneului de Mare Şlem de la Australian Open, împotriva Serenei Williams, a fost catalogat ca fiind al doilea cel mai spectaculos. Din păcate pentru Simona Halep, duelul s-a încheiat cu succesul sportivei din SUA, cu scorul de 6-1; 4-6; 6-4. ”Cu 10 lovituri câştigătoare, Williams a uluit-o pe Halep şi i-a luat primul set cu 6-1 în doar 20 de minute. În setul doi, Serena a ratat şansa, pe propriul serviciu, să se desprindă la 3-1 şi de acolo Simona şi-a construit revenirea şi a luat setul secund cu 6-4.</p>
      <p>În decisiv, cele două au mers cap la cap până la 3-3, atunci când Serena a apăsat pe accelerator, a făcut break-ul şi şi-a asigurat calificarea cu 6-4.” , se menţionează pe site-ul oficial al WTA.</p>
      <p>Simona Halep a fost nominalizată de WTA pentru titlul de ”Cea mai bună jucătoare a anului 2019”. Alături de sportiva noastră au mai fost nominalizate şi Ashleigh Barty, Naomi Osaka, Bianca Andreescu şi Karolina Pliskova.</p>
      <p>Rezultatul va fi anunţat în luna decembrie, iar jurnaliştii din întreaga lumea vor vota favoritele.</p>
    </article>
  </body>
</html>