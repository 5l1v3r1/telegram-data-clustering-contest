<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/rozha_beshiha_u_lyudini_simptomi_metodi_likuvannya_hvorobi_n1237267"/>
    <meta property="og:site_name" content="24 Канал"/>
    <meta property="article:published_time" content="2019-11-21T19:47:00+00:00"/>
    <meta property="og:title" content="Бешиха або рожа: що це за хвороба і як її лікувати"/>
    <meta property="og:description" content="Бешиха (або ж рожа) – це гостре інфекційне захворювання шкіри. Збудником бешихи є стрептокок, який потрапляє в організм через маленькі подряпини чи тріщини."/>
  </head>
  <body>
    <article>
      <h1>Бешиха або рожа: що це за хвороба і як її лікувати</h1>
      <address><time datetime="2019-11-21T19:47:00+00:00">21 Nov 2019, 19:47</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Бешиха (або ж рожа) – це гостре інфекційне захворювання шкіри. Збудником бешихи є стрептокок, який потрапляє в організм через маленькі подряпини чи тріщини.</b>
      </p>
      <p>Чи варто лікувати рожу народними методами розповів сімейний лікар <a href="https://www.instagram.com/mtsiurak/">Михайло Цюрак</a>.</p>
      <blockquote>До теми: <a href="https://24tv.ua/health/koli_nebezpechno_poyednuvati_narodnu_meditsinu_z_likami_n1216219">Коли небезпечно поєднувати народну медицину з ліками</a></blockquote>
      <p>Зазвичай ця хвороба виникає на ногах, проте може з'явитися на обличчі чи інших ділянках шкіри.</p>
      <p>  Бешиха – симптоми</p>
      <ul>
        <li>Почервоніння на шкірі незвичної форми;</li>
        <li>Набряк та біль у місці почервоніння;</li>
        <li>Місце запалення стає гарячим на дотик;</li>
        <li>У деяких людей може виникнути гарячка;</li>
      </ul>
      <figure>
        <img src="https://24tv.ua/resources/photos/news/620_DIR/201911/1237267_10178075.jpg?201911133756"/>
        <figcaption>Перші симптоми рожі</figcaption>
      </figure>
      <p>Хоч бешиха в основному виникає через вогнища інфекції в організмі, нею можна заразитись від хворої людини, особливо, якщо на вашій шкірі є ураження. </p>
      <h3>Які існують методи лікування рожі?</h3>
      <p>В українців досі дуже поширені різноманітні методи лікування цього захворювання:<b> молитви, замовляння, бабки, знахарі, мольфари та ворожки</b>. Безліч людей чомусь продовжують ігнорувати медичну допомогу, ризикуючи власним здоров'ям. </p>
      <p><b>Лікування рожі лише одне – антибіотик</b>, який повинен призначити лікар. Якщо не вбити стрептокок антибіотиком, хвороба може перейти у хронічну форму.</p>
      <h3>Наслідки неправильного лікування бешихи</h3>
      <p>Хронічна форма цієї інфекції призводить до хронічного запалення шкіри та порушення відтоку лімфи кінцівки, через що виникає слоновість – значне збільшення в розмірах руки чи ноги. Ця стадія хвороби дуже <b>важко та довго лікується і часто призводить до інвалідності</b>. </p>
      <p>Пам'ятайте: лікування народними методами "рожистого" запалення – це зволікання, яке може призвести до серйозних ускладнень. Тому як би майстерно не викачувала яйця пані з рекомендацій сусідів, при симптомах бешихи одразу звертайтесь до лікаря. </p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>