<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426195/trith-apofoithsh-spoydastwn-iek-toyristikhs-sxolhs-anko"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T19:15:01+00:00"/>
    <meta property="og:title" content="Τρίτη αποφοίτηση σπουδαστών ΙΕΚ Τουριστικής σχολής ANKO"/>
    <meta property="og:description" content="Σε πανηγυρικούς ρυθμούς πραγματοποιήθηκε την Κυριακή 17 Νοεμβρίου η αποφοίτηση των σπουδαστών της χρονιάς 2019 της Τουριστικής σχολής Anko."/>
  </head>
  <body>
    <article>
      <h1>Τρίτη αποφοίτηση σπουδαστών ΙΕΚ Τουριστικής σχολής ANKO</h1>
      <address>
        <time datetime="2019-11-21T19:15:01+00:00">21 Nov 2019, 19:15</time>
      </address>
      <p>
        <b>Σε πανηγυρικούς ρυθμούς πραγματοποιήθηκε την Κυριακή 17 Νοεμβρίου η αποφοίτηση των σπουδαστών της χρονιάς 2019 της Τουριστικής σχολής Anko.</b>
      </p>
      <p>Η εκδήλωση εξελίχθηκε μέσα σε κλίμα συγκίνησης και ενθουσιασμού. Αποφοίτησαν περισσότεροι από 100 σπουδαστές των ειδικοτήτων:<br/>• Hotel Management Τεχνικός τουριστικών Μονάδων</p>
      <p>• Τεχνικός Μαγειρικής τέχνης – αρχιμάγειρας Chef</p>
      <p>• Τεχνικός Ζαχαροπλαστικής Αρτοποιίας</p>
      <p>• Τεχνικός Αισθητικής.</p>
      <p>Την εκδήλωση τίμησαν με την παρουσία τους οι Βουλευτές Δωδεκανήσου κύριος Ιωάννης Παππάς, κύριος Βασίλης Υψηλάντης, o αντιδήμαρχος Αφάντου και Πεταλούδων κύριος Τάσος Σπανός, η εκπρόσωπος της περιφέρειας Νοτίου Αιγαίου κυρία Χαρούλα Γιασιράνη και ο κύριος Χρήστος Μπάρδος Πρόεδρος της Ενεργειακής Α.Ε. κι εντεταλμένος σύμβουλος Ευρωπαϊκών Προγραμμάτων. Οι επίσημοι καλεσμένοι τόνισαν την αξία της τουριστικής εκπαίδευσης, συνεχάρησαν τους αποφοίτους και όρισαν την νέα γενιά πρωτοστάτη της αλλαγής και της ποιότητας. Συνεχίζοντας, ο γενικός διευθυντής της Anko κ. Χρήστος Έψιμος ανέφερε: «στην ANKO ο κάθε σπουδαστής είναι ένας και μοναδικός, δεν είναι απλώς ένας αριθμός».</p>
      <p>Η απονομή των πτυχίων στους αποφοίτους πραγματοποιήθηκε από τους καθηγητές της σχολής, τους εκπροσώπους των τοπικών αρχών, τους διευθυντές ξενοδοχείων, τον πρόεδρο της λέσχης Αρχιμαγείρων Δωδεκανήσου και Κυκλάδων κύριο Νίκο Χριστοφόρου, τον πρόεδρο του συλλόγου Διευθυντών Ξενοδοχείων Ρόδου, κ. Γεώργιο Ματσίγκο, ο οποίος μίλησε στη νέα γενιά για την αξία της ποιότητας και της διαρκούς προσπάθειας.</p>
      <p>Οι γονείς, συγγενείς και φίλοι των σπουδαστών συνόδευαν και χειροκρότησαν τους νέους αποφοίτους στη λαμπρή τελετή σε κλίμα βαθιά συγκινησιακό και οικογενειακό.</p>
      <p>Εκ μέρους όλης της εκπαιδευτικής κοινότητας της σχολής, η διοίκηση της Anko ευχήθηκε καλή σταδιοδρομία κι επιτυχίες στους αποφοίτους της, οι οποίοι ήδη διαπρέπουν, ξεχωρίζουν και επηρεάζουν θετικά τις επιχειρήσεις και τη ροδιακή κοινωνία.</p>
      <p>Μεγάλη στήριξη υπήρξε κι από τον επιχειρησιακό κι εκπαιδευτικό κόσμο της Ρόδου. Πιο συγκεκριμένα, την εκδήλωση στήριξαν το Νεστορίδειο Ίδρυμα, τα εκπαιδευτήρια «Ροδίων Παιδεία», το ξενοδοχείο Akti Imperial, το κατάστημα 4Chefs και το Play café catering.</p>
      <p>Με άρτια επαγγελματική εμφάνιση για τρίτη χρονιά οι σπουδαστές της ANKO, που σπουδάζουν αυτή τη στιγμή στη σχολή, ανέλαβαν όλη τη διοργάνωση και διεκπεραίωση της εκδήλωσης. Εξαιρετικά ήταν τα finger food των τμημάτων Μαγειρικής με τον chef Μανουσάκη Σταύρο, τα γλυκά με τον pastry chef Σαββή Κώστα, τα ποτά με την Bartender Ντίνα Νικολίτση.</p>
      <p>Εντυπωσιακό ήταν το service από τα τμήματα του Hotel Management με τους maître Νικόλαο Μανίσκα, Θεοδόση Κοβιό και Δέσποινα Σαλτουρίδου. Τον συντονισμό επιμελήθηκε η Υπεύθυνη καριέρας και αποφοίτων της Anko Καλλιόπη Σταμάτη.</p>
      <p>Οι σπουδές αποτελούν σημείο ορόσημο για τη ζωή του κάθε ανθρώπου και η δυνατή είσοδος στον επαγγελματικό στίβο καθορίζει τον βαθμό και την πρόοδο της επαγγελματικής εξέλιξης. Υπερήφανα η σχολή μπορεί να δηλώνει ότι οι απόφοιτοι της ΑΝΚΟ εδραιώνονται στην κορυφή των επιχειρήσεων από τον πρώτο χρόνο.</p>
      <figure>
        <img src="https://www.rodiaki.gr/medias/2019/11/20/1e24cb9c5570d3d1b5a26e10b102f95a.jpg"/>
      </figure>
      <figure>
        <img src="https://www.rodiaki.gr/medias/2019/11/20/1cdac6e43d81d11ff3a2d1e70d5cb047.jpg"/>
      </figure>
    </article>
  </body>
</html>