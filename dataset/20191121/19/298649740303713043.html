<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/21/antitrust-ok-con-condizioni-ad-ascopiave-per-acegasapsamga-pn_20191121_00233/"/>
    <meta property="og:site_name" content="Askanews"/>
    <meta property="article:published_time" content="2019-11-21T19:49:25+00:00"/>
    <meta property="og:title" content="Antitrust: ok con condizioni ad Ascopiave per AcegasApsAmga"/>
    <meta property="og:description" content="Roma, 21 nov. (askanews) – Via libera dell’Antitrust, con alcune condizioni, all’acquisizione da parte di Ascopiave del controllo dei rami d’azienda di AcegasApsAmga relativi all’attività di distribuzione di gas naturale nel Nord-est. Le misure imposte dall’Autorità, dopo un’istruttoria “nella quale ci si è avvalsi anche di una ampia consultazione del mercato, sono finalizzate a evitare […]"/>
  </head>
  <body>
    <article>
      <h1>Antitrust: ok con condizioni ad Ascopiave per AcegasApsAmga</h1>
      <h2>Acquisizione di rami d'azienda per distribuzione gas nel Nord-est</h2>
      <address>
        <time datetime="2019-11-21T19:49:25+00:00">21 Nov 2019, 19:49</time>
      </address>
      <figure>
        <img src="http://www.askanews.it/wp-content/uploads/2019/11/20191121_204915_B4C6CBD5.jpg"/>
      </figure>
      <p>Roma, 21 nov. (askanews) – Via libera dell’Antitrust, con alcune condizioni, all’acquisizione da parte di Ascopiave del controllo dei rami d’azienda di AcegasApsAmga relativi all’attività di distribuzione di gas naturale nel Nord-est.</p>
      <p>Le misure imposte dall’Autorità, dopo un’istruttoria “nella quale ci si è avvalsi anche di una ampia consultazione del mercato, sono finalizzate a evitare la costituzione di una posizione dominante tale da ridurre in modo sostanziale e durevole la concorrenza nel mercato della futura gara per l’aggiudicazione della gestione del servizio di distribuzione del gas naturale nell’Atem (Ambito territoriale minimo) di Padova 1, rispetto al quale l’Autorità aveva avviato l’istruttoria”.</p>
      <p>L’Antitrust, in particolare, “ha imposto alla società acquirente un pacchetto articolato di misure correttive, volte alla riduzione delle barriere informative e finanziarie, nonchè di ulteriori misure organizzative di tipo occupazionale. Il tutto per incentivare potenziali partecipanti esterni alla futura gara e compensare i vantaggi legati all’incumbency dell’operatore attualmente prevalente nelle concessioni appartenenti a tale Atem, ulteriormente accresciuti a seguito dell’operazione”.</p>
    </article>
  </body>
</html>