<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134872-zalgiri-papildysiantis-riversas-sevilijos-klubui-nusiunte-atsisveikinimo-zinute.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T19:31:00+00:00"/>
    <meta property="og:title" content="„Žalgirį“ papildysiantis Riversas Sevilijos klubui nusiuntė atsisveikinimo žinutę"/>
    <meta property="og:description" content="Kauno „Žalgirį“ artimiausiu metu papildysiantis K.C. Riversas atsisveikino su savo atstovauta Sevilijos „Real Betis“ komanda. „Sevilija, ačiū už meilę ir palaikymą! Buvo gerų ir blogų akimirkų, bet visumoje viskas buvo puiku“, – rašė Riversas. Sandoris tarp „Žalgirio“ ir 32-ejų 196 cm ūgio gynėjo jau pasiektas, o apie jį oficialiai bus paskelbta artimiausiu metu. Amerikietis sezoną pradėjo Ispanijos ACB lygos Sevilijos ..."/>
  </head>
  <body>
    <article>
      <h1>„Žalgirį“ papildysiantis Riversas Sevilijos klubui nusiuntė atsisveikinimo žinutę</h1>
      <address>
        <time datetime="2019-11-21T19:31:00+00:00">21 Nov 2019, 19:31</time>
      </address>
      <p>Nuotr.: ITAR-TASS – Scanpix</p>
      <figure>
        <a href="https://www.basketnews.lt/paveikslelis-207402-any1000x1000.jpg">
          <img src="https://www.basketnews.lt/paveikslelis-207402-any630x500.jpg"/>
        </a>
      </figure>
      <p>Nuotr. ITAR-TASS – Scanpix</p>
      <p>Kauno „Žalgirį“ artimiausiu metu papildysiantis <a href="https://www.basketnews.lt/zaidejai/10078-kelvin-rivers.html">K.C. Riversas</a> atsisveikino su savo atstovauta Sevilijos „Real Betis“ komanda.</p>
      <p>„Sevilija, ačiū už meilę ir palaikymą! Buvo gerų ir blogų akimirkų, bet visumoje viskas buvo puiku“, – rašė Riversas.</p>
      <p>Sandoris tarp „Žalgirio“ ir 32-ejų 196 cm ūgio gynėjo jau pasiektas, o apie jį oficialiai bus paskelbta artimiausiu metu.</p>
      <p>Amerikietis sezoną pradėjo Ispanijos ACB lygos Sevilijos „Real Betis“ gretose, kuriose fiksavo 10,1 taško, 2,4 atkovoto kamuolio ir 2,2 rezultatyvaus perdavimo statistiką.</p>
      <p>Krepšininkas galėjo už išpirką išvykti į Eurolygos arba Kinijos klubą, o kauniečiai nusprendė tuo pasinaudoti.</p>
      <p>Atletas Eurolygoje žaidė nuo 2012 iki 2018 metų su vieno sezono pertrauka 2013-2014 m.</p>
      <p>2017-2018 m. sezone amerikietis rungtyniavo Atėnų „Panathinaikos“ gretose ir Eurolygoje vidutiniškai pelnė po 8,5 taško, atkovojo po 2,7 kamuolio ir perėmė po 1,1 kamuolio.</p>
      <p>2015 metais Riversas su Madrido „Real“ tapo Eurolygos čempionu, o 2015 ir 2016 metais laimėjo ACB lygą.</p>
      <p>„Žalgiris“ pokyčių sudėtyje ėmėsi po to, kai nusprendė išsiskirti su įžaidėju Alexu Perezu.</p>
      <p>
        <b>Prieš devynias dienas Riversas į „Barcelonos“ krepšį įmetė 18 taškų:</b>
      </p>
      <figure>
        <iframe src="https://www.youtube.com/embed/kKPesGEZwQU" width="630" height="354" data-service="Youtube" scrolling="no"/>
      </figure>
      <h3>
        <a href="https://www.basketnews.lt/zaidejai/10078-kelvin-rivers.html">Kelvin Rivers</a>
      </h3>
      <figure>
        <img src="https://www.basketnews.lt/paveikslelis-164333-crop90x135.jpg"/>
      </figure>
      <ul>
        <li>Pozicija: SF</li>
        <li>Amžius: 32</li>
        <li>Ūgis: 196 cm</li>
        <li>Svoris: 97 kg</li>
        <li>Gimimo vieta: JAV</li>
      </ul>
    </article>
  </body>
</html>