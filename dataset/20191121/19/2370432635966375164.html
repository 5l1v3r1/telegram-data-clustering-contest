<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-21T19:54:10+00:00"/>
    <meta property="og:title" content="Πρόγνωση καιρού: Συνεχίζεται η κακοκαιρία την Παρασκευή με βροχές και καταιγίδες"/>
    <meta property="og:description" content="Σύμφωνα με την ΕΜΥ, η οποία εξέδωσε έκτακτο δελτίο επιδείνωσης του καιρού για την Παρασκευή, προβλέπονται στην ανατολική χώρα τοπικές βροχές και σποραδικές καταιγίδες"/>
  </head>
  <body>
    <article>
      <h6 class="kicker">ΣΕ ΟΛΗ ΤΗ ΧΩΡΑ</h6>
      <h1>Πρόγνωση καιρού: Συνεχίζεται η κακοκαιρία την Παρασκευή με βροχές και καταιγίδες</h1>
      <h2>Σύμφωνα με την ΕΜΥ, η οποία εξέδωσε έκτακτο δελτίο επιδείνωσης του καιρού για την Παρασκευή, προβλέπονται στην ανατολική χώρα τοπικές βροχές και σποραδικές καταιγίδες</h2>
      <address><time datetime="2019-11-21T19:54:10+00:00">21 Nov 2019, 19:54</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">Facebook 0</a>
        </li>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">Twitter</a>
        </li>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">LinkedIn</a>
        </li>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">Περισσότερα</a>
        </li>
      </ul>
      <p>Βροχερός αναμένεται καιρός στο μεγαλύτερο μέρος της χώρας, την Παρασκευή.</p>
      <p>Σύμφωνα με την ΕΜΥ, η οποία εξέδωσε έκτακτο δελτίο επιδείνωσης του καιρού για την Παρασκευή, προβλέπονται στην ανατολική χώρα τοπικές βροχές και σποραδικές καταιγίδες, οι οποίες θα είναι κατά τόπους ισχυρές στην ανατολική Κρήτη και τις ανατολικές Κυκλάδες, στα νησιά του ανατολικού Αιγαίου και τα Δωδεκάνησα, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία, τη Θράκη, στα νησιά του βόρειου Αιγαίου και πιθανώς πρόσκαιρα στις Σποράδες. Τα φαινόμενα βαθμιαία από τα δυτικά και τα νότια θα εξασθενήσουν.</p>
      <p>Οι άνεμοι θα πνέουν από δυτικές διευθύνσεις 3 με 5 μποφόρ και στο βόρειο Αιγαίο βόρειοι βορειοανατολικοί μέχρι 6 μποφόρ. Η θερμοκρασία θα σημειώσει μικρή πτώση στα ανατολικά.<br/>Αναλυτικά η πρόγνωση καιρού από την ΕΜΥ:</p>
      <p>ΑΤΤΙΚΗ<br/>Καιρός: Νεφώσεις με τοπικές βροχές και σποραδικές καταιγίδες, πιθανώς πρόσκαιρα ισχυρές τις πρώτες πρωινές ώρες. Τα φαινόμενα βαθμιαία θα εξασθενήσουν και ο καιρός θα βελτιωθεί.<br/>Ανεμοι: Από δυτικές διευθύνσεις 3 με 5 μποφόρ.<br/>Θερμοκρασία: Από 15 έως 20 βαθμούς Κελσίου.</p>
      <p>ΘΕΣΣΑΛΟΝΙΚΗ<br/>Καιρός: Νεφώσεις με τοπικές βροχές και σποραδικές καταιγίδες με εξασθένηση από το βράδυ.<br/>Ανεμοι: Από βόρειες διευθύνσεις 3 με 5 μποφόρ.<br/>Θερμοκρασία: Από 14 έως 17 βαθμούς Κελσίου.</p>
      <p>ΜΑΚΕΔΟΝΙΑ, ΘΡΑΚΗ<br/>Καιρός: Στη δυτική Μακεδονία λίγες νεφώσεις, με κατά τόπους περιορισμένη ορατότητα τις πρωινές και βραδινές ώρες. Στις υπόλοιπες περιοχές νεφώσεις με βροχές και καταιγίδες κατά τόπους ισχυρές, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία και τη Θράκη. Τα φαινόμενα το βράδυ από τα δυτικά σταδιακά θα εξασθενήσουν.<br/>Ανεμοι: Βόρειοι βορειοανατολικοί 4 με 5 μποφόρ και στο Θρακικό ανατολικοί μέχρι 6 μποφόρ.<br/>Θερμοκρασία: Από 09 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ<br/>Καιρός: Λίγες νεφώσεις παροδικά αυξημένες. Κατά τόπους περιορισμένη ορατότητα τις πρωινές και βραδινές ώρες.<br/>Ανεμοι: Από δυτικές διευθύνσεις 3 με 5 μποφόρ.<br/>Θερμοκρασία: Από 12 έως 20 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ<br/>Καιρός: Νεφώσεις με τοπικές βροχές και σποραδικές καταιγίδες, οι οποίες πιθανώς να είναι πρόσκαιρα ισχυρές τις πρώτες πρωινές ώρες στην ανατολική Στερεά και τη νότια Εύβοια και μέχρι αργά το απόγευμα στις Σποράδες. Τα φαινόμενα από τα νότια σταδιακά θα εξασθενήσουν και ο καιρός θα βελτιωθεί.<br/>Ανεμοι: Από δυτικές διευθύνσεις 3 με 5 μποφόρ. Στα βόρεια από βόρειες διευθύνσεις με την ίδια ένταση.<br/>Θερμοκρασία: Από 12 έως 20 βαθμούς Κελσίου.</p>
      <p>ΚΥΚΛΑΔΕΣ, ΚΡΗΤΗ</p>
      <p>Καιρός: Νεφώσεις με βροχές και καταιγίδες οι οποίες μέχρι τις πρώτες πρωινές ώρες κυρίως στα ανατολικά τμήματα θα είναι κατά τόπους ισχυρές. Τα φαινόμενα σταδιακά από τα δυτικά θα εξασθενήσουν.<br/>Ανεμοι: Από δυτικές διευθύνσεις 3 με 5 μποφόρ.<br/>Θερμοκρασία: Από 15 έως 21 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ<br/>Καιρός: Νεφώσεις με βροχές και καταιγίδες οι οποίες μέχρι το μεσημέρι θα είναι κατά τόπους ισχυρές.<br/>Ανεμοι: Στα νότια νότιοι νοτιοδυτικοί 4 με 5 μποφόρ και στα βόρεια ανατολικοί βορειοανατολικοί πρόσκαιρα μέχρι 6 μποφόρ.<br/>Θερμοκρασία: Από 15 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">Facebook 0</a>
        </li>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">Twitter</a>
        </li>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">LinkedIn</a>
        </li>
        <li>
          <a href="https://www.eleftherostypos.gr/ellada/490852-prognosi-kairoy-synexizetai-i-kakokairia-tin-paraskeyi-me-broxes-kai-kataigides/#">Περισσότερα</a>
        </li>
      </ul>
    </article>
  </body>
</html>