<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/zdrave/zdravni-novini/prvi-simptomi-na-smrtonosnata-bolest-ot-zarazenite-s-listeriya-meso-riba-sirena_news710649.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T19:55:00+00:00"/>
    <meta property="og:title" content="Първи симптоми на смъртоносната болест от заразените с листерия месо, риба, сирена"/>
    <meta property="og:description" content="Може да се придружи с бронхопневмония, увеличение на черния дроб, жълтеница и други сериозни заболявания"/>
  </head>
  <body>
    <article>
      <h1>Първи симптоми на смъртоносната болест от заразените с листерия месо, риба, сирена</h1>
      <h2>Може да се придружи с бронхопневмония, увеличение на черния дроб, жълтеница и други сериозни заболявания</h2>
      <address>
        <time datetime="2019-11-21T19:55:00+00:00">21 Nov 2019, 19:55</time>
      </address>
      <p>https://blitz.bg/zdrave/zdravni-novini/prvi-simptomi-na-smrtonosnata-bolest-ot-zarazenite-s-listeriya-meso-riba-sirena_news710649.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574358016-1.jpg"/>
      </figure>
      <p><a href="https://blitz.bg/obshtestvo/zdraveopazvane/babkh-s-novi-danni-za-smrtonosnata-bakteriya-otkrita-v-meso-sirena-kolbasi-i-riba_news710615.html"><b>След като обяви, че</b> </a><b><a href="https://blitz.bg/obshtestvo/zdraveopazvane/babkh-s-novi-danni-za-smrtonosnata-bakteriya-otkrita-v-meso-sirena-kolbasi-i-riba_news710615.html">в магазини са открити българска риба и български суджук, заразени с листерия</a>,</b> <b>Българската агенция за безопасност на храните (БАБХ) уточни, че става дума за близо 60 кг пушена скумрия на шайби и 50 кг суджук.</b></p>
      <p>Инспекторите успели да изтеглят от търговската мрежа 15 килограма от скумрията, а останалите 45 са продадени. </p>
      <p>Но какво представлява тази страшна болест, предизвиквана от листерията и какви са симптомите й?<br/><br/>Листериозата е инфекциозно заболяване, което се предизвиква от бацил, наречен листерия. За природен “резервоар” на инфекцията служат гризачи, а така също и някои домашни животни.</p>
      <p><a href="https://zdrave.to/saveti-ot-spetsialisti/dots-d-r-atanas-mangrov-desetina-blgari-godishno-se-zarazyavat-s-listerioza"><b>Доц. д-р Атанас Мангъров: Десетина българи годишно се заразяват с листериоза</b></a><br/> </p>
      <p>Основните начини за заразяване са два: - хранителен - т.е. микробите попадат в организма на човека с храна, която е замърсена; - вътреутробен - вродена листериоза. В развитието на инфекцията голяма роля играе състоянието на имунната система на човека. Важно е да се отбележи, че сред различните форми на листериоза специално място се отделя на листериозата при бременните.<br/><br/>Изследването на голяма група жени - майки с деца с вродена листериоза, показва, първо, че у повечето от тях по време на бременността не е имало типично проявяване на листериозната инфекция, и второ, че не всяко носителство на бактерията води до вътреутробна инфекция на плода.</p>
      <p>
        <a href="https://blitz.bg/zdrave/strashna-bolest-khora-mrat-v-germaniya-i-kholandiya-zaradi-masovo-upotrebyavan-produkt-video_news701233.html?pr3vi3w=true">
          <b>Страшна болест: Хора мрат в Германия и Холандия заради масово употребяван продукт ВИДЕО</b>
        </a>
      </p>
      <p>При заразяване на плода по време на бременност по принцип се развива остър хориоамнионит, водещ до мъртво раждане или до преждевременно раждане, инфекциозно увреждане на много органи и системи на плода. При заразяване на новороденото по време на самото раждане признаците на вродената листериоза се проявяват 1-2 седмици след раждането. </p>
      <p>Болестта нерядко протича изключително тежко. Листериозата може да се придружи с бронхопневмония, увеличение на черния дроб, жълтеница и други сериозни заболявания и симптоми. Затова е изключително важна ранната диагностика на това изключително коварно заболяване. В какви случаи бъдещата майка трябва да бъде нащрек?<br/><br/>При често повтарящи се ангини, възпаление на яйчниците, шийката на матката, при наличието в миналото на повтарящи се аборти или мъртви раждания.<br/><br/>Ако жената е бременна, към изброените показания можем да добавим и патологично течение по време на бременността. При остри форми на листериоза се назначават антибиотици от тетрациклиновата група в течение на целия период на следродилна треска и още 5-7 дни, пеницилин, еритромицин.<br/><br/>Най-ефикасно е съчетанието на ампицилин с гентамицин или пеницилин с тобрамицин. При тежки форми на листериоза етиотропната терапия продължава до 14-21 дни с нормална температура. При листериоза при бременни не се назначава тетрациклин, препоръчва се терапия с пеницилин.</p>
      <p>
        <a href="https://blitz.bg/svyat/strashen-mor-v-ispaniya-khora-mrat-kato-mukhi-zaradi-svinsko_news697828.html?pr3vi3w=true">
          <b>Страшен мор в Испания: Хора мрат като мухи заради свинско</b>
        </a>
      </p>
      <p>Прогнозата е неблагоприятна при деца до 1 година и при възрастни след 60 години, а така също и при хора с тежки съпътстващи заболявания (рак, СПИН и др.). При бременните листериозата може да доведе до тежки увреждания на плода. Храните, които обикновено са заразени с листерия, са непастьоризираните млечни продукти, меките сирена, месото. </p>
      <p>Обикновено тази бактерия загива при температурата на пастьоризация. При замразени храни тя също е неактивна, но при размразяването съществува отново опасност от заразяване. В много редки случаи е възможно да се пренесе директно от добитъка. Добре е да се знае, че бактерията вирее от +4 до -8 градуса.<br/><br/><u>Съвети на нашите специалисти:</u><br/><br/> - Избягвайте консумацията на меки сирена от типа на фета, бри, камамбер, синьо сирене. Твърдите сирена, полумеки сирена като моцарела,<br/>пастьоризирани сирена, топено сирене и крема сирене могат да бъдат консумирани без проблем<br/><br/>- Не консумирайте пресни пастети от месо. Консервираните и тези, които могат да издържат дълго, могат да се приемат.<br/><br/> - Избягвайте пушени риби - сьомга, бяла риба, пъстърва, треска, тон и скумрия, и морски деликатеси от хладилник, освен ако те не са приготвени на огън. Риба в консерва като тон и сьомга, или такава, която е специално преработена за издръжливост, може да се консумира.<br/><br/>- Не се препоръчва консумацията на сурово, непастьоризирано прясно мляко както и храна, приготвена с непастьоризирано мляко<br/><br/>- Желателно е да се обработват добре на огън сурови пилешки, телешки, свински меса<br/><br/>- Когато готвите, отделяйте суровото месо - пилешко, риба, от зеленчуците и сготвените вече ястия.<br/><br/>- Измивайте много добре суровите зеленчуци преди консумация.<br/> </p>
    </article>
  </body>
</html>