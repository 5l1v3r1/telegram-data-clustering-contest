<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/268306/elevii-si-profesorii-de-la-csei-sf-andrei-din-gura-humorului-au-dezbatut-fenomenul-violentei-si-abuzurilor-asupra-copiilor"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T19:27:14+00:00"/>
    <meta property="og:title" content="Elevii și profesorii de la CSEI Sf. Andrei din Gura Humorului au dezbătut fenomenul violenței și abuzurilor asupra copiilor"/>
    <meta property="og:description" content="În cadrul ”Campaniei 19 Zile de prevenire a abuzurilor si violențelor asupra copiilor și tinerilor – 2019” organizată de FICE România,  la Centrul Școlar de Educație Incluzivă Sf. Andrei Gura Humorului s-au derulat mai multe activități care au antrenat un număr mare de elevi și cadre didactice. Elevi, părinți și profesori au dezbătut fenomenul violenței …"/>
  </head>
  <body>
    <article>
      <h1>Elevii și profesorii de la CSEI Sf. Andrei din Gura Humorului au dezbătut fenomenul violenței și abuzurilor asupra copiilor</h1>
      <address>
        <time datetime="2019-11-21T19:27:14+00:00">21 Nov 2019, 19:27</time>
      </address>
      <p>În cadrul ”Campaniei 19 Zile de prevenire a abuzurilor si violențelor asupra copiilor și tinerilor – 2019” organizată de FICE România,  la Centrul Școlar de Educație Incluzivă Sf. Andrei Gura Humorului s-au derulat mai multe activități care au antrenat un număr mare de elevi și cadre didactice. Elevi, părinți și profesori au dezbătut fenomenul violenței și abuzurilor asupra copiilor împreună cu reprezentanți ai Poliției Rutiere Gura Humorului, ai Detașamentului de Jandarmi Gura Humorului, Direcția Generală de Asistență Socială Primăria Gura Humorului  și Cabinet individual de psihologie. Activitățile desfășurate au fost diverse și au antrenat toate clasele din școală.</p>
      <figure>
        <img src="https://www.newsbucovina.ro/wp-content/uploads/2019/11/FOTO-5.jpg"/>
      </figure>
      <p>Acțiunile au debutat prin mediatizarea Campaniei în toate clasele din școală și lansarea invitației de a pregăti lucrări cu mesaje antiviolență în vederea organizării Expoziției de postere – „Cei 19 fantastici antiviolență” cât și pentru afișare pe panoul clasei. La orele de dirigenție 10 minute s-au discutat eventualele acte de abuz și violență de la clasă, s-au dezbătut propuneri de îmbunătățire a comportamentului și a vocabularului.( coordonator prof. Sabin R., Istrate I.)</p>
      <p>Astfel, a avut loc un Flashmob unde protagoniștii au avut mesaje conținând temele Campaniei. Elevii școlii au dansat și au ținut în mâini pancarde realizate de ei cu mesaje privind combaterea tuturor formelor de violență. Activitatea a oferit elevilor o alternativă plăcută de petrecere a timpului liber.(coordonator instr. ed. Horvat E.)</p>
      <figure>
        <img src="https://www.newsbucovina.ro/wp-content/uploads/2019/11/IMG_1337.jpg"/>
      </figure>
      <p>“Mesageri împotriva violenței” a fost o activitate în parteneriat cu reprezentanții Detașamentului de Jandarmi Gura Humorului  unde cei 56 de elevi de la clasele V- VIII și profesională  au dezbătut situații concrete de acte de violență din perimetrul orașului și au discutat care sunt sancțiunile în cazul actelor de violență, furt și vagabondaj. (coordonatori prof. Sabin R., Istrate I., Poclitaru C., Mihăilă D.,Țilică L.)</p>
      <p>“Copiii străzii-capcane nevăzute” în parteneriat cu Direcția Generală de Asistență Socială din Primăria Gura Humorului a fost o activitate care a adus în atenția elevilor de la școala profesionalăpericolele la care se expun atunci când absentează de la ore.(coordonatori prof. Cojoleancă R., Dabija D., Culidiuc M., Simeria M.)</p>
      <figure>
        <img src="https://www.newsbucovina.ro/wp-content/uploads/2019/11/FOTO-3.jpg"/>
      </figure>
      <p>Activitatea  de prevenire și combatere a consumului de droguri sub genericul „O viață fără riscuri”  a reunit un număr de 30 elevi din clasele IX-XI care au identificat cauzele pentru care copiii ajung să consume droguri cât și rolul părinților și educatorilor în combaterea aestui fenomen. (coordonatori prof. Horga C, Novac B., Buburuzan C.)</p>
      <p>,,Patrula veselă de recreație” a transformat spațiul școlii într-un spațiu al <i>prieteniei, al veseliei, al culorilor</i>, în care elevii se simt bine, se joacă, învață, interacționează și se  <i>responsabilizează</i> urmărind monitorizarea fenomenului de violență sau bullying în timpul pauzelor avînd ca protagoniști 20 de elevi din clasele III-VII.( coordonatori prof. Ruscan E., Rusu P., Sahlean O., Mardar E.)</p>
      <figure>
        <img src="https://www.newsbucovina.ro/wp-content/uploads/2019/11/FOTO-6.jpg"/>
      </figure>
      <p>Conștientizarea elevilor cu privire la ”Drepturile copilului” și marcarea Zilei Universale a Copilului s-a realizat prin activitatea ”Sunt copil și am și eu drepturi! De 30 de ani e oficial” unde 50 elevi de la școala profesională au distribuit în școală și la Școala Gimnazială Nr.2 fluturași cu informații privind drepturile copiilor care au fost discutate împreună cu elevii beneficiari. (coordonatori prof. Cojoleancă R., Dabija D., Culidiuc M.,Simeria M.)</p>
      <p>Seria întâlnirilor cu reprezentanții legii a continuat cu activitatea „Calificativul foarte bine la disciplina străzii” realizată în colaborare cu partenerii de la Poliția Rutieră Gura Humorului împreună cu care elevi de la clasele V-VIII și școală profesională au dezbătut fenomenul violenței în trafic. (coordonatori prof. Țilică L.,Dîrțu I.)</p>
      <figure>
        <img src="https://www.newsbucovina.ro/wp-content/uploads/2019/11/IMG_1391.jpg"/>
      </figure>
      <p>Activitatea ”Nouă ne pasă” în colaborare cu psihologul Cepoi Elena a adus în atenția celor 50 de elevi de la școala profesională participanți la dezbatere problematica traumelor provocate de agresori asupra victimelor în cazul actelor de violență. (coordonatori prof. Cojoleancă R., Dabija D., Culidiuc M.,Simeria M.)</p>
      <p>„Violența în rândul adolescenților” a fost o activitate antrenantă ce a reunit 85 de elevi de la școala profesională care împreună cu coordonatorii proiectului și doamna psiholog Caraciuc S. au conștientizat efectele negative ale agresivității și violenței și au militat pentru toleranță, empatie și respect reciproc.(coordonatori prof. Huțanu L., Bejenariu A., Mireuță D., Stoleru A., Simeria M., Luca L.,Baciu E., Buliga E., Flutur E., Țilică L.)</p>
      <figure>
        <img src="https://www.newsbucovina.ro/wp-content/uploads/2019/11/FOTO-11.jpg"/>
      </figure>
      <p>Cu ocazia Zilei Internaționale a Toleranței 15 elevi cu DSM și TSA au lucrat în echipă alături de elevi cu adaptare curriculară și au învățat despre acceptare și toleranță prin activități de colorare și decorare de litere și prin jocuri cu baloane sub deviza „Diferențele ne fac mai frumoși împreună. Fiți toleranți!”.(coordonatori prof Dascălu N. și Leonti Maxinaș O.)</p>
      <p> De asemenea, cu ocazia Zilei Internaționale a Toleranței la CSEI Sf. Andrei s-a organizat și expoziția “Cei 19 fantastici antiviolență” unde prin posterele realizate, elevii din întreaga școală au transmis într-o viziune artistică, dorința de a conviețui într-o lume lipsită de violență, cu toleranță și respect față de semeni! La activitate au participat  un număr de 250 elevi și 42 cadre didactice. (coordonatori prof. Istrate I., Sabin R., instr. de ed. Horvat E.)</p>
      <p>            Acțiunile au fost mediatizate pe contul de Facebook al școlii și au fost realizate cu succes împreună cu întreg colectivul didactic al școlii.</p>
      <p>
        <b>A consemnat,</b>
      </p>
      <p>
        <b>Consilier educativ prof. Istrate Isabella</b>
      </p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/268335/un-pieton-a-suferit-mai-multe-contuzii-dupa-ce-a-fost-acrosat-de-o-autoutilitara-in-timp-ce-traversa-regulamentar-o-strada-din-liteni"/>
        <a href="https://www.newsbucovina.ro/social/268332/controale-la-doua-firme-cu-activitati-in-domeniul-silvic-din-municipiul-suceava-politistii-au-gasit-numeroase-ilegalitati-si-au-aplicat-amenzi-de-peste-30-000-lei"/>
        <a href="https://www.newsbucovina.ro/social/268329/doua-persoane-au-ajuns-la-spital-in-urma-unei-coliziuni-frontale-dintre-doua-autoturisme-pe-dj290-accidentul-a-fost-provocat-de-o-depasire-neregulamentara"/>
      </related>
    </article>
  </body>
</html>