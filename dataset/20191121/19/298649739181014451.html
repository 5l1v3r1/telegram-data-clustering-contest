<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/21/a-che-punto-%c3%a8-limpeachment-per-trump-top10_20191121_200016/"/>
    <meta property="og:site_name" content="Askanews"/>
    <meta property="article:published_time" content="2019-11-21T19:00:16+00:00"/>
    <meta property="og:title" content="A che punto è l’impeachment per Trump"/>
    <meta property="og:description" content="New York, 21 nov. (askanews) – Dopo tre giorni di audizioni pubbliche, questa settimana, davanti alla commissione Intelligence della Camera, “le prove sono chiare”: il presidente degli Stati Uniti, Donald Trump, ha usato il suo incarico “per un vantaggio personale”, e “ha minato la sicurezza nazionale degli Stati Uniti trattenendo gli aiuti militari all’Ucraina, a […]"/>
  </head>
  <body>
    <article>
      <h1>A che punto è l’impeachment per Trump</h1>
      <h2>Parla Pelosi</h2>
      <address>
        <time datetime="2019-11-21T19:00:16+00:00">21 Nov 2019, 19:00</time>
      </address>
      <figure>
        <img src="http://www.askanews.it/wp-content/uploads/2019/11/20191121_200011_CD9C6EA2.jpg"/>
      </figure>
      <p>New York, 21 nov. (askanews) – Dopo tre giorni di audizioni pubbliche, questa settimana, davanti alla commissione Intelligence della Camera, “le prove sono chiare”: il presidente degli Stati Uniti, Donald Trump, ha usato il suo incarico “per un vantaggio personale”, e “ha minato la sicurezza nazionale degli Stati Uniti trattenendo gli aiuti militari all’Ucraina, a beneficio della Russia”. A dirlo è stata la speaker della Camera, la democratica Nancy Pelosi.</p>
      <p>Molti deputati democratici, afferma la Cnn, hanno dichiarato che ci sono abbastanza prove per procedere con l’impeachment di Trump e che non c’è bisogno di combattere in tribunale per ottenere le testimonianze dell’ex consigliere per la Sicurezza nazionale, John Bolton, del capo di gabinetto della Casa Bianca, Mick Mulvaney, e del segretario di Stato, Mike Pompeo.</p>
      <p>A24/Pca/Int2</p>
    </article>
  </body>
</html>