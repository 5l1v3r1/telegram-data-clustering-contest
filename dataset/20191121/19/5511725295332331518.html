<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/hokejs/hokeja-skola-riga-uzvar-ohl-pastarisu-dueli.d?id=51658577"/>
    <meta property="og:site_name" content="DELFI"/>
    <meta property="article:published_time" content="2019-11-21T19:53:12+00:00"/>
    <meta property="og:title" content="Hokeja skola 'Rīga' uzvar OHL pastarīšu duelī "/>
    <meta property="og:description" content="Hokeja skolas &quot;Rīga&quot; komanda ceturtdien svinēja uzvaru &quot;Optibet&quot; Hokeja līgas (OHL) pastarīšu duelī."/>
  </head>
  <body>
    <article>
      <h1>Hokeja skola 'Rīga' uzvar OHL pastarīšu duelī </h1>
      <address><time datetime="2019-11-21T19:53:12+00:00">21 Nov 2019, 19:53</time> by <a rel="author">LETA</a></address>
      <p>
        <b>Hokeja skolas "Rīga" komanda ceturtdien svinēja uzvaru "Optibet" Hokeja līgas (OHL) pastarīšu duelī.</b>
      </p>
      <p>"Rīga" mājinieku statusā ar rezultātu 5:4 (1:1, 3:1, 1:2) pārspēja "Prizma"/IHS komandu.</p>
      <p>Pirmie šajā mačā vārtus guva viesi, kad spēles septītajā minūtē Kristaps Riekstiņš panāca 1:0, bet desmit minūtes vēlāk Kaspars Ziemiņš izlīdzināja rezultātu. Otrā perioda trešajā minūtē Edvards Bergmanis palīdzēja "Rīgai" pārņemt vadību, bet četras minūtes pirms trešdaļas beigām Artūrs Apfelbaums panāca 2:2.</p>
      <p>Tiesa, perioda pēdējās divās minūtēs Ralfs Sebastjans Bergmanis un Martins Rodrigo Laviņš nodrošināja "Rīgai" divu vārtu pārsvaru. Trešā perioda viducī Roberts Tužilkins panāca jau 5:2, bet līdz mača finālsvilpei Jēkabs Siliņš un Sandis Grīnbergs divus vārtus atguva.</p>
      <p>Ar 27 punktiem 18 mačos pirmo vietu ieņem "Liepāja", tālāk ar 26 punktiem, aizvadot par četrām spēlēm mazāk, seko "Kurbads", bet labāko trijnieku ar 22 punktiem 14 dueļos noslēdz "Olimp". Zemgalieši 16 spēlēs tikuši pie 18 punktiem, "Mogo" aizvadot par trim spēlēm mazāk, izcīnījuši 17 punktus, bet "Dinaburga" 16 mačos iekrājuši desmit punktus. Hokeja skola "Rīga" 16 mačos tikusi pie astoņiem punktiem, bet "Prizma"/IHS iekrājusi trīs punktus.</p>
      <related>
        <h4>Lasi vēl</h4>
        <a href="https://www.delfi.lv/sports/news/hokejs/liepaja-ar-uzvaru-par-olimp-izvirzas-ohl-liderpozicijas.d?id=51655485"/>
        <a href="https://www.delfi.lv/sports/news/hokejs/video-ohl-skaistako-vartu-guvums-pienakas-zembergam-par-metienu-pec-vartu-apslidosanas.d?id=51655075"/>
      </related>
    </article>
  </body>
</html>