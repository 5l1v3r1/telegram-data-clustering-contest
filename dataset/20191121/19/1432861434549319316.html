<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/mourinxo-s-interesen-komentar-otnosno-shansovete-na-totnym-za-titla-1408554.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T19:58:00+00:00"/>
    <meta property="og:title" content="Моуриньо с интересен коментар относно шансовете на Тотнъм за титла"/>
    <meta property="og:description" content="Новият мениджър на Тотнъм Жозе Моуриньо заяви, че може да спечели титлата с шпорите през следващия сезон Днес Специалния се срещна с медиите на Острова за първи път след като бе назначен за треньор на лондончани, заменяйки на поста Маурисио Почетино"/>
  </head>
  <body>
    <article>
      <h1>Моуриньо с интересен коментар относно шансовете на Тотнъм за титла</h1>
      <address><time datetime="2019-11-21T19:58:00+00:00">21 Nov 2019, 19:58</time> by <a rel="author">Sportlive.bg</a></address>
      <p>Новият мениджър на Тотнъм <b><a href="https://www.sportlive.bg/tags/1099">Жозе Моуриньо</a></b> заяви, че може да спечели титлата с "шпорите" през следващия сезон. Днес Специалния се срещна с медиите на Острова за първи път след като бе назначен за треньор на лондончани, заменяйки на поста Маурисио Почетино.</p>
      <p>Моуриньо подписа договор с клуба до лятото на 2023-та година и се надява, че дотогава ще успее да сложи край на продължилото близо 60 години чакане на Тотнъм за шампионска титла. "Не можем да спечелим титлата през този сезон. Можем да го направим през следващия. Можем, но не казвам, че ще успеем. Ако спечелим трофеи, няма да е благодарение на мен, а в резултат на работата, която вършим всички. Тук има цялостна визия. Стадионът е част от тази визия, тренировъчния комплекс е част от визията, академията е част от визията. Да се запазват най-добрите играчи и да се отказва те да бъдат продадени също е част от тази визия. Може би да се назначи треньор с моя опит също е част от визията. Ако спечелим трофей, независимо кога, това ще е естествено следствие на визията, а не заради мен", коментира Моуриньо.</p>
      <p>Португалският специалист ще дебютира начело на Тотнъм в събота от 14:30 часа българско време, когато "шпорите" гостуват на Уест Хем в мач от 13-ия кръг на Висшата лига. Междувременно стана ясно <b><a href="https://www.sportlive.bg/worldfootball/england/Totnym-shte-plati-ogromna-kompensaciq-na-Pochetino-za-uvolnenieto-1408109.html">каква ще е компенсацията на Почетино за уволнението от Тотнъм (четете подробности в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Mourinxo-Kazah-che-ne-bih-poel-Totnym-no-tova-be-predi-Chelsi-da-me-uvolni-1408523.html"/>
        <a href="https://www.sportlive.bg/worldfootball/england/Fenovete-na-Real-smqtat-che-sega-e-idealniqt-moment-da-byde-privlechen-Kejn-1408504.html"/>
        <a href="https://www.sportlive.bg/worldfootball/england/Mourinxo-veche-nabelqza-pyrvata-si-transferna-cel-v-Totnym-1408486.html"/>
        <a href="https://www.sportlive.bg/worldfootball/england/Sled-naznachenieto-si-v-Totnym-Mourinxo-e-pratil-sms-na-Hari-Kejn-1408462.html"/>
      </related>
    </article>
  </body>
</html>