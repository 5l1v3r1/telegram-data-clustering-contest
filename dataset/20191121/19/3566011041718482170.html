<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549039.html/%DA%A9%D8%A7%D9%87%D8%B4-%D9%82%DB%8C%D9%85%D8%AA-%D8%B7%D9%84%D8%A7-%D8%A8%D8%A7-%D8%AF%D8%B9%D9%88%D8%AA-%DA%86%DB%8C%D9%86%DB%8C-%D9%87%D8%A7-%D8%A7%D8%B2-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%AF%D9%88%D8%B1-%D8%AC%D8%AF%DB%8C%D8%AF-%D9%85%D8%B0%D8%A7%DA%A9%D8%B1%D9%87-%D8%AA%D8%AC%D8%A7%D8%B1%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T19:09:00+00:00"/>
    <meta property="og:title" content="کاهش قیمت طلا با دعوت چینی‌ها از آمریکا برای دور جدید مذاکره تجاری"/>
    <meta property="og:description" content="امروز در بازارهای جهانی قیمت طلا با انتشار خبر دعوت چینی‌ها از مقامات آمریکا برای آغاز دور جدید مذاکرات تجاری کاهش یافت."/>
  </head>
  <body>
    <article>
      <h1>کاهش قیمت طلا با دعوت چینی‌ها از آمریکا برای دور جدید مذاکره تجاری</h1>
      <address>
        <time datetime="2019-11-21T19:09:00+00:00">21 Nov 2019, 19:09</time>
      </address>
      <p>امروز در بازارهای جهانی قیمت طلا با انتشار خبر دعوت چینی‌ها از مقامات آمریکا برای آغاز دور جدید مذاکرات تجاری کاهش یافت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امروز در بازارهای جهانی قیمت هر اونس طلا با 2.4دلار کاهش نسبت به روز گذشته به قیمت 1469 دلار و 10 سنت به فروش رفت.</p>
      <p>قیمت فلز زرد امروز در کمترین زمان 1465 دلار و 60 سنت و در بیشترین زمان 1475 دلار و 20 سنت به فروش رفت.</p>
      <p>قیمت این فلز گرانبها نسبت به یک ماه گذشته 18.3دلار کاهش داشت اما در مقایسه با یک سال گذشته 243.5 دلار با افزایش همراه شد.</p>
      <p>در گروه سایر فلزات گرانبها هم نقره 4 سنت کاهش داشت و هر اونس از این فلز به قیمت 17دلار معامله شد.</p>
      <p>فلز گرانبهای پلاتینوم 2 دلار افزایش داشت اما فلز پالادیوم  2 دلار کاهش را تجربه کرد.</p>
      <p>خبرگزاری رویترز نوشت:‌ کاهش قیمت طلا در بازارهای جهانی متأثر از خوش‌بینی بازار به مذاکرات تجاری چین و آمریکا است.</p>
      <p>امروز مقامات چینی از مذاکره‌کنندگان آمریکا دعوت کردند تا دور جدیدی از گفت‌وگوها را پی بگیرند، چین تلاش می‌کند تا به یک توافق تجاری اولیه با آمریکا برسد. </p>
      <p>قیمت معاملات آتی فلز طلا هم با 0.3درصد کاهش 1470دلار و 40سنت به فروش رفت.</p>
      <p>تحلیلگر جئورگت گفت: اگرچه تنش‌های زیادی بین چین و آمریکا وجود دارد اما همچنان سرمایه‌گذاران در انتظار نشسته‌اند.</p>
      <p>به نظر می‌رسد که بازار از اخبار پیرامون جنگ تجاری چین و آمریکا خسته شده‌ است.</p>
      <p>فلز طلا معمولاً به عنوان محیط امن برای سرمایه‌گذاری محسوب می‌شود. زمانی که شرایط مبادلات بین‌المللی و تجارت آنها مناسب نباشد سرمایه‌گذاران به سمت فلز زرد روی می‌آورند اما  اگر شرایط مناسبی باشد سرمایه‌های خود را از طلا دور می‌کنند.</p>
      <p>انتهای پیام/</p>
      <p> </p>
    </article>
  </body>
</html>