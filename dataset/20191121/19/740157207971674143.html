<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/edukacja/slawomir-broniarz-ponownie-prezesem-znp,135379.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T19:25:00+00:00"/>
    <meta property="og:title" content="Sławomir Broniarz ponownie prezesem ZNP"/>
    <meta property="og:description" content="Sławomir Broniarz – dotychczasowy prezes Związku Nauczycielstwa Polskiego – został ponownie szefem ZNP – tak zdecydowali w wyborach uczestnicy 42. Krajowego Zjazdu Delegatów ZNP. Będzie to jego szósta kadencja i potrwa do 2024 r."/>
  </head>
  <body>
    <article>
      <h1>Sławomir Broniarz ponownie prezesem ZNP</h1>
      <address><time datetime="2019-11-21T19:25:00+00:00">21 Nov 2019, 19:25</time> by <a rel="author">PAP/JS  </a></address>
      <h4>Sławomir Broniarz – dotychczasowy prezes Związku Nauczycielstwa Polskiego – został ponownie szefem ZNP – tak zdecydowali w wyborach uczestnicy 42. Krajowego Zjazdu Delegatów ZNP. Będzie to jego szósta kadencja i potrwa do 2024 r.</h4>
      <hr/>
      <p>Jak poinformowała rzecznik prasowa ZNP Magdalena Kaszulanis, głosowało 184 delegatów na zjazd. Na Broniarza głos oddało 137 delegatów. Jego kontrkandydatem był Andrzej Gryguć. Głosowało na niego 42 delegatów. Pięcioro delegatów wstrzymało się od głosu. Głosowanie było tajne.</p>
      <p>Sławomir Broniarz ma 61 lat. Jest absolwentem Wydziału Filozoficzno-Historycznego Uniwersytetu Łódzkiego, a także podyplomowych studiów z historii oraz marketingu i zarządzenia. Uczył w szkole historii, był dyrektorem szkoły podstawowej, następnie zespołu szkół zawodowych. Był prezesem gminnego oddziału ZNP, później okręgu wojewódzkiego związku. W latach 1994-1998 wiceprezes ZNP, od 1998 r. sprawuje funkcję prezesa.</p>
      <p>Związek Nauczycielstwa Polskiego jest najstarszym i najliczniejszym związkiem zawodowym działającym w oświacie. Zrzesza ponad 200 tys. osób - pracowników oświaty i wychowania. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>