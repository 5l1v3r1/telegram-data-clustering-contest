<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90214"/>
    <meta property="og:site_name" content="Denník politika"/>
    <meta property="article:published_time" content="2019-11-21T19:35:03+00:00"/>
    <meta property="og:title" content="Izraelský premiér Benjamin Netanjahu bol obžalovaný z korupcie"/>
    <meta property="og:description" content="21.11.2019 (Webnoviny.sk) – Izraelský generálny prokurátor formálne obžaloval premiéra Benjamina Netanjahua v sérii korupčných prípadov. Po trojročnom vyšetrovaní Avichai Mandelblit obvinil politika z podvodu, narušenia dôvery a prijímania úplatkov. Obvinenia sa týkajú troch rôznych škandálov. Je to vôbec po prvý raz, čo v Izraeli obžalovali zo zločinu úradujúceho premiéra."/>
  </head>
  <body>
    <article>
      <h1>Izraelský premiér Benjamin Netanjahu bol obžalovaný z korupcie</h1>
      <address><time datetime="2019-11-21T19:35:03+00:00">21 Nov 2019, 19:35</time> by <a rel="author">Webnoviny</a></address>
      <p>21.11.2019 (Webnoviny.sk) – Izraelský generálny prokurátor formálne obžaloval premiéra Benjamina Netanjahua v sérii korupčných prípadov. Po trojročnom vyšetrovaní Avichai Mandelblit obvinil politika z podvodu, narušenia dôvery a prijímania úplatkov. Obvinenia sa týkajú troch rôznych škandálov. Je to vôbec po prvý raz, čo v Izraeli obžalovali zo zločinu úradujúceho premiéra.</p>
      <p>Podľa obžaloby Netanjahu prijal od svojich zámožných priateľov luxusné dary v hodnote státisícov dolárov, ponúkal obchodné výhody vydavateľovi novín a využil jeho vplyv na pomoc zámožnému telekomunikačnému magnátovi výmenou za priaznivé informovanie o jeho osobe na obľúbenej spravodajskej stránke.</p>
      <p>Obžaloba nevyžaduje Netanjahuovu rezignáciu, vytvára však na neho väčší tlak, aby odstúpil, uvádza agentúra AP.</p>
      <p>Premiér pochybenia odmieta a nazval ich honom na čarodejnice, pričom pre ne skritizoval médiá, políciu, prokurátorov i justíciu.</p>
      <p>Viac k témam: <a href="https://www.webnoviny.sk/tag/korupcia/"><u>korupcia</u></a><br/>Zdroj: Webnoviny.sk – <a href="https://www.webnoviny.sk/izraelsky-premier-benjamin-netanjahu-bol-obzalovany-z-korupcie/"><u>Izraelský premiér Benjamin Netanjahu bol obžalovaný z korupcie</u></a> © SITA Všetky práva vyhradené.</p>
    </article>
  </body>
</html>