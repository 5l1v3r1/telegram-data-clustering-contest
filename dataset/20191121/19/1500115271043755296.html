<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/internet/artikel/4928521/anouk-smulders-brengt-powervrouwen-samen-met-eigen-platform"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T19:48:10+00:00"/>
    <meta property="og:title" content="Anouk Smulders brengt powervrouwen samen met platform"/>
    <meta property="og:description" content="De Nederlandse Anouk Smulders (45) maakte internationaal carrière als model. Ze stond onder contract bij Christian Dior en Wonderbra en liep op de catwalk voor Ralph Lauren, Yves Saint Laurent, Issey Miyake en Giorgio Armani en sierde de cover van menig modeblad. Nu is daar ook haar eigen online platform: Grace&amp;Us. RTL Boulevard sprak haar hierover."/>
  </head>
  <body>
    <article>
      <h1>Anouk Smulders brengt powervrouwen samen met platform</h1>
      <address>
        <time datetime="2019-11-21T19:48:10+00:00">21 Nov 2019, 19:48</time>
      </address>
      <p>De Nederlandse Anouk Smulders (45) maakte internationaal carrière als model. Ze stond onder contract bij Christian Dior en Wonderbra en liep op de catwalk voor Ralph Lauren, Yves Saint Laurent, Issey Miyake en Giorgio Armani en sierde de cover van menig modeblad. Nu is daar ook haar eigen online platform: Grace&amp;Us. RTL Boulevard sprak haar hierover.</p>
      <blockquote>"Als we tien minuten een kop thee drinken, hebben we heel andere gesprekken"</blockquote>
      <p>Gezonde zenuwen heeft ze, zegt de blondine meteen. Het project staat al maanden op de planning en vandaag, op haar 45ste verjaardagsfeest, is het le moment suprême. Met een forum dat wordt gekenmerkt door echtheid en openhartigheid wil ze met het platform een positief tegengeluid bieden in het huidige, zwaar gefilterde Insta-tijdperk.</p>
      <p>Het idee achter het concept vond maanden geleden plaats, toen ze haar frustratie uitte op Instagram toen ze een klus niet kreeg. Onder haar teleurgestelde post reageerde een vrouw dat zij het pas écht zwaar had met een zoon bij wie botkanker was geconstateerd. "Ik ben daarvan drie dagen van het padje geweest en dacht: dit is het ook. In zo’n wereld leven we dus", laat Anouk weten.</p>
      <p>Het kersverse platform is voor Anouk erg speciaal. Niet alleen is de vertaling van 'Grace' létterlijk haar naam, haar team bestaat uit allemaal powervrouwen uit haar omgeving. Anouk: "Ik heb het geluk gehad dat ik in mijn leven in contact ben gekomen met ontzettend veel fascinerende, leuke, vechtlustige, pittige en geestige vrouwen en kennis heb gemaakt met hun verhalen. Ter ere van deze buitengewone vrouwen wilde ik een plek creëren waar ik verhalen kan delen. Daaromheen ontstond het idee van een community en vrouwenbeweging."</p>
      <p>Ook de minder leuke momenten uit het leven verdienen een plekje op het platform. Zo kreeg haar zus afgelopen jaar te maken met de heftige ziekte kanker, iets waarover ze erg open is. "Ik heb zelf dit jaar meegemaakt en weet hoe heftig het is. Je bent machteloos en kan er alleen maar zijn." Volgens Anouk is het juist goed om ook dat soort momenten te delen met elkaar. "Wat is nog echt? Waar zijn we allemaal mee bezig. Als we tien minuten een kop thee drinken hebben we heel andere gesprekken. Dat was echt de drijfveer."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/laatste-videos-boulevard/artikel/955071/mart-visser-pakt-uit-met-anouk-smulders-op-de-catwalk"/>
        <a href="https://www.rtlboulevard.nl/entertainment/showbizz/artikel/4746976/donor-voor-zieke-zus-anouk-smulders-gevonden"/>
        <a href="https://www.rtlboulevard.nl/entertainment/tv/artikel/4929821/rtl-stopt-direct-met-de-villa-na-onacceptabel-gedrag"/>
        <a href="https://www.rtlboulevard.nl/entertainment/internet/artikel/4926436/na-1-maand-20-miljoen-volgers-op-instagram-voor-jennifer"/>
        <a href="https://www.rtlboulevard.nl/entertainment/internet/artikel/4925671/netflix-en-videoland-race-televizier-ring"/>
        <a href="https://www.rtlboulevard.nl/entertainment/news/artikel/4925391/pijnlijk-enzo-knol-breekt-teen"/>
      </related>
      <related>
        <a href="https://www.rtlboulevard.nl/entertainment/showbizz/artikel/4798781/zus-anouk-smulders-ontslagen-uit-het-ziekenhuis"/>
      </related>
      <related>
        <a href="https://www.rtlboulevard.nl/entertainment/showbizz/artikel/4746976/donor-voor-zieke-zus-anouk-smulders-gevonden"/>
      </related>
    </article>
  </body>
</html>