<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/beperelte-az-orosz-elnokot-alekszej-navalnij-alapitvanya"/>
    <meta property="og:site_name" content="Paraméter"/>
    <meta property="article:published_time" content="2019-11-21T19:05:00+00:00"/>
    <meta property="og:title" content="Beperelte az orosz elnököt Alekszej Navalnij alapítványa"/>
    <meta property="og:description" content="Az emberi jogok megvédésében való passzivitás címén nyújtott be keresetet Vlagyimir Putyin orosz elnök ellen egy moszkvai kerületi bíróságon csütörtökön Alekszej Navalnij ellenzéki politikus Korrupció Elleni Küzdelem Alapítványa (FBK)."/>
  </head>
  <body>
    <article>
      <h1>Beperelte az orosz elnököt Alekszej Navalnij alapítványa</h1>
      <h2>Az emberi jogok megvédésében való passzivitás címén nyújtott be keresetet Vlagyimir Putyin orosz elnök ellen egy moszkvai kerületi bíróságon csütörtökön Alekszej Navalnij ellenzéki politikus Korrupció Elleni Küzdelem Alapítványa (FBK).</h2>
      <address>
        <time datetime="2019-11-21T19:05:00+00:00">21 Nov 2019, 19:05</time>
      </address>
      <p>A bíróság iktatta a keresetet, de az ügyrendbe vételéről még nem döntött.</p>
      <p>Keresetében Navalnij és 13 társa az állítja, hogy megsértik jogaikat az orosz központi Nyomozó Bizottság (SZK) nyomozói, akik részesei az alapítvány ellen pénzmosás címen indított eljárásnak. Az indítványozók azt kérik a bíróságtól: nyilvánítsa törvénysértőnek az elnök tétlenségét és kötelezze Putyint a jogaik megvédésére.</p>
      <p>Dmitrij Peszkov, a Kreml szóvivője csütörtökön úgy vélekedett, hogy korai még az ügyet kommentálni, amelyet az elnöki hivatal ügyvédjei majd csak akkor fognak tanulmányozni, ha a bírósági ügyrendbe veszi.</p>
      <p>Az SZK augusztus elején indított bűnvádi eljárást az alapítvány ellen egymilliárd rubel értékű pénzmosás címén. Az FBK irodáiban azóta országszerte többször is házkutatást tartottak.</p>
      <p>MTI</p>
    </article>
  </body>
</html>