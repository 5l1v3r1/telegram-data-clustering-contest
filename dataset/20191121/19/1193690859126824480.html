<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/ukraina-pryiednalasia-do-deklaratsii-pro-bezpeku-shkil-shcho-tse-oznachaie-203248.html"/>
    <meta property="og:site_name" content="5 канал"/>
    <meta property="article:published_time" content="2019-11-21T19:58:00+00:00"/>
    <meta property="og:title" content="Україна приєдналася до Декларації про безпеку шкіл: що це означає"/>
    <meta property="og:description" content="Завданням декларації є психологічна реабілітація учнів, батьків та вчителів"/>
  </head>
  <body>
    <article>
      <h1>Україна приєдналася до Декларації про безпеку шкіл: що це означає</h1>
      <address>
        <time datetime="2019-11-21T19:58:00+00:00">21 Nov 2019, 19:58</time>
      </address>
      <p>Відповідний лист із підтвердженням участі України в Декларації про безпеку шкіл підписала міністр освіти і науки Ганна Новосад. Про це йдеться у повідомленні <a href="https://mon.gov.ua/ua/news/ukrayina-priyednalasya-do-deklaraciyi-pro-bezpeku-shkil-mi-stali-100-oyu-krayinoyu">прес-служби Міносвіти.</a></p>
      <p>Відомо, що лист вже відправлено офіційними каналами до Міністерства закордонних справ Норвегії. </p>
      <blockquote>Декларація містить низку зобов'язань для попередження та реагування на напади та використання закладів освіти у військових цілях у період збройного конфлікту. </blockquote>
      <p>Країни, що приєднались до декларації раніше, вже мають розроблені підходи до імплементації документа та успішно їх впроваджують. </p>
      <p>У Міністерстві переконують, що країни, які вже підписали декларації – це і держави, на території яких немає військових конфліктів, і ті, де є збройна агресія.</p>
      <p>"За чотири роки з часу відкриття декларації у багатьох країнах-підписантах відбулися зміни щодо політики держави стосовно освіти в час збройного конфлікту, і їхній досвід може бути цінним для України", – вважають в Міносвіти.</p>
      <blockquote>Головною метою приєднання до декларації є відновлення освітньої інфраструктури, забезпечення психологічної реабілітації учнів, батьків і вчителів, сприяння проведенню тренінгів із безпеки та охорони здоров'я.</blockquote>
      <p>Як повідомляв 5.UA, <a href="https://www.5.ua/suspilstvo/z-2020-roku-rosiiskomovni-shkoly-pereidut-na-navchannia-ukrainskoiu-ministr-200459.html">Ганна Новосад заявила</a>, що вже з вересня 2020 року всі російськомовні школи країни перейдуть на українську мову навчання.</p>
    </article>
  </body>
</html>