<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/euroleague/777193/real-madritis-tsska-moschas-97-81/"/>
    <meta property="og:site_name" content="to10.gr"/>
    <meta property="article:published_time" content="2019-11-22T21:59:47+00:00"/>
    <meta property="og:title" content="Ρεάλ Μαδρίτης – ΤΣΣΚΑ Μόσχας 97-81"/>
    <meta property="og:description" content="Για ντέρμπι ξεκίνησε, σε παράσταση για έναν ρόλο μετέτρεψε το ματς με την ΤΣΣΚΑ η Ρεάλ. Οι Μαδριλένοι διέλυσαν τους Ρώσους"/>
  </head>
  <body>
    <article>
      <h1>Ρεάλ Μαδρίτης – ΤΣΣΚΑ Μόσχας 97-81</h1>
      <h2>Για ντέρμπι ξεκίνησε, σε παράσταση για έναν ρόλο μετέτρεψε το ματς με την ΤΣΣΚΑ η Ρεάλ. Οι Μαδριλένοι διέλυσαν τους Ρώσους</h2>
      <address><time datetime="2019-11-22T21:59:47+00:00">22 Nov 2019, 21:59</time> by <a rel="author">to10.gr</a></address>
      <p>Όταν έπαιξε άμυνα, όλα έγιναν εύκολα. Η Ρεάλ κυριάρχησε πλήρως της ΤΣΣΚΑ, όπως δείχνει και το 97-81, ξεκινώντας από την άμυνα, παρότι το τελικό σκορ δεν το δείχνει. Οι Μαδριλένοι ήταν εξίσου καλοί και στις δύο πλευρές του γηπέδου, με εξαίρεση τη δεύτερη περίοδο, όταν η αμυντική τους λειτουργία απείχε από το να χαρακτηριστεί υποδειγματική. Σε όλα τα άλλα δεκάλεπτα κράτησαν τους φιλοξενούμενους κάτω από τους 20 πόντους.</p>
      <p>Επιθετικά ο Ράντολφ συνέχισε τις καλές του εμφανίσεις, ο Ρούντι είναι σαν το παλιό καλό κρασί, ο Καμπάτσο σ’ εκείνες τις ξεχωριστές βραδιές είναι για να τον πιείς στο ποτήρι, ο Ντεκ ξέρει πότε και τι πρέπει να κάνει, ο Λιούλ είναι πάντα ξεχωριστός. Βοήθησε κι ο Κοζέρ, αλλά σε αυτόν τον γαλαξία αστέρων ξεχωριστός ήταν ο Ντεκ. Ο Αργεντίνος τέλειωσε το ματς με 17 πόντους (7/10 δίποντα, 3/3 βολές), 11 ριμπάουντ, 6 ασίστ και αξιολόγηση στο 33! Τι άλλο να κάνει;</p>
      <p>
        <a href="https://www.to10.gr/podosfero/epo/777283/vomva-apo-ti-fifa-axiologoume-tin-epistoli-tou-olybiakou/">
          <i>Μαρτίνς: «Πολύ καλά ο Βαλμπουενά, πανέτοιμος ο Γκιγιέρμε»</i>
        </a>
      </p>
      <p>Οι Ρώσοι έχασαν με 16 πόντους ένα παιχνίδι στο οποίο σούταραν με 52% στα τρίποντα! Η αντίστοιχη επίδοση του 34.1% στα δίποντα δείχνει ότι η επίθεση απείχε από αυτό που θα ήθελε ο Δημήτρης Ιτούδης, η δε άμυνα ηττήθηκε κατά κράτος. Ο Βόγκμαν με 20 πόντους ήταν ο κορυφαίος της ΤΣΣΚΑ, τη στιγμή που ο Τζέιμς είχε μεν 4/7 τρίποντα αλλά και 0/7 δίποντα! Στα θετικά η νέα μεστή εμφάνιση του Στρέλνιεκς, ο οποίος ανεβάζει στροφές.</p>
      <p>Τα δεκάλεπτα: 23-19, 52-48, 75-64, 97-81.</p>
      <figure>
        <img src="https://www.to10.gr/wp-content/uploads/2019/11/real_cska1.jpg"/>
      </figure>
      <figure>
        <img src="https://www.to10.gr/wp-content/uploads/2019/11/real_cska2.jpg"/>
      </figure>
      <p>
        <b>
          <a href="https://www.to10.gr/basket/euroleague/777193/real-madritis-tsska-moschas-97-81/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>