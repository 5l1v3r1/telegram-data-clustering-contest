<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-14-lat-wiezienia-dla-matki-ktora-z-dziecmi-wyjechala-na-wojn,nId,3349174?utm_source=wykop.pl&amp;utm_medium=link-5226765&amp;utm_campaign=wykop-poleca"/>
    <meta property="og:site_name" content="RMF24"/>
    <meta property="article:published_time" content="2019-11-22T21:22:24+00:00"/>
    <meta property="og:title" content="14 lat więzienia dla matki, która z dziećmi wyjechała na wojnę do Syrii"/>
    <meta property="og:description" content="Sąd w Paryżu skazał na 14 lat więzienia Jihane Makhzoumi, która z czwórką małych dzieci wyjechała na wojnę do Syrii. Skazana była sądzona za terroryzm, świadomy udział w przedsięwzięciu kryminalnym, porwanie dzieci oraz porzucenie dziecka."/>
  </head>
  <body>
    <article>
      <h1>14 lat więzienia dla matki, która z dziećmi wyjechała na wojnę do Syrii</h1>
      <address><time datetime="2019-11-22T21:22:24+00:00">22 Nov 2019, 21:22</time> by <a rel="author" href="https://www.rmf24.pl/tylko-w-rmf24/malwina-zaborowska" target="_blank">Malwina Zaborowska</a></address>
      <p>
        <b>Sąd w Paryżu skazał na 14 lat więzienia Jihane Makhzoumi, która z czwórką małych dzieci wyjechała na wojnę do Syrii. Skazana była sądzona za terroryzm, świadomy udział w przedsięwzięciu kryminalnym, porwanie dzieci oraz porzucenie dziecka.</b>
      </p>
      <figure>
        <img src="https://i.iplsc.com/syryjska-rakka/0009ENDRGRI8KAMD-C123-F4.jpg"/>
        <figcaption>Syryjska Rakka<cite>/ AHMED MARDNLI /PAP/EPA</cite></figcaption>
      </figure>
      <p><b>CZYTAJ RÓWNIEŻ: <a href="https://www.rmf24.pl/raporty/raport-swiat-kontra-panstwo-islamskie/najnowsze-fakty/news-9-belgijek-nalezacych-do-isis-ucieklo-z-kurdyjskich-obozow,nId,3349135#utm_source=paste&amp;utm_medium=paste&amp;utm_campaign=chrome">9 Belgijek należących do ISIS uciekło z kurdyjskich obozów</a></b><br/><br/>Makhzoumi w 2014 roku wyjechała z Francji wraz ze swoim partnerem, Eddym Leroux, ich trzema córkami z poprzednich związków w wieku od trzech do pięciu lat i ich trzytygodniowym niemowlęciem.</p>
      <p>Makhzoumi i Leroux, który tak jak ona został radykalnym dżihadystą, dołączyli do dżihadystów z Państwa Islamskiego w Ar-Rakce. Kobieta została zatrzymana na paryskim lotnisku po powrocie do Francji w 2016 roku.<br/><br/>Wróciła bez partnera, który prawdopodobnie zginął i bez jego córki. Od trzech lat nie ma żadnych wieści na temat dziewczynki, która nazywa się Jana.<br/><br/>Oskarżyciele opisali ją podczas procesu jako osobę, która "nie jest zdolna do empatii", a jej "egocentryzm jest przerażający".<br/><br/>Obrońcy Makhzoumi zapowiedzieli apelację. Adwokatka matki zaginionej Jany - poprzedniej partnerki Leroux - powiedziała po wydaniu wyroku, że był on "konieczny", aby Makhzoumi "posłużyła za przykład innym mamom, które wyjechały (do Syrii) z dziećmi". </p>
    </article>
  </body>
</html>