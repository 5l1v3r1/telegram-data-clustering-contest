<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/mpagern-monaxou-panathinaikos-live-maxi-sti-germania-gia-to-trifylli/2921414/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T21:09:59+00:00"/>
    <meta property="og:title" content="Μπάγερν – Παναθηναϊκός 75-87 ΤΕΛΙΚΟ: Ανίκητο με Βόβορα το Τριφύλλι!"/>
    <meta property="og:description" content="Ο Παναθηναϊκός φιλοξενείται από την Μπάγερν στο Μόναχο για τη 10η αγωνιστική της Euroleague και ψάχνει το δύο στα δύο με τον Γιώργο Βόβορα στον πάγκο του."/>
  </head>
  <body>
    <article>
      <h1>Μπάγερν – Παναθηναϊκός 75-87 ΤΕΛΙΚΟ: Ανίκητο με Βόβορα το Τριφύλλι!</h1>
      <h2>Ο Παναθηναϊκός "διέλυσε" τη Μπάγερν Μονάχου στη Γερμανία με 87-75 Τρομερή εμφάνιση από τους "πράσινους" με πρωταγωνιστή τον... Γιώργο Βόβορα. "Κλείδωσε" τους Γερμανούς στο δεύτερο ημίχρονο ο Έλληνας τεχνικός πριν παραδώσει στον Πιτίνο. Έβγαλε "λαγό" με τον Μήτογλου από τον πάγκο και "καθάρισε" το ματς με Καλάθη-Ράις.</h2>
      <address><time datetime="2019-11-22T21:09:59+00:00">22 Nov 2019, 21:09</time> by <a rel="author">Newsit Newsroom</a></address>
      <p>Ο Γιώργος Βόβορας πρόλαβε να… μεταμορφώσει τον Παναθηναϊκό, ο οποίος με νέα εκπληκτική εμφάνιση έκανε δεύτερη συνεχόμενη εκτός έδρας ήττα στη Euroleague, επικρατώντας με 87-75 της Μπάγερν Μονάχου.</p>
      <p>Οι “πράσινοι” βρέθηκαν να χάνουν στο πρώτο δεκάλεπτο, αλλά ο Έλληνας κόουτς με καθοριστικές παρεμβάσεις άλλαξε τη ροή του αγώνα, οδηγώντας την ομάδα του στη νίκη, μετά και το “ανέβασμα” του Νικ Καλάθη στο δεύτερο μέρος.</p>
      <p>Στο 6-4 πλέον το ρεκόρ του Τριφυλλιού στην κατάταξη, πριν αναλάβει την ομάδα ο Ρικ Πιτίνο, με τον Γιώργο Βόβορα να “υποβιβάζεται” ξανά σε βοηθός του Αμερικανού Hall of Famer.</p>
      <h3>Παρακολουθήστε LIVE το Μπάγερν Μονάχου – Παναθηναϊκός από το Newsit.gr</h3>
      <p>Οι “πράσινοι” ξεπέρασαν άμεσα την ήττα από την Άλμπα Βερολίνου και το “διαζύγιο” με τον προπονητή τους, αφού έκαναν διπλό στην έδρα της Ζαλγκίρις και παράλληλα ανακοινώθηκε η επιστροφή του Ρικ Πιτίνο.</p>
      <p>Η ομάδα του Τριφυλλιού έχει μπροστά της την ευκαιρία να προσφέρει στον Αμερικανό τεχνικό ένα θετικότατο ρεκόρ στη Euroleague, κάνοντας την 6η νίκη της σε 10 παιχνίδια κόντρα στη Μπάγερν Μονάχου.</p>
      <p>Οι Γερμανοί έχουν αποδειχθεί ιδιαίτερα δυνατοί όμως στην έδρα τους και προέρχονται από μεγάλη νίκη επί του Ολυμπιακού, παρά το γεγονός ότι βρέθηκαν πίσω στο σκορ ακόμη και με 12 πόντους διαφορά στο τρίτο δεκάλεπτο.</p>
    </article>
  </body>
</html>