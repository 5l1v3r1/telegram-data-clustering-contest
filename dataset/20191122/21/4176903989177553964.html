<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/parlament-meksika-usvojio-budzet-smanjenje-za-tuzioca-izbore-medije/"/>
    <meta property="og:site_name" content="Krstarica"/>
    <meta property="article:published_time" content="2019-11-22T21:55:06+00:00"/>
    <meta property="og:title" content="Parlament Meksika usvojio budžet: Smanjenje za tužioca, izbore, medije"/>
    <meta property="og:description" content="Donji dom meksičkog Kongresa usvojio je danas državni budžet za 2020. godinu uz protest poljoprivrednih organizacija oko zgrade parlamenta. Savezni budžet"/>
  </head>
  <body>
    <article>
      <h1>Parlament Meksika usvojio budžet: Smanjenje za tužioca, izbore, medije</h1>
      <address><time datetime="2019-11-22T21:55:06+00:00">22 Nov 2019, 21:55</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/042ae9ec.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Donji dom meksičkog Kongresa usvojio je danas državni budžet za 2020. godinu uz protest poljoprivrednih organizacija oko zgrade parlamenta.</p>
      <p>Savezni budžet od 315 milijardi dolara sadrži velika smenjenja sredstava za pravosudje i savezne agencije za izbore i slobodu informisanja, te opozicvija kaže da će ta smanjenja ugroziti održavanje slobodnih i poštenih izbora.</p>
      <p>U budžetu je za oko 77 miliona dolara smanjen iznos za generalnog tužioca i to u vreme kada je kriminal sve rasprostranjeniji, a bez oko 55 miliona dolara ostala je savezna agencija za izbore.</p>
      <p>Međutim, budžet sadrži veliko povećanje od 8,8 odsto dotacija za državnu naftnu kompaniju „Petroleos Meksikanos“ – PEMEX.</p>
      <p>Protesti su izbili zbog odluke predsednika Andresa Manuela Lopesa Obradora da direktno subvencionira poljoprivrednika i siromašne porodice, a više ne preko organizacija koje tvrde da ih predstavljaju.</p>
      <p>Mnoge od tih poljoprivrednih organizacija bile su politička uporišta bivše vladajuće partije, te partija sadašnjeg predsednika, Pokret nacionalne obnove (MoReNa) nastoji da ih razvlasti.</p>
      <p>(Beta)</p>
    </article>
  </body>
</html>