<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/na_donbasi_zatrimali_boyovika_yakiy_yihav_minyati_ukrayinskiy_pasport_video_n1238268"/>
    <meta property="og:site_name" content="24 Канал"/>
    <meta property="article:published_time" content="2019-11-22T21:57:00+00:00"/>
    <meta property="og:title" content="На Донбасі затримали бойовика, який їхав міняти український паспорт: відео"/>
    <meta property="og:description" content="На Луганщині затримали проросійського бойовика, який виїхав на підконтрольну Україні територію, аби замінити паспорт."/>
  </head>
  <body>
    <article>
      <h1>На Донбасі затримали бойовика, який їхав міняти український паспорт: відео</h1>
      <address><time datetime="2019-11-22T21:57:00+00:00">22 Nov 2019, 21:57</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>На Луганщині затримали проросійського бойовика, який виїхав на підконтрольну Україні територію, аби замінити паспорт.</b>
      </p>
      <p>У 2014 році він входив до складу формувань так званої "ЛНР" у селищі міського типу Ясиновський у місті Ровеньки, повідомили у <a href="https://lg.npu.gov.ua/news/oos/2019-11-22-2019/">пресслужбі поліції.</a></p>
      <blockquote>Читайте також: <a href="https://24tv.ua/okupanti_zapustili_raketu_u_viyskoviy_avtomobil_3_lyudey_otrimali_kontuziyu_foto_n1238227">Окупанти запустили ракету у військовий автомобіль, 3 людей отримали контузію: фото</a></blockquote>
      <p>48-річний чоловік каже, що тільки охороняв громадський порядок і в бойових діях участі не брав.</p>
      <p>Він розповів, що на початку 2014-го жителі селища самотужки створили групи для охорони правопорядку й займались "нічним патрулюванням, захистом населення від грабіжників та мародерів".</p>
      <p>Бойовик сказав, що ці "правоохоронці" іноді вгамовували домашні сварки, але загалом у них був лише один на всіх карабін для "самозаспокоєння". Затриманий стверджує, що у травні 2014 року виїхав у Росію разом із родиною і в бойових діях участі не брав.</p>
      <p>Однак проти нього уже порушено справу за статтею 260 (Створення не передбачених законами України воєнізованих формувань або участь у їх діяльності) Кримінального кодексу. Поліцейські зазначили, що чоловік "плідно співпрацює зі слідчими".</p>
      <p>
        <b>На Донбасі затримали бойовика, який їхав міняти український паспорт: відео</b>
      </p>
      <figure>
        <iframe src="https://www.youtube.com/embed/nEron4iL1r8" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>