<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/ektaktos-se-xalkidiki-kai-thaso-kyvernitiko-klimakio/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T21:08:38+00:00"/>
    <meta property="og:title" content="Εκτάκτως σε Χαλκιδική και Θάσο κυβερνητικό κλιμάκιο"/>
    <meta property="og:description" content="Με εντολή του Κυριάκου Μητσοτάκης, κυβερνητικό κλιμάκιο θα βρεθεί στις πληγείσες από την κακοκαιρία περιοχές."/>
  </head>
  <body>
    <article>
      <h6 class="kicker">Κακοκαιρία</h6>
      <h1>Εκτάκτως σε Χαλκιδική και Θάσο κυβερνητικό κλιμάκιο</h1>
      <h2>Με εντολή του Κυριάκου Μητσοτάκης, κυβερνητικό κλιμάκιο θα βρεθεί στις πληγείσες από την κακοκαιρία περιοχές.</h2>
      <address><time datetime="2019-11-22T21:08:38+00:00">22 Nov 2019, 21:08</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με εντολή του πρωθυπουργού, Κυριάκου Μητσοτάκη, το Σάββατο το πρωί Κυβερνητικό Κλιμάκιο μεταβαίνει στις πληγείσες περιοχές από τα πλημμυρικά φαινόμενα του τελευταίου εικοσιτετραώρου στην Χαλκιδική και στην Θάσο.</p>
      <p>Επικεφαλής του κλιμακίου θα είναι ο Υπουργός Εθνικής Άμυνας, Νίκος Παναγιωτόπουλος και ο Υφυπουργός Εσωτερικών, Θεόδωρος Λιβάνιος.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Μαζί τους μεταβαίνουν, ο Γενικός Γραμματέας Πολιτικής Προστασίας, Νίκος Χαρδαλιάς, ο Γενικός Γραμματέας Υποδομών, Γεώργιος Καραγιάννης, ο Γενικός Γραμματέας Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο Υπαρχηγός Επιχειρήσεων του Πυροσβεστικού Σώματος, Αντιστράτηγος Στέφανος Κολοκούρης.</p>
      <p>Η αποστολή θα μεταβεί με ελικόπτερο του Πυροσβεστικού Σώματος και θα προσεγγίσει στις 8.30 την περιοχή Ολυμπιάδα Χαλκιδικής (Δημοτικό Γήπεδο) και στις 10.45 την νήσο Θάσο (Γήπεδο Λιμένα).</p>
      <figure>
        <iframe data-src="https://twitter.com/GSCP_GR/status/1197980434409443329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>