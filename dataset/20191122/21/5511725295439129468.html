<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/other/vihrovai-un-ivanovam-vietas-otraja-desmita-pasaules-kausa-vingrojumos.d?id=51662837"/>
    <meta property="og:site_name" content="DELFI"/>
    <meta property="article:published_time" content="2019-11-22T21:00:27+00:00"/>
    <meta property="og:title" content="Vihrovai un Ivanovam vietas otrajā desmitā Pasaules kausa vingrojumos "/>
    <meta property="og:description" content="Latvijas jaunie vingrotāji Elīna Vihrova un Oļegs Ivanovs piektdien Vācijā ieņēma vietas otrajā desmitā Pasaules kausa astotā posma sacensībās."/>
  </head>
  <body>
    <article>
      <h1>Vihrovai un Ivanovam vietas otrajā desmitā Pasaules kausa vingrojumos </h1>
      <address><time datetime="2019-11-22T21:00:27+00:00">22 Nov 2019, 21:00</time> by <a rel="author">LETA</a></address>
      <p>
        <b>Latvijas jaunie vingrotāji Elīna Vihrova un Oļegs Ivanovs piektdien Vācijā ieņēma vietas otrajā desmitā Pasaules kausa astotā posma sacensībās.</b>
      </p>
      <p>Kvalifikācijā 17 gadus vecā Vihrova brīvajās kustībās iekrāja 12 400 punktus, kas deva 17.vietu 33 vingrotāju konkurencē.</p>
      <p>Savukārt vingrojumā uz baļķa viņai bija 12 100 punkti un 22.vieta starp 38 startējušajām sportistēm.</p>
      <p>Tikmēr 18 gadus vecais Oļegs Ivanovs vingrojumā uz līdztekām tika pie 12 733 punktiem un bija 19.pozīcijā 34 vingrotāju konkurencē.</p>
      <p>Viņš piedalījās arī vingrojumā uz stieņa, kur ar 11 833 punktiem bija 27.vietā starp 34 atlētiem.</p>
      <p>Finālam kvalificējās katra vingrojuma astoņi labākie sportisti.</p>
      <p>Jau ziņots, ka ceturtdien Vihrova ieņēma 13.vietu atbalsta lēcienā, bet Ivanovam bija 32.vietā vingrojumā uz riņķiem un 45.pozīcija sacensībās uz vingrošanas zirga.</p>
      <p>Abiem jaunajiem vingrotājiem šī debija Pasaules kausā, bet iepriekš šosezon viņi piedalījās Pasaules izaicinājuma kausa posmos, kas ir līmeni zemākas sacensības.</p>
      <p>Vācijā šonedēļ notiek pēdējais no astoņiem Pasaules kausa posmiem.</p>
    </article>
  </body>
</html>