<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/apple-musteri-yorumlarini-kaldirdi_85166.html"/>
    <meta property="og:site_name" content="CHIP Online"/>
    <meta property="article:published_time" content="2019-11-22T21:02:00+00:00"/>
    <meta property="og:title" content="Apple, &quot;Müşteri Yorumlarını&quot; Kaldırdı"/>
    <meta property="og:description" content="Apple'ın internet mağazasındaki yorum bölümü, sessiz sedasız bir biçimde kaldırıldı!"/>
  </head>
  <body>
    <article>
      <h1>Apple, "Müşteri Yorumlarını" Kaldırdı</h1>
      <h2>Apple'ın internet mağazasındaki yorum bölümü, sessiz sedasız bir biçimde kaldırıldı!</h2>
      <address><time datetime="2019-11-22T21:02:00+00:00">22 Nov 2019, 21:02</time> by <a rel="author">CHIP Online</a></address>
      <p>Apple'ın internet mağazasından herhangi bir ürün satın alırken normalde başkalarının ürün hakkındaki <b>yorumlarını</b> görebilirsiniz. Ancak firma, bu işlevi kaldırıyor olabilir.</p>
      <p>Apple Store'daki ürünlerdeki "<b><i>Puanlar ve İncelemeler</i></b>" bölümünün en azından ABD, İngiltere ve Avustralya'da artık görünmediği fark edildi. Hafta sonunda yaşanan değişikliğin nedeni tam olarak bilinmiyor. Firmanın yorumları kaldırmasının nedeni, bu bölümün az kullanılması ve bakımının maliyetine değmemesi olabilir. Bir başka neden ise bazı ürünlere gelen olumsuz yorumları gizlemek olabilir. Örneğin Lightning'ten 3.5mm kulaklık jakına dönüştürücü, 735 tek yıldızlı yoruma sahipti ve çoğu kullanıcı, iPhone'un kulaklık girişinin kaldırılmasından şikayetçiydi.</p>
      <p>Son olarak değişikliğin geçici olma ihtimali de var. Firma, kullanıcı yorumlarıyla ilgili bir değişikliği yürürlüğe koymak üzere olabilir ve bu sırada yorum bölümünü geçici olarak gizlemiş olabilir. Gerçek nedeni anlamak için şimdilik <b>beklemekten</b> başka çözüm yok gibi görünüyor.</p>
    </article>
  </body>
</html>