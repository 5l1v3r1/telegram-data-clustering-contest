<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/nosokomeio_riou_louketo_apo_ti_deutera_sta_xeirourgeia_tha_eksypiretountai_mono_epeigonta_peristatika-588982/"/>
    <meta property="og:site_name" content="Real.gr"/>
    <meta property="article:published_time" content="2019-11-22T21:59:00+00:00"/>
    <meta property="og:title" content="Αταλάντη: Τραγικός επίλογος για τον αγνοούμενο ψαρά"/>
    <meta property="og:description" content="'Λουκέτο' μπαίνει από την προσεχή Δευτέρα στα χειρουργεία του ΠΠΝΠ, καθώς τα κενά που υπάρχουν στο τμήμα αναισθησιολογίας και τα οποία δεν καλύφθηκαν εγκαίρως , οδηγούν σε πάγωμα των επεμβάσεων."/>
  </head>
  <body>
    <article>
      <h1>
        <a href="https://www.real.gr/koinonia/arthro/atalanti_tragikos_epilogos_gia_ton_agnooumeno_psara-588981/">Αταλάντη: Τραγικός επίλογος για τον αγνοούμενο ψαρά</a>
      </h1>
      <address><time datetime="2019-11-22T21:59:00+00:00">22 Nov 2019, 21:59</time> by <a rel="author">ant1news.gr</a></address>
      <p>
        <b>«Λουκέτο» μπαίνει από την προσεχή Δευτέρα στα χειρουργεία του ΠΠΝΠ, καθώς τα κενά που υπάρχουν στο τμήμα αναισθησιολογίας και τα οποία δεν καλύφθηκαν εγκαίρως , οδηγούν σε πάγωμα των επεμβάσεων.</b>
      </p>
      <p>Στο νοσοκομείο του Ρίου από την προσεχή εβδομάδα στο χειρουργικό τραπέζι θα «μπαίνουν» μόνο επείγοντα περιστατικά αφού η έλλειψη αναισθησιολόγων θέτει σε κίνδυνο ανθρώπινες ζωές.</p>
      <p>Στο τέλος του μήνα, οι τρεις επίκουροι γιατροί που στελεχώνουν το τμήμα αναισθησιολογίας θα απολυθούν, με αποτέλεσμα τα «απόνερα» αυτής της εξέλιξης να μεταφέρονται στα χειρουργεία. Ακόμα και σήμερα, σε πολλές περιπτώσεις ένας αναισθησιολόγος καλύπτει παράλληλα τις ανάγκες για τρία χειρουργεία που βρίσκονται σε εξέλιξη.</p>
      <p>Σε δηλώσεις του στο patrastimes.gr, το μέλος του Διοικητικού Συμβουλίου της ΕΙΝΑ Τάσος Γιακουμής επεσήμανε, πως ότι συμβαίνει στο τμήμα αναισθησιολογίας του ΠΠΝΠ, μοιάζει με βραδυφλεγή βόμβα, καθώς εκτός από την έλλειψη αναισθησιολόγων και τη μη έγκαιρη πρόσληψη του αριθμού που απαιτείται για να στελεχωθεί το τμήμα , αναμένεται να προκληθούν καθυστερήσεις και ανατροπές στο σχεδιασμό, τόσο για τη λειτουργία της καρδιοθωρακοχειρουργικής όσο και της υποβοηθούμενης γονιμοποίησης, η λειτουργία των οποίων με τόσο «θόρυβο» έχει ανακοινωθεί.</p>
    </article>
  </body>
</html>