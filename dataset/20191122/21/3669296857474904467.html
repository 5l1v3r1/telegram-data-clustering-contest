<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/yer-bildiriminde-bulundu-silahli-saldiriya-ugradi"/>
    <meta property="og:site_name" content="CNN Türk"/>
    <meta property="article:published_time" content="2019-11-22T21:16:10+00:00"/>
    <meta property="og:title" content="Yer bildiriminde bulundu! Silahlı saldırıya uğradı"/>
    <meta property="og:description" content="Sarıyer'de, sosyal medyada yer bildiriminde..."/>
  </head>
  <body>
    <article>
      <h1>Yer bildiriminde bulundu! Silahlı saldırıya uğradı</h1>
      <h2>Sarıyer'de, sosyal medyada yer bildiriminde bulunduktan sonra husumetlileri tarafından dövülüp, silah ile vurulan bir kişi yaralandı. Polis, kaçan saldırganları yakalamak için çalışma başlattı.</h2>
      <address><time datetime="2019-11-22T21:16:10+00:00">22 Nov 2019, 21:16</time> by <a rel="author">DHA</a></address>
      <p>Olay, Fatih Sultan Mehmet Mahallesi'nde saat 21.00 sıralarında Latif Sokak'ta bir parkta meydana geldi. İddiaya göre, Burak Ö. arkadaşı ile parkta otururken sosyal medyadan yer bildiriminde bulundu.</p>
      <p>Husumetlileri de yer bildirimini görüp parka geldi ve Burak Ö.'yü sopa ile darp etti. Daha sonra da <a href="https://www.cnnturk.com/haberleri/silah">silah</a> ile Ö.'ye ateş ettiler. Sağ bacağından yaralanan Burak Ö., kanlar içinde yere yığıldı. Olayın ardından saldırganlar geldikleri otomobille kaçtılar. </p>
      <p>Çevredekilerin durumu bildirmesiyle olay yerine <a href="https://www.cnnturk.com/haberleri/saglik">sağlık</a> ve polis ekipleri sevk edildi.</p>
      <p>Sağlık ekipleri, ilk müdahalesinin ardından yaralıyı hastaneye kaldırdı. Polis ekipleri, parkın içinde ve çevresinde bir süre incelemelerde bulundu. Polis saldırganları yakalamak için çalışma başlattı.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/son-dakika-istanbulda-arac-kaldirimdaki-yayalara-carpti-yaralilar-var"/>
        <a href="https://www.cnnturk.com/turkiye/yer-bildirimi-yapti-sonrasi-korkunc"/>
        <a href="https://www.cnnturk.com/video/turkiye/istanbul-surlari-restore-ediliyor"/>
      </related>
    </article>
  </body>
</html>