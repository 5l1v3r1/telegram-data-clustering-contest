<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220837/rusky-sport-sa-zmieta-v-masivnych-skandaloch-klucovy-datum-sa-blizi-iaaf-zvazuje-uplny-zakaz"/>
    <meta property="og:site_name" content="Športky.sk"/>
    <meta property="article:published_time" content="2019-11-22T21:15:00+00:00"/>
    <meta property="og:title" content="Ruský šport sa zmieta v masívnych škandáloch: Kľúčový dátum sa blíži, IAAF zvažuje úplný zákaz!"/>
    <meta property="og:description" content="MONAKO - Medzinárodná asociácia atletických federácií v piatok oznámila, že pozastavila proces zrušenia suspendácie ruských atlétov a naopak zvažuje úplné vylúčenie Ruska z atletického športu. ..."/>
  </head>
  <body>
    <article>
      <h1>Ruský šport sa zmieta v masívnych škandáloch: Kľúčový dátum sa blíži, IAAF zvažuje úplný zákaz!</h1>
      <address>
        <time datetime="2019-11-22T21:15:00+00:00">22 Nov 2019, 21:15</time>
      </address>
      <p>MONAKO - Medzinárodná asociácia atletických federácií v piatok oznámila, že pozastavila proces zrušenia suspendácie ruských atlétov a naopak zvažuje úplné vylúčenie Ruska z atletického športu. Globálny riadiaci orgán pre atletiku suspendoval národnú ruskú federáciu RUSAF za štátom riadený doping v novembri 2015.</p>
      <p>Orgán IAAF teraz vyhlásil, že čaká na rozhodnutie Svetovej antidopingové agentúry (WADA) 9. decembra, ale zvažuje úplné vylúčenie ruskej národnej federácie a pozastavuje taktiež ustanovenie, ktoré Rusom umožňuje súťažiť v pozícii neutrálnych športovcov.</p>
      <p>Vo štvrtok (21.11.) Jednotka pre integritu atletiky (AIU) suspendovala prezidenta Ruskej atletickej federácie Dmitrija Šľachtina pre porušenie antidopingových pravidiel a podozrenie z bránenia vo vyšetrovaní dopingovej kauzy. Zákaz činnosti dostali aj ďalší ruskí činovníci.</p>
      <footer><b>Zdroj:</b> TASR<br/><b>Foto:</b> TASR/AP/Alexander Zemlianichenko</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220565/rusky-narod-ako-na-zeravych-ihlach-moskva-stoji-na-spickach-klucovy-datum-sa-blizi"/>
        <a href="https://sportky.zoznam.sk/c/213017/komu-niet-rady-tomu-niet-pomoci-dopingovy-hriesnik-sa-nepoucil-teraz-nech-roni-slzy"/>
        <a href="https://sportky.zoznam.sk/c/208027/rusko-sa-bori-v-dopingovom-mociari-z-ktoreho-nevie-vyjst-desiatky-sportovcov-v-problemoch"/>
        <a href="https://sportky.zoznam.sk/c/207475/nestastne-rusko-vypusta-oceany-tazkych-slz-nocna-mora-cierny-tunel-bez-vychodu"/>
      </related>
    </article>
  </body>
</html>