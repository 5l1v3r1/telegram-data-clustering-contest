<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/encho-keryazov-veche-e-zamestnik-kmet-407395.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T21:26:17+00:00"/>
    <meta property="og:title" content="Енчо Керязов вече е заместник-кмет"/>
    <meta property="og:description" content="Световноизвестният акробат ще отговаря за културата, образованието и спорта в община Ямбол"/>
  </head>
  <body>
    <article>
      <h1>Енчо Керязов вече е заместник-кмет</h1>
      <address><time datetime="2019-11-22T21:26:17+00:00">22 Nov 2019, 21:26</time> by <a rel="author">сс</a></address>
      <p>Световноизвестният акробат Енчо Керязов е назначен за заместник-кмет на община Ямбол. Днес новоизбраният кмет Валентин Ревански представи екипа си.</p>
      <p>Само двама са засега заместниците в община Ямбол. Енчо Керязов ще отговаря за културата образованието и спорта, уточни БНР. Имам не само здрави ръце, но и едно сърце, което страшно много обича града си, написа във фейсбук той.</p>
      <p>Другият заместник-кмет е 41-годишният Михаил Керемедчиев, чиито ресори са строителство, сигурност и опазване на обществения ред. Насочихме на първо време към основните проблеми на града, които са улично осветление, чистота и инфраструктурата, посочи Керемедчиев.</p>
      <p>Що се отнася до финансовото състояние на общината след 12-годишното управление на кмета Георги Славов, секретарят Кольо Колев заяви, че е отлично в сравнение с други общини.</p>
      <p>Предстои назначаването и на трети зам.-кмет, съобщи Валентин Ревански.</p>
    </article>
  </body>
</html>