<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136131/108-metrekarelik-yerli-ve-milli-hereke-halisinin-bedeli-ne-kadar"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T21:33:00+00:00"/>
    <meta property="og:title" content="108 metrekarelik 'yerli ve milli' hereke halısının bedeli ne kadar?"/>
    <meta property="og:description" content="Cumhurbaşkanı Recep Tayyip Erdoğan’ın &quot;Arkadaşlar bu halı yeni. Hereke... 108 metrekare, yerli ve milli&quot; diyerek tanıtmasıyla Hereke halısı gündeme oturdu. Peki böyle bir halının ortalama maliyeti ne kadar?"/>
  </head>
  <body>
    <article>
      <h1>108 metrekarelik 'yerli ve milli' hereke halısının bedeli ne kadar?</h1>
      <h2>Cumhurbaşkanı Recep Tayyip Erdoğan’ın "Arkadaşlar bu halı yeni. Hereke... 108 metrekare, yerli ve milli" diyerek tanıtmasıyla Hereke halısı gündeme oturdu. Peki böyle bir halının ortalama maliyeti ne kadar?</h2>
      <address>
        <time datetime="2019-11-22T21:33:00+00:00">22 Nov 2019, 21:33</time>
      </address>
      <p>Cumhurbaşkanı Recep Tayyip Erdoğan’ın "Arkadaşlar bu halı yeni. Hereke... 108 metrekare, yerli ve milli" diyerek tanıtmasıyla Hereke halısı gündeme oturdu. Gazeteci Murat Ağırel halının bedelinin 324 bin TL olduğunu öne sürerken, internetten yapılan satışlara göre 108 metrekare bir Hereke halısının yapımında kullanılan ipe göre, fiyatının çok daha yüksek meblalara çıkabileceği görülüyor.</p>
      <p>Cumhurbaşkanı Recep Tayyip Erdoğan, Ekvator Cumhuriyeti’nin Ankara Büyükelçisi Fanny de Lourdes Puma Puma’yı makamında kabul etti.</p>
      <figure>
        <a href="https://www.gercekgundem.com/galeri/siyaset/7232/erdoganin-108-metrekarelik-halisina-sosyal-medyada-ilginc-yorumlar">
          <img src="https://www.gercekgundem.com/images/posts/201911/150778_480x270.jpg"/>
        </a>
      </figure>
      <p>
        <a href="https://www.gercekgundem.com/galeri/siyaset/7232/erdoganin-108-metrekarelik-halisina-sosyal-medyada-ilginc-yorumlar"><b>Galeri:</b> Erdoğan'ın 108 metrekarelik halısına sosyal medyada ilginç yorumlar</a>
      </p>
      <p>Erdoğan, salona girdiğinde gazetecilere, “Arkadaşlar bu halı yeni. Hereke… 108 metrekare, yerli ve milli” diyerek tören salonuna yeni serilen halıyı gösterdi.</p>
      <p>Türkiye'deki çok sayıda evden büyük metrekareye sahip halının fiyatı ise merak konusu oldu.</p>
      <h3>YÜN VE İPEKTEN YAPILIYOR</h3>
      <p>Hereke halısını diğer halılardan ayıran özellikler arasında; çift düğüm tekniği kullanılması, ince ve kalın çift atkı tekniği ile örülüyor olması ve kesiminin el makası ile yapılıyor olması yer alıyor. Ayrıca Hereke halıların en önemli özelliği yüzde yüz el yapımı olması. Yapımı yıllar alabilen Hereke halı, dünyanın en ince ve en sağlam halısı olarak biliniyor. Ayrıca Hereke halılarda birinci sınıf ipek ve yün kullanılıyor.</p>
      <h3>AĞIREL: FİYATI 324 BİN TL</h3>
      <p>Yeniçağ yazarı Murat Ağırel sosyal medya hesabından halının maliyetiniN 324 bin TL olduğunu iddia etti. Ağırel, "Üreticilerine sordum. Hereke halısının metrekaresinin 3 bin TL olduğunun bilgisini aldım. Yani halımızın bedeli 324 bin TL" dedi.</p>
      <p>İnternet üzerinden halıların fiyatlarına bakıldığında fiyatların halının yapımında kullanılan ip türüne göre değiştiği görülüyor.</p>
      <p>Örneğin 7,59 metrekare büyüklüğünde %100 ipekten yapılmış bir Hereke halısı 455 bin TL'ye satışa sunulurken, ipek ve yünün ortak kullandığı 12,93 metrekare büyüklüğündeki bir halı ise 142 bin TL'ye satılabiliyor.</p>
      <figure>
        <img src="https://www.gercekgundem.com/images/posts/201911/150823_1167x654.jpg"/>
      </figure>
    </article>
  </body>
</html>