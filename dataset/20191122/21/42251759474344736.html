<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Crna-Gora/a315335-Govedarica-za-SK-Buducnosti-se-ne-preti.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T21:28:00+00:00"/>
    <meta property="og:title" content="Govedarica za SK: Budućnosti se ne preti"/>
    <meta property="og:description" content="Posle reprezentativnih obaveza u subotu se nastavlja šampionat Crne Gore u fudbalu. U derbiju kola, Budućnost će ugostiti ekipu OFK Titograda, koja je nedavno dobila novog trenera, Zorana Govedaricu."/>
  </head>
  <body>
    <article>
      <h1>Govedarica za SK: Budućnosti se ne preti</h1>
      <h2>Posle reprezentativnih obaveza u subotu se nastavlja šampionat Crne Gore u fudbalu. U derbiju kola, Budućnost će ugostiti ekipu OFK Titograda, koja je nedavno dobila novog trenera, Zorana Govedaricu.</h2>
      <address><time datetime="2019-11-22T21:28:00+00:00">22 Nov 2019, 21:28</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/170059/jpeg/Zoran-Govedarica.jpg"/>
        <figcaption>
          <cite>OFK Titograd</cite>
        </figcaption>
      </figure>
      <p>Govedarica je prošlu sezonu počeo na klupi Budućnosti, ali je posle kvalifikacija za Ligu Evrope i šest utakmica u domaćem šampionatu zbog privatnih problema napustio glavni grad Crne Gore, u koji se vratio nedavno, jer su OFK Titograd i Dragoljub Đuretić dogovorili sporazumni raskid saradnje.</p>
      <p><i>„Debi na klupi OFK Titograda je baš zahtevan i težak. Igramo protiv Budućnosti, igramo protiv ekipe koja je izuzetno kvalitetna, koja ima sjajne navijače i kojoj se ne preti. Zatekao sam dobar ambijent u klubu, drago mi je što imam priliku da sarađujem sa vizionarom kakav je Vladan Vujović. Momcima koje sam preuzeo sam rekao da ne gledaju tabelu, da ne razmišljaju o bodovnom saldu, nego da na svaku utakmicu gledaju kao na finale, kao na priliku da naprave korak napred“</i>, rekao je <b>Zoran Govedarica za Sport Klub</b> i nastavio:</p>
      <p>
        <i>„Rekao sam da se ekipi Budućnosti ne preti. Jasno je da je Budućnost veliki favorit u meču koji sledi. Igra na svom terenu, imaće podršku navijača. Mi ćemo nastojati da se predstavimo u što bolje izdanju. Borićemo se od prvog do poslednjeg minuta. Nastojaćemo da budemo konkurentni i da stignemo do pozitivnog rezultata, iako je jasno da nas očekuje baš težak zadatak“.</i>
      </p>
      <p>U ostalim mečevima 16. kola snage će odmeriti: Podgorica – Rudar, Kom – Iskra, OFK Petrovac – Sutjeska, Zeta – Grbalj.<br/>Tabela: Sutjeska 31, Iskra 31, Budućnost (-1) 29, Zeta 22, Podgorica 18, OFK Titograd 18, Rudar 15, Kom 14, OFK Petrovac 14, Grbalj 9.</p>
    </article>
  </body>
</html>