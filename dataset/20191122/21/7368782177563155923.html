<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278263-abba-gida-gida-ya-yi-martani-a-kan-hukuncin-kotun-daukaka-kara.html"/>
    <meta property="og:site_name" content="Legit"/>
    <meta property="article:published_time" content="2019-11-22T21:00:56+00:00"/>
    <meta property="og:title" content="Abba Gida-Gida ya yi martani a kan hukuncin kotun daukaka kara"/>
    <meta property="og:description" content="A takardar da mai magana da yawun Injiniya Abba K. Yusuf ya bada, Sanusi Bature Dawakin-Tofa ya mika ta ga jaridar Solacebase, ta ce, &quot;Kungiyar lauyoyinmu a halin yanzu suna bitar hukuncin. Bayan hakan ne zamu yanke hukuncin abind"/>
  </head>
  <body>
    <article>
      <h1>Abba Gida-Gida ya yi martani a kan hukuncin kotun daukaka kara</h1>
      <address>
        <time datetime="2019-11-22T21:00:56+00:00">22 Nov 2019, 21:00</time>
      </address>
      <p>
        <b>Jam'iyyar PDP da dan takararta a jihar Kano, Injiniya Abba Kabir Yusuf, sun nuna rashin gamsuwa da watsi da kararsu da kotun daukaka kara da ke zama a Kaduna tayi a ranar Juma'a.</b>
      </p>
      <p>Karar na kalubalantar hukuncin kotun sauraron kararrakin zabe ne da ta tabbatar da nasarar Abdullahi Umar Ganduje, a matsayin gwamnan jihar Kano a zaben watan Maris na 2019.</p>
      <p>Jaridar Solacebase ta ruwaito yadda kotun daukaka karar, wacce ta samu jagorancin Jastis Tijjani Abubakar ta yi watsi da karar jam'iyyar PDP da dan takararta na gwamna a jihar Kano. Kotun ta ce, karar ta kasa bada gamsassun shaidu a kan zargi 24 da take wa Ganduje da APC a jihar Kano.</p>
      <p><b>DUBA WANNAN:</b> <a href="https://hausa.legit.ng/1278259-bidiyon-cctv-ta-nuna-maaikatan-banki-suna-wawushe-kudi-kafin-yan-fashi-su-iso---yan-sanda.html">Bidiyon CCTV ta nuna ma'aikatan banki suna wawushe kudi kafin 'yan fashi su iso - 'Yan sanda</a></p>
      <p>A takardar da mai magana da yawun Injiniya Abba K. Yusuf ya bada, Sanusi Bature Dawakin-Tofa ya mika ta ga jaridar Solacebase, ta ce, "<i>Kungiyar lauyoyinmu a halin yanzu suna bitar hukuncin. Bayan hakan ne zamu yanke hukuncin abinda yakamata mu yi don kwato 'yancinmu da aka sace a jihar Kano."</i></p>
      <p>
        <i>"Ba zamu yi kasa a guiwa ba wajen neman adalci wadanda suka fito kwai da kwarkwata don kada kuri'unsu a ranar Asabar, 9 ga watan Maris 2019 ba.Da kuma wadanda aka hantara, aka tsorata ko aka kashe a yayin zaben."</i>
      </p>
      <p><i>"Muna son amfani da wannan damar don mika godiya ga magoya bayanmu da suka dinga mana addu'a don samun nasara a kotu. Muna tunatar dasu cewa, mu kwantar da hankulanmu don bamu da wata jihar da ta wuce Kano. Zaman lafiya kuwa yafi komai,"</i> in ji takardar.</p>
      <p><i>"A matsayinmu na musulmai nagari, mun san mulki a hannun Allah yake kuma yana ba wanda ya so ne, a lokacin da ya so.</i>" cewar takardar.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>