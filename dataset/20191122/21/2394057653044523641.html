<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/diablo-3-rozpoczal-sie-sezon-odwiecznego-konfliktu.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T21:47:00+00:00"/>
    <meta property="og:title" content="Diablo 3: rozpoczął się Sezon Odwiecznego Konfliktu"/>
    <meta property="og:description" content="Blizzard zaprasza do gry, publikując również nową aktualizację z numerem 2.6.7."/>
  </head>
  <body>
    <article>
      <h1>Diablo 3: rozpoczął się Sezon Odwiecznego Konfliktu</h1>
      <h2>Blizzard zaprasza do gry, publikując również nową aktualizację z numerem 2.6.7.</h2>
      <address><time datetime="2019-11-22T21:47:00+00:00">22 Nov 2019, 21:47</time> by <a rel="author">Maria Wawrzyniak</a></address>
      <p>Wiemy już, że deweloperzy Blizzarda pracują nad kolejną odsłoną kultowego cyklu <i>Diablo</i>, aczkolwiek nie zmienia to faktu, że nadal pamiętają o poprzedniej części. Z tego względu dzisiaj, czyli w piątek 22 listopada rozpoczyna się kolejny, dziewiętnasty sezon, tym razem nazwany <b><i>Sezonem Odwiecznego Konfliktu</i></b>. Gracze znajdujący się w Europie grają już od godziny 17:00 czasu polskiego. Motywem najnowszego sezonu został wspomniany <i>Odwieczny Konflikt</i> – twórcy postanowili tym razem skupić się przede wszystkim na tak zwanych <b><i>killstreakach</i>, czyli seriach zabójstw</b>.</p>
      <figure>
        <img src="https://img6.gram.pl/sstv20191122214021813wrtk.jpg"/>
      </figure>
      <blockquote>Podczas sezonu 19 wszyscy gracze będą czerpać korzyści z wzmocnienia <b>Pandemonium</b>. Za każdy poziom kumulacji tego wzmocnienia otrzymuje się niewielką premię do obrażeń i prędkości ruchu. Limit kumulacji wynosi 1000 poziomów i zapewnia on premię 50% do szybkości ruchu i 100% do obrażeń. Oprócz tego osiągnięcie pewnych progów kumulacji wyzwoli specjalne efekty, które wywołają na polu bitwy jeszcze więcej zamieszania.</blockquote>
      <ul>
        <li>
          <i><b>15 zabójstw: </b>Eksplodujące kurczaki wyszukują i niszczą wrogów</i>
        </li>
        <li>
          <i><b>30 zabójstw: </b>Duża Nova Mrozu zamraża przeciwników.</i>
        </li>
        <li>
          <i><b>50 zabójstw: </b>Z nieba spadają zwłoki.</i>
        </li>
        <li>
          <i><b>100 zabójstw:</b> Aktywuje się pięć potężnych Tornad Energii.</i>
        </li>
        <li>
          <i><b>150 zabójstw:</b> Pod stopami wrogów pojawią się mroczne gejzery.</i>
        </li>
        <li>
          <i><b>200 zabójstw:</b> Z nieba spadają skrzynie ze skarbami.</i>
        </li>
        <li>
          <i><b>300 zabójstw:</b> Pierścień Ognia obejmuje wszystko dookoła.</i>
        </li>
        <li>
          <i><b>400 zabójstw:</b> Z nieba spada deszcz meteorytów.</i>
        </li>
        <li>
          <i><b>500 zabójstw:</b> Na pole walki zstępują anioły, które walczą po stronie gracza.</i>
        </li>
        <li>
          <i><b>1000 zabójstw:</b> ???</i>
        </li>
      </ul>
      <p>Ponadto uruchomiono <b>system przywracania niektórych nagród</b> – dzięki niemu użytkownicy, którzy nie zdołali zdobyć wcześniej dostępnych przedmiotów, mogą spróbować to zrobić w tym sezonie. A dokładniej: podczas sezonu 19. będziemy mogli zdobyć nagrody z sezonu 7. Pojawiły się także nowe podboje sezonowe:</p>
      <blockquote>W sezonie 19 powrócą <b>Sprinter/Wyścigowiec</b>, gdzie waszym zadaniem będzie ukończenie całej kampanii Diablo III – od Aktu I do Aktu V – na poziomie 70 w czasie poniżej jednej godziny! Dalej mamy <b>Skąpstwo/Skąpnica</b>, gdzie wszystko złoto, co się świeci – o ile uda się wam zdobyć 50 milionów szt. złota poza Skarbcem lub jego Wewnętrznym Sanktuarium. <b>Dobra dniówka/Nie mogę przestać</b> skłonią was do wzmacniania legendarnych klejnotów. Wzmocnijcie trzy legendarne klejnoty do poziomu 65, aby ukończyć to wyzwanie! Utorujcie sobie drogę do Głębokiej Szczeliny poziomu 75, aby ukończyć <b>Boskość/Lwie serce</b>. Na koniec mamy ulubione wyzwanie tych, którzy lubią nieszablonowe konfiguracje: <b>Euforia/Nadczłowiek</b> wymaga ukończenie Głębokiej Szczeliny na poziomie 45 w trybie solo, bez używania przedmiotów z zestawów klasowych.</blockquote>
      <p>Po ukończeniu rozdziałów II, III oraz IV w postępach sezonowych gracze otrzymają trzy <i>Dary Haedriga</i>, z których każdy zawiera kilka elementów zestawów klasowych, co łącznie pozwoli nam odblokować jeden cały zestaw. Wszystkie pozostałe informacje zainteresowani standardowo znajdą na oficjalnej stronie gry oraz stronie Blizzarda – zapraszamy <a href="https://news.blizzard.com/pl-pl/diablo3/23220970/sezon-19-sezon-odwiecznego-konfliktu-juz-22-11-2019">tutaj</a>.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>