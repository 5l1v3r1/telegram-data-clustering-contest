<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837328-u-vms-pokazali-yak-viyskovi-vodolazi-ryatuvali-ekipazh-tankera-delfi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T21:46:00+00:00"/>
    <meta property="og:title" content="У ВМС показали, як військові водолази рятували екіпаж танкера Delfi"/>
    <meta property="og:description" content="КИЇВ. 22 листопада. УНН. Військові водолази взяли участь в порятунку екіпажу танкера Delfi. Про це повідомляє УНН з посиланням на пресцентр командування ВМС …"/>
  </head>
  <body>
    <article>
      <h1>У ВМС показали, як військові водолази рятували екіпаж танкера Delfi</h1>
      <address><time datetime="2019-11-22T21:46:00+00:00">22 Nov 2019, 21:46</time> by <a rel="author">Дар'я Панченко</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/22/f20d922b0230cb88c04b775c875213911a04fef1.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/8249bcf9fb0d7d4411bc22fbe695a2b00e5a0a08.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/0bd08441deb5b6a813c61c327ee8a57b47494f3a.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/658a12355c7b24a11183ac5fc7ad892cc1a98e6f.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/9db2356054e3a8e917b2bf509fb0c8cf03eee20a.jpg"/>
        </figure>
      </slideshow>
      <p><b>КИЇВ. 22 листопада. УНН.</b> Військові водолази взяли участь в порятунку екіпажу танкера Delfi. Про це повідомляє <b>УНН</b> з посиланням на пресцентр командування ВМС ЗСУ.</p>
      <p>“22 листопада в акваторії Чорного Моря зазнав лиха некерований танкер Республіки Молдови „Delfi“, на борту якого знаходились троє членів екіпажу. Військовослужбовці Водолазної школи та пошуково—рятувального дивізіону Військово-Морських Сил Збройних Сил України разом з представниками Державної служби з надзвичайних ситуацій та водолазами аварійно-рятувальної служби м. Одеса провели спільну пошуково-рятувальну операцію”, — йдеться у повідомленні.</p>
      <p>Повідомляється, що через погані погодні умови рятувальники протягнути до судна “канатну дорогу”. Тобто, водолаз проплив у холодній штормовій воді, завів направляючий кінець за судно, доставив рятувальні жилети для оптимального забезпечення екстреної евакуації екіпажу.</p>
      <p>“Потрібно було поспішати, адже за оперативною інформацією деякі члени екіпажу вже почали втрачати свідомість. З правого борту аварійного судна спрацював рятувальний пліт, але через декілька хвилин штормовими хвилями його перекинуло хвилями. Кожного моряка за допомогою водолазів-рятувальників по тросу транспортували на берег у крижаній штормової воді, де вже чекали медики. Найскладнішою стала евакуація капітана судна, який на той час вже знепритомнів та знаходився у внутрішніх приміщеннях судна”, — сказав начальник пошуково-рятувальної служби Командування ВМС ЗС України капітан 1 рангу Олексій Нестеров</p>
      <p>Нагадаємо, 22 листопада біля берегів Одеси <a href="https://www.unn.com.ua/uk/news/1837249-u-odesi-perevernuvsya-tanker-scho-siv-na-milinu-v-rayoni-portu">перевернувся танкер</a>.</p>
      <p>Вночі 21 листопада він <a href="https://www.unn.com.ua/uk/news/1837180-tanker-v-shtorm-siv-na-milinu-bilya-odesi-ekipazh-vidmovivsya-vid-evakuatsiyi">дрейфував на мілині</a> на узбережжі в районі Одеського порту.</p>
      <p>Також нагадаємо, в ОДА розповіли про <a href="https://www.unn.com.ua/uk/news/1837301-avariya-tankera-bilya-odesi-v-oda-rozpovili-pro-stan-evakuyovanikh-moryakiv">стан евакуйованих моряків</a>.</p>
    </article>
  </body>
</html>