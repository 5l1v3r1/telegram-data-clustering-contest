<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/grzegorz-krychowiak-strzelil-dwa-gole-dla-lokomotiwu-moskwa-w-lidze-rosyjskiej,987551.html"/>
    <meta property="og:site_name" content="TVN24"/>
    <meta property="article:published_time" content="2019-11-22T21:24:00+00:00"/>
    <meta property="og:title" content="Krychowiak wciąż zachwyca. Gole na wagę zwycięstwa"/>
    <meta property="og:description" content="Nie tylko Robert Lewandowski w obecnym sezonie strzela jak na zawołanie. Kolejne dwie bramki w lidze rosyjskiej dołożył Grzegorz Krychowiak, a jego Lokomotiw Moskwa pokonał FK Tambow 3:2."/>
  </head>
  <body>
    <article>
      <h1>Krychowiak wciąż zachwyca. Gole na wagę zwycięstwa</h1>
      <address>
        <time datetime="2019-11-22T21:24:00+00:00">22 Nov 2019, 21:24</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/ba90bae9-27f0-4411-b1e4-40e7a625418e.jpg?type=1&amp;srcmode=0&amp;srcx=1/1&amp;srcy=0/1&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/abfdcdff-2fe5-4a25-b8be-c2c11b74a8e7-480p.mp4"/>
          <figcaption>Grzegorz Krychowiak: okres w PSG był trudny</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/8d67cbc9-7c66-4141-9327-343577d21f8f-480p.mp4"/>
          <figcaption>Grzegorz Krychowiak: muszę rozumieć, gdzie inwestuję pieniądze</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/ddd895c9-6552-4c8d-b1b6-5ee353fc2cc4-480p.mp4"/>
          <figcaption>Grzegorz Krychowiak: nauka języków obcych jest kluczowa</figcaption>
        </figure>
        <figcaption>W swojej karierze Grzegorz Krychowiak grał m.in. w PSG Foto: Getty Images | Video: TVN24 BiS</figcaption>
      </slideshow>
      <h3>Nie tylko Robert Lewandowski w obecnym sezonie strzela jak na zawołanie. Kolejne dwie bramki w lidze rosyjskiej dołożył Grzegorz Krychowiak, a jego Lokomotiw Moskwa pokonał FK Tambow 3:2.</h3>
      <p>Krychowiak imponuje skutecznością. Biorąc pod uwagę wszystkie rozgrywki, pomocnik od lipca strzelił już 10 goli - osiem w lidze rosyjskiej i po jednym w Lidze Mistrzów oraz w reprezentacji.</p>
      <related>
        <a href="https://eurosport.tvn24.pl/pilka-nozna,105/biznesmen-krychowiak-wypuszczam-dwa-razy-w-roku-kolekcje-projektuje-ja-od-a-do-z,985969.html"/>
      </related>
      <p>Co więcej, w rosyjskiej ekstraklasie znajduje się w czubie klasyfikacji strzelców - więcej bramek od niego mają tylko Eldor Szomurodow i Aleksandr Sobolow (obaj po 10 goli) oraz Artiom Dziuba (9).</p>
      <p>Z kolei w swoim zespole Krychowiak nie ma sobie równych.</p>
      <h3>Nieustępliwy w środku pola</h3>
      <p>Przez lata Polak znany był przede wszystkim ze swojej nieustępliwości, kondycji i tytanicznej pracy w środku pola. Jednak teraz jest o nim głośno z powodu zdobywanych bramek. Kolejne dwie dołożył w piątkowym meczu Lokomotiwu z FK Tambow.</p>
      <p>Najpierw był mocny strzał z ponad dwudziestu metrów, po którym piłka nabrała rotacji, a bramkarz nie zdołał jej odbić. Warto dodać, że przy golu asystował Maciej Rybus, który wrócił do gry po kontuzji.</p>
      <p>Natomiast drugie trafienie było podobne do tego z niedawnego spotkania z Izraelem. Krychowiak czekał na dalszym słupku i z kilku metrów oddał mocny strzał. W ten sposób zapewnił moskiewskiej ekipie zwycięstwo 3:2.</p>
      <p> </p>
      <p>Po 17 rozegranych meczach Lokomotiw jest drugi w tabeli - 34 punkty. Do liderującego Zenita traci dwa, jednak drużyna z Sankt Petersburga swój mecz w 17. kolejce rosyjskiej ligi, na wyjeździe z Kazaniem, zagra dopiero w sobotę.</p>
      <p>Autor: PO / Źródło: eurosport.pl</p>
    </article>
  </body>
</html>