<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/faydali-bilgiler/vitaminler-ve-bulundugu-besinler-hangi-vitamin-hangi-besinde-bulunur-h542797.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T21:59:29+00:00"/>
    <meta property="og:title" content="Vitaminler ve Bulunduğu Besinler / Hangi Vitamin Hangi Besinde Bulunur?"/>
    <meta property="og:description" content="Vitamin sözcüğü Polonyalı biyokimyacı Casimir Funk tarafından 1912'de kullanılmıştır. Vita Latince, hayat demektir, -amin son eki ise amin sözcüğünü kastetmektedir. Zira o dönemde tüm vitaminlerin amin oldukları sanılmaktaydı. Bugün yanlış olduğu bilinmektedir."/>
  </head>
  <body>
    <article>
      <h1>Vitaminler ve Bulunduğu Besinler / Hangi Vitamin Hangi Besinde Bulunur?</h1>
      <address><time datetime="2019-11-22T21:59:29+00:00">22 Nov 2019, 21:59</time> by <a rel="author">KamuAjans</a></address>
      <p>
        <b>Vitamin sözcüğü Polonyalı biyokimyacı Casimir Funk tarafından 1912'de kullanılmıştır. Vita Latince, hayat demektir, -amin son eki ise amin sözcüğünü kastetmektedir. Zira o dönemde tüm vitaminlerin amin oldukları sanılmaktaydı. Bugün yanlış olduğu bilinmektedir.</b>
      </p>
      <p>Hücre büyümesinde, fonksiyonlarının düzgün bir şekilde yerine gelmesinde ve gelişiminde görev alan; vücut tarafından üretilemeyen bu nedenle beslenme yoluyla alınması gereken; hücre zarından geçebilen ve kan dolaşımında kullanılmaya hazır olarak bulunan organik bileşiklere “vitamin” adı verilir.<br/><br/>Toplamda 13 ayrı vitamin çeşidi bulunur. B vitamini diğer tüm vitaminler arasında özel bir yere sahiptir çünkü kompleks yapıdadır.<br/><br/>Vitaminler suda ve yağda çözünebilen vitaminler olarak iki ayrı grupta incelenir.<br/><br/>Suda çözünen B vitaminleri ve C vitamini;yağda çözünen vitaminler A, D, E ve K vitaminleri olarak sınıflandırılabilir.<br/><br/>A, B1, B2, B3, B4, B5, B6, B7, B9, B12, C, D, E ve K olmak üzere toplamda 13 ayrı vitamin çeşidi bulunur.</p>
      <p>
        <b>A VİTAMİNİ</b>
      </p>
      <p>A vitamini Enfeksiyonlara karşı direnci arttırır normal büyüme, üreme, kemik ve diş gelişimi, görme için gereklidir. Cildin tırnakların ve saçların sağlıklı kalmasını sağlar. Diş ve dişetleri için büyük önem taşır.</p>
      <p>Bulunduğu besinler: Kayısı, kuşkonmaz, maydanoz,ıspanak, havuç, kereviz, marul, portakal, erik, domates</p>
      <p>Bulgu ve endişeler: Görme yeteneğini korur, katarakt riskini azaltır. Ancak fazlası kemiklere zarar verebilir.</p>
      <p>
        <b>D VİTAMİNİ</b>
      </p>
      <p>D vitamini İnce bağırsaklardan kalsiyumun emilmesine yardımcı olur, kalsiyumun kemiklerde ve dişlerde tutulmasını sağlar .</p>
      <p>Bulunduğu besinler: Balık yağı, balık, yumurta, tereyağı, karaciğer, et, sebzeler, güneş</p>
      <p>Neye yarar?: Kalsiyumla birlikte alındığında kemik kırılmasına karşı korur. Yüksek dozda alındığında kolon, meme ve yumurtalık kanserini önlemeye yardımcı olur.</p>
      <p>
        <b>E VİTAMİNİ</b>
      </p>
      <p>E vitamini Antioksidan etkilidir. Alzheimer hastalığının ilerlemesini yavaşlatıyor Yaşlı kişilerde bağışıklık sistemini güçlendirir. Hücrelerin daha uzun yaşamasını ve yenilenmesini sağlar.</p>
      <p>Bulunduğu besinler: Buğday, tohumlu besinler, soya fasülyesi yağı, arı sütü, ceviz, marul, tere, kereviz, maydanoz, ıspanak, lahana, mısır yağı, mısır, yulafta</p>
      <p>Neye yarar?: Hücrelere zarar veren molekülleri etkisiz hale getirir. Prostat kanserine ve Alzheimer’a karşı korur.</p>
      <p>
        <b>K VİTAMİNİ</b>
      </p>
      <p>K vitamini Karaciğere gelen Kvitamini burada üretilen bazı pıhtılaşma faktörlerinin yapımında rol alır. Kvitamini takviyesi yanlızca kanamalı hastalarda verilir.</p>
      <p>Bulunduğu besinler: Ispanak,kabak, marul, yeşil domates, yeşil biber, inek sütü, peynir, tereyağı, yumurta, kırmızı et, pirinç, karaciğer, mısır, muz, şeftali, çilek.</p>
      <p>Neye yarar?: Kan pıhtılaşması için gereklidir, kemikleri korur.</p>
      <p>
        <b>C VİTAMİNİ</b>
      </p>
      <p>C vitamini Vücudumuz C vitaminini üretemez bitkiler ve bazı hayvanlar bu vitamini üretebilmektedir. Besinlerle alınan vitamin 2 saat içersinde kullanılır 4 saat sonunda kandan uzaklaşır. Yaraların iyileşmesini, damarların sağlıklı olamalarını sağlar.Vücudun savunma sistemini artırıcı etkisi vardır. Histamin yapımını azaltarak allerjik olayların şiddetini düşürür. Eksikliğinde diş eti kanamaları ve çekilmeleri olur.</p>
      <p>Bulunduğu besinler: Siyah üzüm, narenciye, çilek, kavun, karpuz, yeşil biber, maydanoz, brokoli, havuç, soğan, bezelye</p>
      <p>Neye yarar?: Katarakt ile meme ve mide gibi bazı kanser türlerine yakalanma riskini azaltır.</p>
      <p>
        <b>B1 VİTAMİNİ</b>
      </p>
      <p>B1 vitamini Kasların ve sinir sisteminin faliyeti için gereklidir.Yetersizliğinde iştahsızlık, huzursuzluk, bellek zayıflığı ve dikkat azalması görülür.</p>
      <p>Bulunduğu besinler: Buğday, kepek, bira mayası, taze sebze meyve, koyun eti, sığır eti, balık eti, yumurta, süt</p>
      <p>
        <b>B2 VİTAMİNİ</b>
      </p>
      <p>B2 vitamini Eksikliğinde dilde kızarma, yanma hissi, ağız çevresi ve dudaklarda kızarma, tahriş, çatlaklar, gözlerde kaşıntı, yanma hissi, katarakt oluşumu, saçların dökülmesi, çocuklarda büyüme yavaşlaması, kilo kaybı, sindirim sorunları oluşur .</p>
      <p>Bulunduğu besinler: Karaciğer, böbrek, buğday unu, patates, et, süt, yumurta, peynir, kepek, yeşil sebzeler, havuç, fındık, yer fıstığı, mercimek</p>
      <p>
        <b>B3 VİTAMİNİ</b>
      </p>
      <p>B3 vitamini Yetersiz beslenme sonucu deriyi sinir sistemini tutan pellegra adlı hastalık ortaya çıkar. Hücrelerin oksijeni kullanabilmeleri için gereklidir. Midede sindirimin temel taşları olan asitlerin üretimini sağlar.</p>
      <p>Bulunduğu besinler: Bira mayası, kepek, yer fıstığı, sakatat, kırmızı et, balık, buğday, baklagiller, un, yumurta, süt, limon, kabak, incir, portakal, hurma</p>
      <p>
        <b>B6 VİTAMİNİ</b>
      </p>
      <p>B6 vitamini Sinir sistemi ve hormonların çalışmasını düzenler.Vücudun savunmasında antikor ve akyuvar oluşumunda rol oynar. Eksikliğinde migren tipi baş ağrısı, kansızlık, ciltte kuruluk, görme problemleri, uyuşukluk, adele zayıflığı ve krampları oluşur .</p>
      <p>Bulunduğu besinler: Karaciğer, böbrek, kırmızı et, balık, yumurta, ekmek, sebzeler</p>
      <p>Neye yarar?: Damarlara zarar veren ‘homocysteine’ isimli kimyasalın seviyesini düşürür.</p>
      <p>
        <b>B12 VİTAMİNİ</b>
      </p>
      <p>B12 vitamini Besinlerle veya sigara gibi alışkanlıklarla vücuda giren siyanürü etkisiz hale getirir. Eksikliğinde dilde hassasiyet, şişme, kızarma, hayal görme, depresyon, adalelerde kasılmalar, sinir iltihaplarına bağlı olarak el ve ayaklarda uyuşma, karıncalanma, yanma şikayetleri oluşur .</p>
      <p>Bulunduğu besinler: Karaciğer, yürek, böbrek, kırmızı et, tavuk, balık, süt, peynir, yumurta</p>
      <p>Neye yarar?: Sinir hücrelerini korur. Hafızayı güçlendirir.</p>
    </article>
  </body>
</html>