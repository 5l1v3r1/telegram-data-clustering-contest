<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/i-eleni-karousaki-gia-tin-fotia-sto-mati-otan-epesa-sti-thalassa-me-tin-ikogenia-mou/"/>
    <meta property="og:site_name" content="irafina"/>
    <meta property="article:published_time" content="2019-11-22T21:59:19+00:00"/>
    <meta property="og:title" content="Η Ελένη Καρουσάκη για την φωτιά στο Μάτι: “Όταν έπεσα στη θάλασσα με την οικογένεια μου…”"/>
    <meta property="og:description" content="Ύστερα από αρκετό καιρό, η Ελένη Καρουσάκη παραχώρησε μια εφ’ όλης της ύλης συνέντευξη στην κάμερα του Happy Day και την δημοσιογράφο Ελένη Μουστάκη. Η τραγουδίστρια μίλησε, μέσα σε όλα, για τις εφιαλτικές ώρες που βίωσε το περασμένο καλοκαίρι στο Μάτι αλλά και το ενδεχόμενο ενός γάμου. “Την Σαμπρίνα την θεωρώ οικογένεια μου. Θα την […]"/>
  </head>
  <body>
    <article>
      <h1>Η Ελένη Καρουσάκη για την φωτιά στο Μάτι: “Όταν έπεσα στη θάλασσα με την οικογένεια μου…”</h1>
      <address>
        <time datetime="2019-11-22T21:59:19+00:00">22 Nov 2019, 21:59</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Ύστερα από αρκετό καιρό, η Ελένη Καρουσάκη παραχώρησε μια εφ’ όλης της ύλης συνέντευξη στην κάμερα του Happy Day και την δημοσιογράφο Ελένη Μουστάκη. Η τραγουδίστρια μίλησε, μέσα σε όλα, για τις εφιαλτικές ώρες που βίωσε το περασμένο καλοκαίρι στο Μάτι αλλά και το ενδεχόμενο ενός γάμου.</p>
      <p>“Την Σαμπρίνα την θεωρώ οικογένεια μου. Θα την έλεγα αδελφή μου” ανέφερε χαρακτηριστικά η λαϊκή τραγουδίστρια για την συνεργάτιδα της σε γνωστό νυχτερινό μαγαζί της Αθήνας. “Ήμουν στη φωτιά στο Μάτι, η Σαμπρίνα έβλεπε ειδήσεις και με πήρε τηλέφωνο να μου πει, “φύγε”. Στις 18:30, όταν έπεσα στη θάλασσα μαζί με τα υπόλοιπα μέλη της οικογένειας μου για να σωθούμε, ήταν το τελευταίο άτομο που ειδοποίησα. Της είπα πως καιγόμαστε, πάρε τηλέφωνο τα κανάλια”.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>“Δεν το πίστευα αυτό που ζούσα. Νόμιζα πως έβλεπα ταινία” παραδέχθηκε με ειλικρίνεια η Ελένη Καρουσάκη.</p>
      <p>Όσον αφορά για τα πρώτα της βήματα στον χώρο, η τραγουδίστρια σημείωσε: “Με τον Γιώργο Ζαμπέτα ξεκίνησα το τραγούδι αφού είχα ασχοληθεί πρώτα, για ένα χρόνο, με την δημοσιογραφία”.</p>
      <p>Έχει ζητήσει, αλήθεια, μέχρι σήμερα η Ελένη Καρουσάκη την βοήθεια του πλαστικού; “Δεν έχω πειραχτεί στο πρόσωπο και ούτε πρόκειται. Είμαι 48 και το λέω, είμαι πολύ χαρούμενη”.</p>
      <p>Σχετικά με το ενδεχόμενο, τέλος, να ανέβει στο άμεσο μέλλον τα σκαλιά της εκκλησίας, η τραγουδίστρια δήλωσε: “Δεν θα ήθελα έναν γάμο στη ζωή μου. Εγώ και ο γάμος έχουμε πάρει… διαζύγιο”!</p>
      <p>“Νομίζω πως το θέμα της οικογένειας και του παιδιού είναι καθαρά θέμα τύχης.Αν ήθελα ένα παιδί θα μπορούσα να το είχα κάνει χωρίς να παντρευτώ. Δεν έχω νιώσει ακόμη κάτι τέτοιο” κατέληξε η Ελένη Καρουσάκη.</p>
      <figure>
        <iframe src="https://www.youtube.com/embed/3bwu1J6ypIU" width="1170" height="658" data-service="Youtube" scrolling="no"/>
      </figure>
      <p>zappit.gr</p>
    </article>
  </body>
</html>