<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/katadikastike-o-pateras-pou-avnanizotan-vlepontas-tis-kores-tou-na-kanoun-mpanio/"/>
    <meta property="og:site_name" content="irafina"/>
    <meta property="article:published_time" content="2019-11-22T21:33:12+00:00"/>
    <meta property="og:title" content="Καταδικάστηκε ο πατέρας που αυνανιζόταν βλέποντας τις κόρες του να κάνουν μπάνιο"/>
    <meta property="og:description" content="Ένοχος χωρίς ελαφρυντικό κρίθηκε από το Μονομελές Πλημμελειοδικείο Ηρακλείου ένας πατέρας που αυνανιζόταν βλέποντας τις ανήλικες κόρες του να κάνουν μπάνιο. Η υπόθεση προκάλεσε σοκ στην κοινωνία της Κρήτης και κρίθηκε ένοχος χωρίς ελαφρυντικό για την κατηγορία της ενδοοικογενειακής προσβολής γενετήσιας αξιοπρέπειας κατά συρροή και κατ’ εξακολούθηση. Σύμφωνα με τα όσα μεταδίδει το cretalive.gr, ο […]"/>
  </head>
  <body>
    <article>
      <h1>Καταδικάστηκε ο πατέρας που αυνανιζόταν βλέποντας τις κόρες του να κάνουν μπάνιο</h1>
      <address>
        <time datetime="2019-11-22T21:33:12+00:00">22 Nov 2019, 21:33</time>
      </address>
      <p>Ένοχος χωρίς ελαφρυντικό κρίθηκε από το Μονομελές Πλημμελειοδικείο Ηρακλείου ένας πατέρας που αυνανιζόταν βλέποντας τις ανήλικες κόρες του να κάνουν μπάνιο.</p>
      <p>Η υπόθεση προκάλεσε σοκ στην κοινωνία της Κρήτης και κρίθηκε ένοχος χωρίς ελαφρυντικό για την κατηγορία της ενδοοικογενειακής προσβολής γενετήσιας αξιοπρέπειας κατά συρροή και κατ’ εξακολούθηση.</p>
      <p>Σύμφωνα με τα όσα μεταδίδει το cretalive.gr, ο πατέρας κατηγορείται ότι έβλεπε από την κλειδαρότρυπα τις ανήλικες κόρες του να κάνουν μπάνιο και αυνανιζόταν. Ακόμη, του αποδίδεται ότι έμπαινε στο δωμάτιο των κοριτσιών και αυτοϊκανοποιούνταν, ενώ εκείνα κοιμούνταν.</p>
      <p>Ο ίδιος αρνείται τις κατηγορίες, όμως, τα όσα ισχυρίστηκε δεν έπεισαν το δικαστήριο και η αγόρευση του εισαγγελέα της έδρας, Ευστάθιου Θεοφανίδη, ήταν κόλαφος σε βάρος του.</p>
      <p>Το δικαστήριο του επέβαλε κατά συγχώνευση ποινή φυλάκισης τριών ετών (2+2 έτη) με 3ετη αναστολή.</p>
      <p>Πηγή: cretalive.gr</p>
    </article>
  </body>
</html>