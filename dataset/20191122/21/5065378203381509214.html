<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031708/ktimatologio-2019-se-poies-perioxes-ligei-i-paratasi"/>
    <meta property="og:site_name" content="Newsbomb"/>
    <meta property="article:published_time" content="2019-11-22T21:00:00+00:00"/>
    <meta property="og:title" content="Κτηματολόγιο 2019: Σε ποιες περιοχές λήγει η παράταση"/>
    <meta property="og:description" content="Κτηματολόγιο 2019: Περιθώριο μέχρι 2 Δεκεμβρίου δόθηκε σε κάποιες περιοχές της Ελλάδας"/>
  </head>
  <body>
    <article>
      <h1>Κτηματολόγιο 2019: Σε ποιες περιοχές λήγει η παράταση</h1>
      <h2>Κτηματολόγιο 2019: Περιθώριο μέχρι 2 Δεκεμβρίου δόθηκε σε κάποιες περιοχές της Ελλάδας</h2>
      <address><time datetime="2019-11-22T21:00:00+00:00">22 Nov 2019, 21:00</time> by <a rel="author">Ρούλα Κοτσέτα</a></address>
      <p>Παρατείνεται έως τη Δευτέρα 2 Δεκεμβρίου 2019, η<b> Ανάρτηση των Κτηματολογικών Στοιχείων των Καλλικρατικών Δήμων Ηράκλειας, Σερρών και Σιντικής της Περιφερειακής Ενότητας Σερρών της Περιφέρειας Κεντρικής Μακεδονίας.</b></p>
      <p>Τα Προσωρινά Κτηματολογικά Διαγράμματα και οι Προσωρινοί Κτηματολογικοί Πίνακες θα αναρτηθούν στα Γραφεία Κτηματογράφησης και θα παραμείνουν αναρτημένα μέχρι <b>τη Δευτέρα 2 Δεκεμβρίου 2019.</b></p>
      <p>Όποιος έχει έννομο συμφέρον μπορεί μέχρι την ανωτέρω ημερομηνία να υποβάλει αίτηση διόρθωσης ή ένσταση κατά των στοιχείων της Ανάρτησης στο αρμόδιο Γραφείο Κτηματογράφησης. Για τους κατοίκους αλλοδαπής και το Ελληνικό Δημόσιο η αντίστοιχη προθεσμία είναι η <b>Πέμπτη 2 Ιανουαρίου 2020.</b></p>
      <p>Για την καλύτερη εξυπηρέτηση των δικαιούχων έχουν ήδη αποσταλεί ταχυδρομικώς αποσπάσματα από τους <b>Κτηματολογικούς Πίνακες και τα Διαγράμματα</b>, στη διεύθυνση επικοινωνίας που έχει δηλωθεί από κάθε πολίτη.<br/><br/>Μέσω της Ανάρτησης οι ιδιοκτήτες ακίνητης περιουσίας έχουν τη δυνατότητα να ελέγξουν την καταγραφή των ιδιοκτησιών τους και να διορθώσουν τυχόν σφάλματα. Η διαδικασία αυτή διασφαλίζει ότι η κτηματογράφηση θα ολοκληρωθεί σωστά και δεν θα υπάρχουν προβλήματα στη μετέπειτα λειτουργία του Κτηματολογίου. Συνεπώς, στη φάση αυτή η συμμετοχή των πολιτών είναι απαραίτητη προκειμένου να αποφύγουν άσκοπη ταλαιπωρία στο μέλλον.<br/><br/>Μετά την ολοκλήρωση της Ανάρτησης, που περιλαμβάνει την υποβολή και εξέταση αιτήσεων διόρθωσης/ ενστάσεων και την αντίστοιχη διόρθωση στους κτηματολογικούς πίνακες, παράγονται τα τελικά κτηματολογικά στοιχεία, οι Αρχικές Εγγραφές του Κτηματολογίου, και ξεκινά να λειτουργεί το Κτηματολογικό Γραφείο, στη συγκεκριμένη περιοχή, στη θέση του Υποθηκοφυλακείου.</p>
      <p>Με την έναρξη της Ανάρτησης, κάθε δικαιούχος θα μπορεί να δει τα στοιχεία που τον αφορούν και ηλεκτρονικά μέσω της ιστοσελίδας του Κτηματολογίου <a href="https://www.ktimatologio.gr/Pages/Default.aspx">www.ktimatologio.gr</a> στο portal e-ΚΤΗΜΑΤΟΛΟΓΙΟ Ηλεκτρονικές Υπηρεσίες.<br/>Κάθε δικαιούχος μπορεί να δει τα στοιχεία της Ανάρτησης, είτε με τη χρήση των κωδικών ασφαλείας που χρησιμοποιεί στις εφαρμογές <a href="https://www.gsis.gr/">taxisnet</a>, είτε αφού δημιουργήσει (αν δεν έχει ήδη) τον προσωπικό του κωδικό Κτηματολογίου και εισάγει επιπλέον τα «τρία κλειδιά» που βρίσκονται στο αποδεικτικό της δήλωσής του. Στην περίπτωση που χρησιμοποιήσει τους κωδικούς <a href="https://www.gsis.gr/">taxisnet</a> θα δει όλα τα ακίνητα των περιοχών που βρίσκονται σε ανάρτηση και έχουν συνδεθεί με το ΑΦΜ του.<br/><br/>Ηλεκτρονικά, επίσης, υποστηρίζεται η υποβολή αίτησης διόρθωσης προσωπικών στοιχείων μέσω της ειδικής εφαρμογής «Ανάρτηση» στην ενότητα «Κτηματογράφηση» των ηλεκτρονικών υπηρεσιών. Απαραίτητα στοιχεία για την πρόσβαση στην υπηρεσία αυτή είναι τρία «κλειδιά»: Αριθμός Πρωτοκόλλου Δήλωσης, Κωδικός Προσώπου και Κωδικός Ιδιοκτησίας, τα οποία αναγράφονται πάνω στο Αποδεικτικό Υποβολής Δήλωσης.<br/><br/><b>Διεύθυνση Γραφείου Κτηματογράφησης</b><br/><br/>Για τον Καλλικρατικό Δήμο Ηράκλειας: Βενιζέλου και Γραικοπούλου, Ηράκλεια, τηλ. 2325022004<br/>Για τον Καλλικρατικό Δήμο Σερρών: Ελ. Βενιζέλου 221, Σέρρες, τηλ. 23210 85600<br/>Για τον Καλλικρατικό Δήμο Σιντικής: Αθηνών 5, Σιδηρόκαστρο, τηλ. 23230 28214<br/><br/>Ωράριο λειτουργίας: 8:00- 16:00 και κάθε Τετάρτη 08:00- 20:00<br/><br/>Γενικές Πληροφορίες: Δευτέρα έως Παρασκευή στα τηλέφωνα 210-6505600 από 08:30 έως 15:30 και στον ιστότοπο<a href="https://www.gsis.gr/"> www.ktimatologio.gr</a></p>
      <p>
        <b>
          <i>Δείτε όλες τις τελευταίες</i>
          <i>
            <a href="https://www.newsbomb.gr/oles-oi-eidhseis"> Ειδήσεις</a>
          </i>
          <i> από την Ελλάδα και τον Κόσμο, τη στιγμή που συμβαίνουν, στο<a href="https://www.newsbomb.gr/"> Newsbomb.gr</a></i>
        </b>
      </p>
      <related>
        <a href="https://www.newsbomb.gr/oikonomia/story/1030855/syntaxeis-dekemvrioy-2019-thema-imeron-i-pliromi-toys-deite-tis-imerominies-gia-ola-ta-tameia"/>
        <a href="https://www.newsbomb.gr/oikonomia/story/1031701/epidoma-thermansis-2019-pote-tha-dothei-stoys-dikaioyxoys-dieykriniseis-apo-to-ypoik"/>
        <a href="https://www.newsbomb.gr/oikonomia/story/1031697/opeka-aitiseis-gia-to-epidoma-ton-1-000-eyro-meso-ton-kep"/>
      </related>
    </article>
  </body>
</html>