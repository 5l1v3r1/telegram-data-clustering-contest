<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/euroleague/777217/vovoras-oli-edosan-ta-panta-gia-ton-pitino-ine-pepromeno-tou/"/>
    <meta property="og:site_name" content="to10.gr"/>
    <meta property="article:published_time" content="2019-11-22T21:59:15+00:00"/>
    <meta property="og:title" content="Βόβορας: «Όλοι έδωσαν τα πάντα – Για τον Πιτίνο είναι το πεπρωμένο του»"/>
    <meta property="og:description" content="Θριαμβευτής και από το Μόναχο, μετά το Κάουνας, έφυγε ο Γιώργος Βόβορας, που αποθέωσε τους παίκτες του και τον Ρικ Πιτίνο."/>
  </head>
  <body>
    <article>
      <h1>Βόβορας: «Όλοι έδωσαν τα πάντα – Για τον Πιτίνο είναι το πεπρωμένο του»</h1>
      <h2>Θριαμβευτής και από το Μόναχο, μετά το Κάουνας, έφυγε ο Γιώργος Βόβορας, που αποθέωσε τους παίκτες του και τον Ρικ Πιτίνο.</h2>
      <address><time datetime="2019-11-22T21:59:15+00:00">22 Nov 2019, 21:59</time> by <a rel="author">to10.gr</a></address>
      <p>Θριαμβευτής και από το Μόναχο, μετά το Κάουνας, έφυγε ο Γιώργος Βόβορας, που αποθέωσε τους παίκτες του και τον Ρικ Πιτίνο.</p>
      <p>Αναλυτικά όσα ανέφερε στη NOVA μετά το τέλος του ματς:</p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>«Η ζωή είναι πιο εύκολη για έναν προπονητή όταν όσοι έρχονται από τον πάγκο δίνουν το κάτι παραπάνω. Αυτό έγινε, από πολλούς παίκτες. Για παράδειγμα από τον Μπέντιλ, που έπαιξε εξαιρετική άμυνα. Στο πρώτο δεκάλεπτο δεν μας βγήκε η άμυνά μας. Στο δεύτερο μέρος πήραμε το μομέντουμ με τη ψηλή πεντάδα. Είχαμε τον έλεγχο και τον διατηρήσαμε».</p>
      <p><b>Για την εμπειρία του ως head coach και την πίεση:</b> «Το άγχος υπάρχει. Όμως, όταν αρχίζει το παιχνίδι, σε όποια θέση κι αν βρίσκεσαι ξεχνάς τα πάντα. Είχαμε ετοιμάσει το πλάνο μας. Θέλαμε το ψηλό σχήμα στο δεύτερο μέρος. Πιστεύαμε ότι αυτό θα ήταν το κλειδί με τον Παπαπέτρου και τον Τόμας στο «3». Μας βγήκαν κάποια πράγματα. Όλοι βοήθησαν σε σημαντικές στιγμές. Ο μόνος τρόπος για να κερδίζεις εκτός έδρας είναι να παίζεις άμυνα. Στην επίθεση έχουμε μεγάλο ταλέντο και μπορούμε να σκοράρουμε».</p>
      <p><b>Για τον Ρικ Πιτίνο:</b> «Είναι πολύ σημαντικό πως έρχεται και γνωρίζει το περιβάλλον. Δεν έχει χάσει επαφή με το κλαμπ. Είναι το πεπρωμένο του, όπως είπε και ο ίδιος. Θα έρθει και θα ξέρει τους παίκτες. Δείξαμε ένα ωραίο βίντεο στους παίκτες πριν το ματς, που είχε ετοιμάσει ο ίδιος, με έναν ωραίο λόγο. Αυτή η ομάδα έχει δυνατότητες και ταλέντο. Ο κόουτς Πιτίνο θα έρθει να δώσει τη φιλοσοφία του για να κάνει το βήμα παραπάνω».</p>
      <p>
        <b>
          <a href="https://www.to10.gr/basket/euroleague/777217/vovoras-oli-edosan-ta-panta-gia-ton-pitino-ine-pepromeno-tou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>