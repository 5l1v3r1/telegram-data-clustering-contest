<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/orhanizator-ubyvstva-babchenka-borys-herman-vyishov-iz-kolonii-203334.html"/>
    <meta property="og:site_name" content="5 канал"/>
    <meta property="article:published_time" content="2019-11-22T21:08:00+00:00"/>
    <meta property="og:title" content="Організатор &quot;убивства&quot; Бабченка Борис Герман вийшов із колонії"/>
    <meta property="og:description" content="Засудженого випустили через стан здоров'я"/>
  </head>
  <body>
    <article>
      <h1>Організатор "убивства" Бабченка Борис Герман вийшов із колонії</h1>
      <address>
        <time datetime="2019-11-22T21:08:00+00:00">22 Nov 2019, 21:08</time>
      </address>
      <p>Організатор "вбивства" російського журналіста Аркадія Бабченка Борис Герман вийшов із колонії в Житомирі. Його випустили через поганий стан здоров'я. Суддя задовольнив апеляцію адвокатів Германа ще 10 днів тому. Про це повідомили у <a href="https://tsn.ua/ukrayina/organizator-vbivstva-babchenka-german-viyshov-iz-v-yaznici-1447698.html?utm_source=share&amp;utm_medium=mob&amp;fbclid=IwAR3JPJRcDwSdYJ1KVb27hlMDCCYULphdv9s8ah1hppmockkyzz_nv9tr7fi">ТСН</a>.</p>
      <p>Сам Борис Герман розповів, що сидів у камері з сімома ув’язненими та мав із собою пакет з ліками. Також він зазначив, що найближчим часом планує дати прес-конференцію для журналістів, якщо дозволять адвокати.</p>
      <p>Як повідомляв 5.UA, журналіст Аркадій Бабченко, про <a href="https://www.5.ua/kyiv/u-kyievi-vbyly-rosiiskoho-zhurnalista-babchenka-170848.html">вбивство якого повідомили 29 травня</a>, наступного дня <a href="https://www.5.ua/suspilstvo/babchenko-zhyvyi-vyishov-na-bryfinh-sbu-170903.html">вийшов на брифінг СБУ</a>. Голова Служби безпеки Василь Грицак заявив, що загибель росіянина було інсценізовано. За даними СБУ, організатор убивства Бабченка <a href="https://www.5.ua/suspilstvo/orhanizator-vbyvstva-babchenka-planuvav-usunuty-v-ukraini-30-osib-sbu-170911.html">планував усунути в Україні 30 осіб</a>. Це здебільшого журналісти, політичні діячі, переважно росіяни, які приїхали в Україну через незгоду з путінським режимом.</p>
    </article>
  </body>
</html>