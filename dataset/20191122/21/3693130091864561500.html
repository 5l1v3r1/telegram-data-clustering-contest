<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/istanbul-sariyer-de-yer-bildiriminde-bulundu-bacagindan-vuruldu-1210822.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T21:45:00+00:00"/>
    <meta property="og:title" content="İstanbul Sarıyer'de yer bildiriminde bulundu bacağından vuruldu"/>
    <meta property="og:description" content="İstanbul Sarıyer'de, sosyal medyada yer bildiriminde bulunduktan sonra husumetlileri tarafından dövülüp, silah ile vurulan bir kişi yaralandı. Polis, kaçan saldırganları yakalamak için çalışma başlattı."/>
  </head>
  <body>
    <article>
      <h1>İstanbul Sarıyer'de yer bildiriminde bulundu bacağından vuruldu</h1>
      <h2>İstanbul Sarıyer'de, sosyal medyada yer bildiriminde bulunduktan sonra husumetlileri tarafından dövülüp, silah ile vurulan bir kişi yaralandı. Polis, kaçan saldırganları yakalamak için çalışma başlattı.</h2>
      <address>
        <time datetime="2019-11-22T21:45:00+00:00">22 Nov 2019, 21:45</time>
      </address>
      <p>Olay, <b>Fatih Sultan Mehmet Mahallesi'</b>nde saat 21.00 sıralarında<b> Latif Sokak</b>'ta bir parkta meydana geldi. İddiaya göre, Burak Ö. arkadaşı ile parkta otururken sosyal medyadan yer bildiriminde bulundu.</p>
      <figure>
        <img src="https://images.bursadabugun.com/editor/haber/22112019/sariyerde-yer-bildiriminde-bulundu-bacagindan-vuruldu-3884-dhaphoto4-5dd848b6d2cfb.jpg"/>
      </figure>
      <p>Husumetlileri de yer bildirimini görüp parka geldi ve<b> Burak Ö</b>.'yü sopa ile darp etti. Daha sonra da silah ile Ö.'ye ateş ettiler. Sağ bacağından yaralanan Burak Ö., kanlar içinde yere yığıldı. Olayın ardından saldırganlar geldikleri otomobille kaçtılar. </p>
      <figure>
        <img src="https://images.bursadabugun.com/editor/haber/22112019/sariyerde-yer-bildiriminde-bulundu-bacagindan-vuruldu-3884-dhaphoto3-5dd848d790b2d.jpg"/>
      </figure>
      <p>Çevredekilerin durumu bildirmesiyle olay yerine sağlık ve polis ekipleri sevk edildi. <b>Sağlık</b> <b>ekipleri</b>, ilk müdahalesinin ardından yaralıyı hastaneye kaldırdı. <b>Polis</b> <b>ekipleri</b>, parkın içinde ve çevresinde bir süre incelemelerde bulundu. <b>Polis</b> <b>saldırganları</b> yakalamak için çalışma başlattı.</p>
      <figure>
        <img src="https://images.bursadabugun.com/editor/haber/22112019/sariyerde-yer-bildiriminde-bulundu-bacagindan-vuruldu-3884-dhaphoto2-5dd848eb56a9c.jpg"/>
      </figure>
      <p> </p>
    </article>
  </body>
</html>