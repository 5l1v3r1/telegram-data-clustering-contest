<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/skoki-narciarskie-wisla-2019-dawid-kubacki-najlepszy-z-polakow-puchar-swiata,987561.html"/>
    <meta property="og:site_name" content="TVN24"/>
    <meta property="article:published_time" content="2019-11-22T21:30:00+00:00"/>
    <meta property="og:title" content="Kubacki najlepszy z Polaków, ale nie jest zachwycony. &quot;Trochę na to zwalam winę&quot;"/>
    <meta property="og:description" content="Dawid Kubacki zajął siódme miejsce w kwalifikacjach do niedzielnego konkursu skoków narciarskich w Wiśle, pierwszych indywidualnych zawodów w sezonie 2019/20 Pucharu Świata. - Byłem skoncentrowany ..."/>
  </head>
  <body>
    <article>
      <h1>Kubacki najlepszy z Polaków, ale nie jest zachwycony. "Trochę na to zwalam winę"</h1>
      <address>
        <time datetime="2019-11-22T21:30:00+00:00">22 Nov 2019, 21:30</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/111f7d52-e648-48e9-b801-b0116a8a675e.jpeg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/7568545b-1973-4288-896f-478cf7cf9fea-480p.mp4" autoplay="" loop=""/>
          <figcaption>Rozmowa z Dawidem Kubackim po kwalifikacjach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/aa756f59-e584-4ded-a445-580fc798367b-480p.mp4" autoplay="" loop=""/>
          <figcaption>Karl Geiger wygrał kwalifikacje do niedzielnego konkursu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ce5e9185-845a-49d8-bd16-e8bcbaf58f97-480p.mp4" autoplay="" loop=""/>
          <figcaption>Skok Piotra Żyły w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/70527e95-0d78-48cb-a06a-a2fa66cc786b-480p.mp4" autoplay="" loop=""/>
          <figcaption>Skok Kamila Stocha w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/b91af086-6268-467c-b2fe-72ce31a1e936-480p.mp4" autoplay="" loop=""/>
          <figcaption>Rozmowa z Kamilem Stochem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/0fd25aaf-db39-41c5-85b0-fd781973d962-480p.mp4" autoplay="" loop=""/>
          <figcaption>Rozmowa z Adamem Małyszem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/46d56efa-c925-4ee3-aa56-c50c98618c3e-480p.mp4" autoplay="" loop=""/>
          <figcaption>Rozmowa z trenerem Michalem Doleżalem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/52db0ff9-a291-4a17-8c02-fc9e433f8870-480p.mp4" autoplay="" loop=""/>
          <figcaption>Dawid Kubacki najlepszy z Polaków w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/20c50bf9-6c0e-46d4-872e-53c969fe8f7f-480p.mp4" autoplay="" loop=""/>
          <figcaption>Kolejny upadek w Wiśle. Marius Lindvik zrobił to samo co...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ff3f5efb-d237-4d75-90a3-ec83c7eeb3ed-480p.mp4" autoplay="" loop=""/>
          <figcaption>Pierwszy upadek w nowym sezonie PŚ. Pech Deckera Deana</figcaption>
        </figure>
        <figcaption>Dawid Kubacki był siódmy w piątek Foto: Eurosport | Video: Eurosport</figcaption>
      </slideshow>
      <h3>Dawid Kubacki zajął siódme miejsce w kwalifikacjach do niedzielnego konkursu skoków narciarskich w Wiśle, pierwszych indywidualnych zawodów w sezonie 2019/20 Pucharu Świata. - Byłem skoncentrowany na tym, by się obyć ze śniegiem - wyjaśnił najlepszy z Polaków.</h3>
      <p>
        <a href="https://www.eurosportplayer.com/">
          <b>Cały sezon Pucharu Świata w skokach narciarskich w usłudze Eurosport Player</b>
        </a>
      </p>
      <p>Kubacki oddał skok na odległość 123 metrów. Dało mu to notę 126 pkt i siódme miejsce w stawce. Kwalifikacje wygrał Niemiec Karl Geiger, który jako jedyny przekroczył granicę 130 metrów, uzyskując 133 m.</p>
      <h3>"Trzeba się skupić"</h3>
      <related>
        <a href="https://eurosport.tvn24.pl/skoki-narciarskie,408/udane-kwalifikacje-w-wisle-osmiu-polakow-awansowalo-do-konkursu,987495.html"/>
      </related>
      <p>- Nie do końca było tak, jak bym chciał - ocenił Kubacki. - To był ciężki dzień. Oddaliśmy pierwsze skoki na śniegu. Byłem skoncentrowany na tym, by się obyć z warunkami. Może to dziwnie brzmi po tylu latach skakania na śniegu. Ale jednak zawsze te pierwsze próby po letniej przerwie wymagają koncentracji. Trzeba się skupić nad tym, co dzieje się na spadzie i jak podchodzić do lądowania, żeby było bezpiecznie. Myślę, że prawdziwa praca nad dobrymi skokami będzie od jutra - wyjaśnił.</p>
      <p>Kubacki podczas treningów i kwalifikacji testował też sprzęt. Jego zdaniem to jeden z powodów, dla których nie skoczył dalej.</p>
      <p>- Wyjście z progu nie było super idealne - zauważył zawodnik. - Ale jest to związane z faktem, że jeszcze testowałem sprzęt. Trochę na to zwalam winę. Wiem, że w sobotę będę musiał się skupić na swojej robocie. Bez kombinowania i testowania. Skakałem dzisiaj w butach i od polskiego, i niemieckiego producenta. W kwalifikacjach nie zdecydowałem się jeszcze na nowy sprzęt. Zawsze, kiedy dostaję nowe buty, potrzebuję je rozbić, by pewnie się w nich skakało - oświadczył.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/52db0ff9-a291-4a17-8c02-fc9e433f8870/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Dawid Kubacki najlepszy z Polaków w kwalifikacjach w Wiśle<cite>Wideo: Eurosport</cite></figcaption>
      </figure>
      <h3>"Nacisk na bezpieczeństwo"</h3>
      <p>Mistrz świata z Seefeld jest spokojny przed sobotnią drużynówką. Mimo dalszych miejsc Polaków w kwalifikacjach do konkursu indywidualnego, Biało-Czerwoni chcieliby powtórzyć sukces sprzed roku, kiedy wygrali w Wiśle.</p>
      <related>
        <a href="https://eurosport.tvn24.pl/skoki-narciarskie,408/zwycieskiego-skladu-sie-nie-zmienia-dolezal-wytypowal-skoczkow-na-druzynowke,987548.html"/>
      </related>
      <p>- Myślę, że nie mamy powodów do obaw. Piątek nie należał do naszej reprezentacji, nie było idealnie. Ale jednak był nacisk na bezpieczeństwo i na to by w sobotę w spokoju pracować. Ostatnie treningi pokazywały, że jesteśmy w dobrej dyspozycji. Prześpimy się z tym śniegiem, z którym się spotkaliśmy i pracujemy dalej.</p>
      <h3>Zwycięski skład</h3>
      <p>Oprócz Stocha do niedzielnych zawodów zakwalifikowali się także: 11. Kamil Stoch (117 m), 19. Jakub Wolny (116,5 m), 21. Piotr Żyła (113,5 m), 26. Maciej Kot (115,5 m), 28. Stefan Hula (116 m), 41. Paweł Wąsek (113 m) oraz 46. Aleksander Zniszczoł (109,5 m).<br/><br/>Rok temu w konkursie drużynowym Biało-Czerwoni triumfowali w składzie: Żyła, Wolny, Kubacki i Stoch. Teraz powalczy ta sama czwórka zawodników.</p>
      <p>
        <b>
          <a href="https://eurosport.tvn24.pl/skoki-narciarskie,408/skoki-narciarskie-wisla-2019-wyniki-kwalifikacji-na-zywo-i-relacja-live,987468.html">TAK RELACJONOWALIŚMY PIĄTKOWE KWALIFIKACJE</a>
        </b>
      </p>
      <p>
        <b>Transmisje z Pucharu Świata w Wiśle:</b>
      </p>
      <p>Sobota, 23 listopada, 15:10, konkurs drużynowy</p>
      <p>Niedziela, 24 listopada, 10:45, konkurs indywidualny</p>
      <p>
        <b>
          <a href="https://www.eurosportplayer.com/">Cały sezon Pucharu Świata w skokach narciarskich na żywo w Eurosporcie i Eurosport Playerze</a>
        </b>
      </p>
      <p>Autor: dasz / Źródło: eurosport.pl</p>
    </article>
  </body>
</html>