<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417632/mpagern-panathinaikos-75-87-rekor-7etias-gia-toys-prasinoys-me-tin-3i-ektos-edras-niki"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T21:48:00+00:00"/>
    <meta property="og:title" content="Μπάγερν - Παναθηναϊκός 75-87: Ρεκόρ 7ετίας για τους «πράσινους» με την 3η εκτός έδρας νίκη!"/>
    <meta property="og:description" content="Πέρυσι, ο Παναθηναϊκός χρειάστηκε να φτάσει στην 25η αγωνιστική της Euroleague για να πετύχει την 3η εκτός έδρας νίκη του, φέτος το έκανε στη 10η αγωνιστική και ουσιαστικά πέτυχε ρεκόρ 7ετίας!  "/>
  </head>
  <body>
    <article>
      <h1>Μπάγερν - Παναθηναϊκός 75-87: Ρεκόρ 7ετίας για τους «πράσινους» με την 3η εκτός έδρας νίκη!</h1>
      <h2>Πέρυσι, ο Παναθηναϊκός χρειάστηκε να φτάσει στην 25η αγωνιστική της Euroleague για να πετύχει την 3η εκτός έδρας νίκη του, φέτος το έκανε στη 10η αγωνιστική και ουσιαστικά πέτυχε ρεκόρ 7ετίας!  </h2>
      <address><time datetime="2019-11-22T21:48:00+00:00">22 Nov 2019, 21:48</time> by <a rel="author" href="http://www.gazzetta.gr/dimosiografos/vassilis-vlachopoulos" target="_blank">Βασίλης Βλαχόπουλος</a></address>
      <p>Το στοιχείο που χαρακτήρισε τον <b>Παναθηναϊκό </b>των τελευταίων χρόνων στην Euroleague είναι η αναποτελεσματικότητα του στους εκτός έδρας αγώνες.</p>
      <p>Πιο χαρακτηριστικό παράδειγμα από την περσινή σεζόν, προφανώς δεν υφίσταται καθώς χρειάστηκε να φτάσει στην 25η αγωνιστική για να πετύχει την 3η εκτός έδρας νίκη του. Φέτος, το πέτυχε στη 10η αγωνιστική με το εμφατικό πέρασμά του από την έδρα της <b>Μπάγερν Μονάχου</b>. Είχαν προηγηθεί οι νίκες σε<b> Αγία Πετρούπολη </b>και <b>Κάουνας</b>.</p>
      <p>Υπάρχει όμως κι ένα ακόμη στοιχείο. Το ρεκόρ της επταετίας. Για την ακρίβεια οι «πράσινοι» πέτυχαν 3η εκτός έδρας νίκη στη 14η αγωνιστική τη σεζόν 2012-13, στη 12η αγωνιστική την αντίστοιχη 2013-14 και στην 22η την περίοδο 2014-15. Έναν χρόνο μετά, έφτασαν στη 16η αγωνιστική. Τη σεζόν 2016-17 το κατάφερε στην 21η αγωνιστική , ενώ στην αντίστοιχη 2017-18, στην 14η αγωνιστική.</p>
    </article>
  </body>
</html>