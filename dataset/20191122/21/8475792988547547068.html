<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/allvarligt-skadad-man-dok-upp-pa-akuten-blev-attackerad-utomhus"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T21:21:01+00:00"/>
    <meta property="og:title" content="Allvarligt skadad man dök upp på akuten i Linköping"/>
    <meta property="og:description" content="Under fredagskvällen dök en man med svåra skador upp på Linköpings akut. Enligt polisen ska mannen ha blivit attackerad av en ensam gärningsperson som han till slut lyckades springa ifrån."/>
  </head>
  <body>
    <article>
      <h1>Allvarligt skadad man dök upp på akuten i Linköping</h1>
      <address><time datetime="2019-11-22T21:21:01+00:00">22 Nov 2019, 21:21</time> by <a rel="author">Dante Thomsen</a></address>
      <p>
        <b>Under fredagskvällen dök en man med svåra skador upp på Linköpings akut. Enligt polisen ska mannen ha blivit attackerad av en ensam gärningsperson som han till slut lyckades springa ifrån.</b>
      </p>
      <p>Enligt polisens sajt har mannen, som är i 20-årsåldern, allvarliga men inte livshotande skador, och har därför kunnat höras under kvällen.</p>
      <p>Mannen uppger att han blev attackerad av en ensam gärningsperson nära infarten till Skäggetorp centrum i Linköping. Offret ska dock ha lyckats springa ifrån platsen och därefter fått hjälp att ta sig till sjukhus.</p>
      <p>Polisen har nu inlett en förundersökning om försök till mord alternativt försök till dråp. Det finns dock ingen misstänkt och polisen ber nu allmänheten om hjälp.</p>
    </article>
  </body>
</html>