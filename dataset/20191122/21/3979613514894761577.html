<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/amyna-asfaleia/politiki-prostasia/823917_thasos-yperheilise-kentriko-rema-tis-potamias-poia-i"/>
    <meta property="og:site_name" content="PRONEWS"/>
    <meta property="article:published_time" content="2019-11-22T21:30:47+00:00"/>
    <meta property="og:title" content="Θάσος: Υπερχείλισε το κεντρικό ρέμα της Ποταμιάς - Ποια η κατάσταση στην περιοχή; (βίντεο)"/>
    <meta property="og:description" content="Στο έλεος της κοκοκαιρίας βρίσκεται η Θάσος, με τις σφοδρές βροχοπτώσεις να έχουν προκαλέσει ένα χαοτικό σκηνικό. Οι καταστροφές είναι δυστυχώς τεράστιες, με τους δρόμους να έχουν μετατραπεί σε ποτάμια, ενώ την ίδια ώρα..."/>
  </head>
  <body>
    <article>
      <h1>Θάσος: Υπερχείλισε το κεντρικό ρέμα της Ποταμιάς - Ποια η κατάσταση στην περιοχή; (βίντεο)</h1>
      <address>
        <time datetime="2019-11-22T21:30:47+00:00">22 Nov 2019, 21:30</time>
      </address>
      <p>
        <b>Στο έλεος της κοκοκαιρίας βρίσκεται η Θάσος, με τις σφοδρές βροχοπτώσεις να έχουν προκαλέσει ένα χαοτικό σκηνικό. Οι καταστροφές είναι δυστυχώς τεράστιες, με τους δρόμους να έχουν μετατραπεί σε ποτάμια, ενώ την ίδια ώρα κάτοικοι βρίσκονται εγκλωβισμένοι.</b>
      </p>
      <p>Η κατάσταση φαίνεται να έχει τεθεί εκτός ελέγχου: Το κεντρικό ρέμα της Ποταμιάς έχει υπερχειλίσει με αποτέλεσμα το νερό να τρέχει ανεξέλεγκτο προς οποιαδήποτε κατεύθυνση.</p>
      <p>Σύμφωνα με το kavalanews.gr, δύο οικογένειες αναγκάστηκαν να εγκαταλείψουν τα σπίτια τους, ενώ πυροσβέστες απεγκλώβισαν δύο συνταξιούχους από το σπίτι τους στον Θεολόγο.</p>
      <p>Νωρίτερα, έγινε γνωστό ότι περιοχές της Θάσου, όπως και της Καβάλας, κηρύχθηκαν σε κατάσταση έκτακτης ανάγκης, ύστερα από τις σφοδρές βροχοπτώσεις.</p>
      <p>Στο νησί επικρατούν θυελλώδεις άνεμοι, με αποτέλεσμα να μην είναι εφικτό να καταπλεύσουν πλοία.</p>
      <p>Κυβερνητικό Κλιμάκιο με επικεφαλής τον υπουργό Εθνικής Άμυνας, Νίκο Παναγιωτόπουλο και τον Υφυπουργό Εσωτερικών, Θεόδωρο Λιβάνιο, θα μεταβεί αύριο στις πληγείσες περιοχές από τα πλημμυρικά φαινόμενα του τελευταίου εικοσιτετραώρου στην Χαλκιδική και τη Θάσο.</p>
      <figure>
        <iframe src="https://www.youtube.com/embed/2cXBwNwdLtI" width="480" height="360" data-service="Youtube" scrolling="no"/>
      </figure>
    </article>
  </body>
</html>