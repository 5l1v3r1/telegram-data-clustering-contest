<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188882/Weer-aanhoudingen-op-Lijnbaan-Rotterdam-na-eerdere-plunderingsdreiging"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-22T21:44:19+00:00"/>
    <meta property="og:title" content="Weer aanhoudingen op Lijnbaan Rotterdam na eerdere plunderingsdreiging"/>
    <meta property="og:description" content="De politie Rotterdam heeft vrijdagavond opnieuw jongeren aangehouden die bij JD Sports op de Lijnbaan rondhingen. Dat gebeurde tijdens een preventief fouilleeractie."/>
  </head>
  <body>
    <article>
      <h1>Weer aanhoudingen op Lijnbaan Rotterdam na eerdere plunderingsdreiging</h1>
      <address>
        <time datetime="2019-11-22T21:44:19+00:00">22 Nov 2019, 21:44</time>
      </address>
      <slideshow>
        <figure>
          <img src="https://imgr.rgcdn.nl/a6007a4a96564aebbab69947c15d601c/opener/De-arrestaties-bij-JD-Sports-op-de-Lijnbaan-op-15-november-2019.jpg?v=dwsATR4Mi0DdUR30kjCKNA2"/>
          <figcaption>De arrestaties bij JD Sports op de Lijnbaan op 15 november 2019</figcaption>
        </figure>
        <figure>
          <img src="https://imgr.rgcdn.nl/c82a7349856d4906b81a484c4e7845b2/opener/Topshot-van-de-politieactie-op-de-Lijnbaan-in-Rotterdam-op-vrijdag-22-november.jpg?v=VyvCTuh_li5cmPI9GAv6vw2"/>
          <figcaption>Topshot van de politieactie op de Lijnbaan in Rotterdam op vrijdag 22 november</figcaption>
        </figure>
      </slideshow>
      <h4>De politie Rotterdam heeft vrijdagavond opnieuw jongeren aangehouden die bij JD Sports op de Lijnbaan rondhingen. Dat gebeurde tijdens een preventief fouilleeractie.</h4>
      <p>Zeven jongeren in de leeftijd van 11 tot 22 jaar werden meegenomen naar het bureau. Een aantal van hen had volgens de politie messen en bivakmutsen bij zich of kon zich niet identificeren.</p>
      <p>De 22-jarige man liep tegen de lamp toen hij een agent in burger bedreigde met een mes. Die had de man aangesproken, omdat hij een fles op straat gooide. Hij trok zijn mes en werd direct tegen de grond gewerkt.</p>
      <p>De politie had vrijdag al aangekondigd dat ze extra aanwezig zou zijn in het centrum van Rotterdam. Ruim 70 agenten waren aanwezig in de stad. Sinds twee weken duiken geregeld berichten op dat jongeren oproepen tot een 'flitsplunderactie'. Een Rotterdammer van 15 jaar oud werd aangehouden voor opruiing. Hij zou hebben opgeroepen tot plunderen.</p>
      <related>
        <a href="http://www.rijnmond.nl/nieuws/188857/Jongen-15-opgepakt-vanwege-plunderplannen-koopgoot"/>
      </related>
      <p>Dat begon met een oproep om de Bijenkorf te plunderen, maar vorige week vrijdag werden elf jongeren opgepakt in de buurt van JD Sports. De sportketen is in meerdere steden in Europa al doelwit geweest van bestormingen en plunderingen door groepen jongeren.</p>
      <related>
        <a href="http://www.rijnmond.nl/nieuws/188592/Politie-pakt-elf-jongeren-van-12-tot-22-jaar-op-in-centrum-Rotterdam"/>
      </related>
    </article>
  </body>
</html>