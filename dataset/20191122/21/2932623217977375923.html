<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/yasam/664377.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-22T21:12:00+00:00"/>
    <meta property="og:title" content="Elleri kelepçeli firar etti! Her yerde aranıyor"/>
    <meta property="og:description" content="Denizli'de cinsel istismar suçundan tutuklanan şüpheli, cezaevi kapısından elleri kelepçeli şekilde kaçtı."/>
  </head>
  <body>
    <article>
      <h1>Elleri kelepçeli firar etti! Her yerde aranıyor</h1>
      <h2>Denizli'de cinsel istismar suçundan tutuklanan şüpheli, cezaevi kapısından elleri kelepçeli şekilde kaçtı.</h2>
      <address>
        <time datetime="2019-11-22T21:12:00+00:00">22 Nov 2019, 21:12</time>
      </address>
      <p>Beyağaç ilçesinde cinsel istismar iddiasıyla polis tarafından gözaltına alınan Tarık G. (23), sevk edildiği Kale Adliyesinde, çıkarıldığı nöbetçi sulh ceza hakimliğince tutuklandı.</p>
      <p>Buradan Honaz ilçesine bağlı Kocabaş Mahallesi'ndeki Denizli Ceza İnfaz Kurumuna getirilen zanlı, elleri kelepçeli şekilde cezaevi kapısından firar etti.</p>
      <p>Durumun bildirilmesi üzerine bölgeye sevk edilen polis ve jandarma ekipleri, şüphelinin kaçış istikametinde arama çalışması başlattı.</p>
      <p>Bölgede geniş çaplı çalışma yapan ekipler, araçlarla ve ellerinde fenerlerle şüpheli araçları ve bagajlarını kontrol etti.</p>
    </article>
  </body>
</html>