<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/anergia-ektinaksi-kata-85-ton-oktovrio-5/2920480/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T21:13:02+00:00"/>
    <meta property="og:title" content="Ανεργία: “Εκτίναξη” κατά 8,5% τον Οκτώβριο"/>
    <meta property="og:description" content="Σε 915.516 άτομα ανήλθε το σύνολο των εγγεγραμμένων ανέργων, με κριτήριο την αναζήτηση εργασίας (αναζητούντων εργασία), τον Οκτώβριο του 2019, έναντι 843.154 ατόμων τον Σεπτέμβριο του 2019 (ποσοστιαία μεταβολή 8,58%) και 844.710 ατόμων τον Οκτώβριο του 2018 (8,38%), σύμφωνα με τα στοιχεία εγγεγραμμένης ανεργίας του Οργανισμού Απασχόλησης Εργατικού Δυναμικού (ΟΑΕΔ) για τον Οκτώβριο του 2019."/>
  </head>
  <body>
    <article>
      <h1>Ανεργία: “Εκτίναξη” κατά 8,5% τον Οκτώβριο</h1>
      <h2>Σε 915.516 άτομα ανήλθε το σύνολο των εγγεγραμμένων ανέργων, με κριτήριο την αναζήτηση εργασίας (αναζητούντων εργασία), τον Οκτώβριο του 2019, έναντι 843.154 ατόμων τον Σεπτέμβριο του 2019 (ποσοστιαία μεταβολή 8,58%) και 844.710 ατόμων τον Οκτώβριο του 2018 (8,38%), σύμφωνα με τα στοιχεία εγγεγραμμένης ανεργίας του Οργανισμού Απασχόλησης Εργατικού Δυναμικού (ΟΑΕΔ) για τον Οκτώβριο του 2019.</h2>
      <address><time datetime="2019-11-22T21:13:02+00:00">22 Nov 2019, 21:13</time> by <a rel="author">Newsit Newsroom</a></address>
      <p><b>Από τα 915.516 άτομα, 484.664 (ποσοστό 52,94%) είναι εγγεγραμμένα στο μητρώο του ΟΑΕΔ για χρονικό διάστημα ίσο ή και περισσότερο των 12 μηνών και 430.852 (ποσοστό 47,06%) είναι εγγεγραμμένα στο μητρώο του ΟΑΕΔ</b> για χρονικό διάστημα μικρότερο των 12 μηνών. Οι άνδρες ανέρχονται σε 330.232 (ποσοστό 36,07%) και οι γυναίκες ανέρχονται σε 585.284 (ποσοστό 63,93%).</p>
      <p>Το σύνολο των εγγεγραμμένων λοιπών (μη αναζητούντων εργασία), τον Οκτώβριο του 2019, ανήλθε σε 67.684 άτομα. Από αυτά, 65.389 (ποσοστό 96,61%) είναι εγγεγραμμένα στο μητρώο του ΟΑΕΔ για χρονικό διάστημα ίσο ή και περισσότερο των 12 μηνών και 2.295 (ποσοστό 3,39%)<b> είναι εγγεγραμμένα στο μητρώο του ΟΑΕΔ για χρονικό διάστημα μικρότερο των 12 μηνών. Οι άνδρες ανέρχονται σε 22.682 (ποσοστό 33,51%) και οι γυναίκες σε 45.002 (ποσοστό 66,49%).</b></p>
      <p>Το σύνολο των επιδοτούμενων ανέργων, τον Οκτώβριο του 2019 (αφορά τον αριθμό των δικαιούχων που πληρώθηκαν εντός του αντίστοιχου μήνα) ανήλθε σε 105.165 άτομα, από τα οποία οι 95.941 (ποσοστό 91,23%) είναι κοινοί και λοιπές κατηγορίες επιδοτουμένων και οι 9.224 (ποσοστό 8,77%) είναι εποχικοί τουριστικών επαγγελμάτων. Οι άνδρες ανέρχονται σε 44.032 (ποσοστό 41,87%) και οι γυναίκες σε 61.133 (ποσοστό 58,13%).</p>
      <p>Από το σύνολο των επιδοτούμενων ανέργων, 84.930 (ποσοστό 80,76%) είναι κοινοί, 1.837 (ποσοστό 1,75%) είναι οικοδόμοι, 9.224 (ποσοστό 8,77%) είναι εποχικοί τουριστικών επαγγελμάτων, 1.542 (ποσοστό 1,47%) είναι εποχικοί λοιποί (αγροτικά), 7.472 (ποσοστό 7,11%) είναι εκπαιδευτικοί και 160 (ποσοστό 0,15%) είναι λοιποί.</p>
    </article>
  </body>
</html>