<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/zatajila-tehnika-himna-skracena-odbornici-napustili-svecan/"/>
    <meta property="og:site_name" content="Krstarica"/>
    <meta property="article:published_time" content="2019-11-22T21:59:00+00:00"/>
    <meta property="og:title" content="Zatajila tehnika, himna skraćena, odbornici napustili svečan"/>
    <meta property="og:description" content="BUDVA - Odbornici DPS-a, Crnogorske, SDP-a i član predsedništva URA Blažo Radenović napustili su svečanu sednicu povodom Dana Opštine Budva, jer je počela"/>
  </head>
  <body>
    <article>
      <h1>Zatajila tehnika, himna skraćena, odbornici napustili svečan</h1>
      <address><time datetime="2019-11-22T21:59:00+00:00">22 Nov 2019, 21:59</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BUDVA – Odbornici DPS-a, Crnogorske, SDP-a i član predsedništva URA Blažo Radenović napustili su svečanu sednicu povodom Dana Opštine Budva, jer je počela skraćenom himnom, koja je trajala nepuni minut.</p>
      <p>Nakon intoniranja skraćene verzije u salu su ušli jedan od lidera DF-a Andrija Mandić i menadžer Opštine Budva Milo Božović, prenosi RTCG. U DPS-u su ogorčeni zbog ovakvog nepoštovanja državne himne, a predsednik Opštine Marko Carević saopštio je da se dogodila tehnička greška.</p>
      <p>„Pa evo iskreno, ovako je to ispalo, verovatno je tehnika zatajila, to nije bio dogovor, barem kada sam ja u pitanju. Svima je poznat moj stav kada je to u pitanju, žao mi je, pretpostavljam da je tehnika u pitanju“, rekao je predsednik opštine.</p>
      <p>„Sad ništa ne možemo, ali ćemo sigurno videti koji je razlog, nepoštovanje nije sigurno, bar što se mene tiče“, rekao je Carević.</p>
      <p>On je dodao da je malo iznenađen i da se nada da će ubuduće u opštini biti oprezniji.</p>
      <p>„Ne treba praviti dramu, nije bila namera, desi se“, zaključio je predsednik Opštine Budva.</p>
      <p>(Tanjug)</p>
    </article>
  </body>
</html>