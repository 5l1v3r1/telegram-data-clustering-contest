<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159135_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-22T21:25:00+00:00"/>
    <meta property="og:title" content="Локомотив (Москва) постигна трудна, но сладка победа"/>
    <meta property="og:description" content="С този успех Локомотив запазва втората си позиция"/>
  </head>
  <body>
    <article>
      <h1>Локомотив (Москва) постигна трудна, но сладка победа</h1>
      <address><time datetime="2019-11-22T21:25:00+00:00">22 Nov 2019, 21:25</time> by <a rel="author">Николай Георгиев</a></address>
      <p>Локомотив (Москва) постигна трудна, но сладка победа в гостуването си на ФК Тамбов от 17-ия кръг на руската Премиер лига. Столичани се наложиха с 3:2 в мач, който бе истински трилър.</p>
      <p> <br/>Срещата започна добре за гостите, които в средата на първото полувреме набързо взеха преднина от два гола. Гжегож Криховяк откри резултата в 29-ата минута, а в 33-ата Адесойе Ойеволе си вкара автогол за 0:2.<br/> <br/>Домакините обаче успяха да изравнят. В 39-ата минута Владимир Обухов намали изоставането на своя тим, а в 47-ата минута Михаил Костюков бе точен за 2:2.<br/> <br/>Все пак “железничарите” показаха класа за да стигнат до победата и да си тръгнат с трите точки от това гостуване, а големият герой отново бе Криховяк, който реализира победното попадение за 2:3 в 55-ата минута. <br/> <br/>С този успех Локомотив запазва втората си позиция в таблицата с 34 точки, като се доближи само на две зад лидера Зенит. Тамбов пък остава на 13-ата позиция със 17 точки в актива си.<br/> <br/> </p>
    </article>
  </body>
</html>