<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sviat/nova-provokatsiia-sarbiia-ne-sme-kato-balgariia-sami-161336/"/>
    <meta property="og:site_name" content="trafficnews"/>
    <meta property="article:published_time" content="2019-11-22T21:40:00+00:00"/>
    <meta property="og:title" content="Нова провокация от Сърбия: Не сме като България, сами избираме приятелите си"/>
    <meta property="og:description" content="Това става само ден след като председателят на парламентарната комисия за Косово Милован Дрецун заяви, че на територията на Сърбия действа голяма мрежа от български разузнавачи"/>
  </head>
  <body>
    <article>
      <h1>Нова провокация от Сърбия: Не сме като България, сами избираме приятелите си</h1>
      <h2>Това става само ден след като председателят на парламентарната комисия за Косово Милован Дрецун заяви, че на територията на Сърбия действа голяма мрежа от български разузнавачи</h2>
      <address><time datetime="2019-11-22T21:40:00+00:00">22 Nov 2019, 21:40</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Сръбският министър на отбраната Александър Вулин отправи тежки обиди към България. Това става само ден след като председателят на парламентарната комисия за Косово Милован Дрецун заяви, че на територията на Сърбия действа голяма мрежа от български разузнавачи.<br/><br/>България умее да допуска друг да й избира приятелите й и враговете й. Сърбия не допуска подобно нещо. Като независима държава Сърбия сама решава за себе си и сама избира приятелите си, каза Вулин, който се счита за най-близкия министър на президента Александър Вучич.<br/><br/><br/>Коментарът на министъра на отбраната бе разпространен от държавната новинарска агенция Танюг, предаде БГНЕС.<br/><br/><br/>"България има своите проблеми и нека се грижи за тях", каза още Вулин по повод днешното изявление на вицепремиера Екатерина Захариева, която остро осъди поведението на Дрецун.<br/><br/><br/>Захариева съобщи, че сръбският посланик в София ще бъде извикан по този повод в МВнР.</p>
      <related>
        <h4>Прочетете още</h4>
        <a href="https://trafficnews.bg/obshtestvo/meditsinska-sestra-otvorete-si-ochite-hora-dokato-se-strada-161497/"/>
        <a href="https://trafficnews.bg/obshtestvo/svidetel-povratna-versiia-chane-ne-e-zastrelial-zhena-si-161409/"/>
        <a href="https://trafficnews.bg/bohemi/razlichnite-mladi-ivan-i-nikoletaambitsiia-lyubov-i-mechti2-161278/"/>
        <a href="https://trafficnews.bg/obshtestvo/snegat-izchezna-pamporovo-161430/"/>
      </related>
    </article>
  </body>
</html>