<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200326/%D9%88%D8%A7%DA%AF%D8%B0%D8%A7%D8%B1%DB%8C-%DB%B1%DB%B4%DB%B7-%D9%88%D8%A7%D8%AD%D8%AF-%D9%85%D8%B3%DA%A9%D9%86-%D8%A8%D9%87-%D9%85%D8%AF%D8%AF%D8%AC%D9%88%DB%8C%D8%A7%D9%86-%D8%AA%D8%AD%D8%AA-%D8%AD%D9%85%D8%A7%DB%8C%D8%AA-%D8%A8%D9%87%D8%B2%DB%8C%D8%B3%D8%AA%DB%8C-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-22T21:06:36+00:00"/>
    <meta property="og:title" content="واگذاری ۱۴۷ واحد مسکن به مددجویان تحت حمایت بهزیستی لرستان"/>
    <meta property="og:description" content="ایسنا/لرستان معاون مشارکت‌ها و اشتغال بهزیستی لرستان از واگذاری ۱۴۷ واحد مسکن به مددجویان تحت حمایت بهزیستی استان خبر داد."/>
  </head>
  <body>
    <article>
      <h1>واگذاری ۱۴۷ واحد مسکن به مددجویان تحت حمایت بهزیستی لرستان</h1>
      <address><time datetime="2019-11-22T21:06:36+00:00">22 Nov 2019, 21:06</time> by <a rel="author">آزیتا یوسفیان</a></address>
      <p>ایسنا/لرستان معاون مشارکت‌ها و اشتغال بهزیستی لرستان از واگذاری ۱۴۷ واحد مسکن به مددجویان تحت حمایت بهزیستی استان خبر داد.</p>
      <p>رضا وفایی در گفت‌وگو با ایسنا، اظهار کرد: شش ماه امسال به مددجویان عادی تحت حمایت بهزیستی لرستان ۱۲۵ واحد تحویل داده شده است.</p>
      <p>وی ادامه داد: همچنین به مددجویانی که دارای حداقل دو فرزند معلول هستند ۲۲ واحد تحویل داده شده است.</p>
      <p>معاون مشارکت‌ها و اشتغال بهزیستی لرستان عنوان کرد: در مجموع  ۱۴۷ واحد مسکن به مددجویان (عادی و دارای حداقل دو فرزند معلول)   تحت حمایت بهزیستی تحویل داده شده است.</p>
      <p>وفایی با بیان اینکه برای احداث مسکن نیز به خانوارهای عادی ۱۰ میلیون تومام کمک بلاعوض  داده می‌شود، اضافه کرد: همچنین از طریق بنیاد مسکن نیز ۴۰ میلیون تومان تسهیلات داده می‌شود.</p>
      <p>وی افزود: همچنین از پاییز امسال مقرر شد به خانواده‌های دارای دو معلول شهری ۶۰ میلیون تومان و برای خانواده‌های دارای دو معلول روستایی ۳۶ میلیون تومان تسهیلات داده شود.</p>
      <p>به گزارش ایسنا، در حال حاضر ۴۰۰ هزار نفر جامعه هدف سازمان بهزیستی لرستان هستند که از خدمات مستمری و غیر مستمری بهره‌مند هستند.</p>
      <p>انتهای پیام</p>
    </article>
  </body>
</html>