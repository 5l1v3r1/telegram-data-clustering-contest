<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/ikonomika-i-politika/332/a/kakvo-triabva-da-se-znae-za-sledvashtata-obshta-selskostopanska-politika--293723/"/>
    <meta property="og:site_name" content="Investor.bg"/>
    <meta property="article:published_time" content="2019-11-22T21:17:00+00:00"/>
    <meta property="og:title" content="Какво трябва да се знае за следващата Обща селскостопанска политика?"/>
    <meta property="og:description" content="Някои от предложенията са неприемливи за България, твърди Вергиния Кръстева, зам.-министър на земеделието, храните и горите"/>
  </head>
  <body>
    <article>
      <h1>Какво трябва да се знае за следващата Обща селскостопанска политика?</h1>
      <h2>Някои от предложенията са неприемливи за България, твърди Вергиния Кръстева, зам.-министър на земеделието, храните и горите</h2>
      <address><time datetime="2019-11-22T21:17:00+00:00">22 Nov 2019, 21:17</time> by <a rel="author">Екип на Bloomberg TV Bulgaria</a></address>
      <p>Предложението на Европейската комисия за намаляване на процента за обвързана подкрепа в следващата Обща селскостопанска политика (ОСП) е неприемливо за България, още повече, че у нас има и отпадаща преходна национална помощ в следващия програмен период. Това каза в интервю за Bloomberg TV Bulgaria Вергиния Кръстева, зам.-министър на земеделието, храните и горите.</p>
      <p>Според Кръстева размерът на таваните на плащанията в следващата ОСП трябва да се определя на национално ниво, за да може да се отрази спецификата на всяка една държава членка. „Баланс ще се постигне на фона на многото дискусии, които предстоят през януари и февруари“, добави тя<br/>По думите ѝ по-голямата свобода за държавите членки, предвидена в новата програма, е предизвикателство за администрацията.</p>
      <p>„ОСП е базирана на резултати, т.е. там ще се залагат конкретни цели, които ще се отчитат на годишна база“, каза Кръстева.</p>
      <p>„Работата по изготвянето на националния стратегически план ще започне в началото на следващата година“, заяви още тя.</p>
      <p>Заместник-министърът добави, че е възможно да има увеличаване на минималния осигурителен праг, като това обаче трябва да се случи на базата на анализи как промяната ще се отрази на фермерите. „Никой не желае фалит на нашите земеделски стопани, ще се постараем да няма такива сътресения за тях“, каза Кръстева.</p>
      <p>Целия разговор може да видите на <a href="https://www.bloombergtv.bg/v-razvitie/2019-11-22/predlozhenieto-na-ek-za-namalyavane-na-protsenta-za-obvarzana-podkrepa-e-nepriemlivo-za-balgariya">сайта на Bloomberg TV Bulgaria.</a></p>
      <p>
        <i>По статията работиха: <a href="https://www.investor.bg/ikonomika-i-politika/332/a/kakvo-triabva-da-se-znae-za-sledvashtata-obshta-selskostopanska-politika--293723/znvygb:oblpub.cbcbi@oybbzoretgi.ot">Екип на Bloomberg TV Bulgaria </a>, редактор <a href="https://www.investor.bg/ikonomika-i-politika/332/a/kakvo-triabva-da-se-znae-za-sledvashtata-obshta-selskostopanska-politika--293723/znvygb:e.crvpurin@tznvy.pbz">Ралица Пейчева</a></i>
      </p>
      <related>
        <h4>Още по темата</h4>
        <a href="https://www.investor.bg/ikonomika-i-politika/332/a/kakvi-shte-bydat-promenite-v-novata-osp-293443/"/>
      </related>
      <related>
        <a href="https://www.investor.bg/evropa/334/a/ek-otpuska-pochti-201-mln-lv-za-reklama-na-hrani-prez-2020-g-293515/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/kakvi-shte-bydat-promenite-v-novata-osp-293443/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/julieta-dimitrova-bylgarskoto-zemedelie-vse-oshte-ne-e-digitalizirano-293300/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/jivotnovydite-poluchavat-356-mln-lv-nacionalni-plashtaniia-za-kampaniia-2019-290832/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/zoom/355/a/trudno-li-se-syzdava-sobstvena-marka-shokolad--289993/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/zapochnaha-proverki-za-iztochvane-na-subsidii-s-virtualni-jivotni-280712/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/ekspert-finteh-zaemat-vse-po-vajna-rolia-v-rabotata-na-bankite-280439/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/ep-nastoiava-za-novi-pravila-sreshtu-izmamite-s-otraboteni-avtomobilni-gazove-278713/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/ekspert-bylgarite-ne-razchitat-na-finansovite-instrumenti-s-visok-risk-276091/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>