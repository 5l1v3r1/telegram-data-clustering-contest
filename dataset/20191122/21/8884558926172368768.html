<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/2019/11/22/v-novi-stevilki-primorskih-novic-preberite"/>
    <meta property="og:site_name" content="Primorske novice"/>
    <meta property="article:published_time" content="2019-11-22T21:21:56+00:00"/>
    <meta property="og:title" content="V novi številki Primorskih novic preberite"/>
    <meta property="og:description" content="Prihodnjo sredo, točno opoldne, bo, če se ne bo zgodilo kaj nepredvidenega, izvršitelj odprl vrata Časarjevega vikenda v Lendavskih Goricah. Na javni dražbi, ki jo je razpisalo okrajno sodišče v Piranu, bo prodajal skoraj sto najrazličnejših stvari iz prekmurskega doma Časarjevih, ocenjena vrednost vseh je 8500 evrov. Izkupiček bo šel Luki Koper."/>
  </head>
  <body>
    <article>
      <h1>V novi številki Primorskih novic preberite</h1>
      <address><time datetime="2019-11-22T21:21:56+00:00">22 Nov 2019, 21:21</time> by <a rel="author">Spletno uredništvo</a></address>
      <p>
        <b>Prihodnjo sredo, točno opoldne, bo, če se ne bo zgodilo kaj nepredvidenega, izvršitelj odprl vrata Časarjevega vikenda v Lendavskih Goricah. Na javni dražbi, ki jo je razpisalo okrajno sodišče v Piranu, bo prodajal skoraj sto najrazličnejših stvari iz prekmurskega doma Časarjevih, ocenjena vrednost vseh je 8500 evrov. Izkupiček bo šel Luki Koper.</b>
      </p>
      <figure>
        <img src="https://static.primorske.si/foto/highres/kronika/720946_024-gorice.jpg"/>
        <figcaption>Prihodnjo sredo bo, če se ne bo zgodilo kaj nepredvidenega, izvršitelj odprl vrata Časarjevega vikenda v Lendavskih Goricah. Foto: Oste Bakal/Slovenske novice</figcaption>
      </figure>
      <h3>Zasežena jahta gre na dražbo</h3>
      <p>Kdor bi za 300.000 evrov ali več kupil devetmetrsko jahto, bo imel priložnost za akcijo 5. decembra, ko bo finančna uprava v Izoli na dražbi prodajala zaseženi gliser Free Spirit v lasti podjetnika iz Plavij <b>Valterja Stojilkovića.</b></p>
      <h3>Delavca stisnilo pod tovorno vozilo</h3>
      <p>Pri sanaciji struge potoka Oresovka se je v petek zjutraj prevrnilo vozilo. Hudo poškodovanega delavca, ki ga je upravljal in je ostal ujet pod njim, so rešili sodelavci.</p>
      <h3>Petra Borovinšek: “Našemu znanju smo postavili pravo ceno”</h3>
      <p>Kobariški Tik, ki je od letos v stoodstotni lasti družbe Certa, doživlja preporod. Direktorici <b>Petri Borovinšek</b> je uspelo v pičlem letu pregnati izgubo, v zaposlenih pa je znala prebuditi ponos in jih motivirati.</p>
      <h3>Iz čistilne naprave v Vipavi naj ne bi več smrdelo</h3>
      <p>V mlekarni Ekolat so postavili 300.000 evrov vredno tehnologijo predčiščenja odpadne vode. S tem so, kot pravijo, zadostili zahtevam okoljske inšpekcije in zmanjšali vsebnost odpadnih maščob v vodi, ki iz mlekarne odteče v vipavsko industrijsko čistilno napravo.</p>
      <h3>Trije programi sežanske enote CSD pomagajo več kot 250 uporabnikom</h3>
      <p>V sklopu sežanske enote Centra za socialno delo delujejo trije programi pomoči (starejšim, brezdomcem in osebam s težavami v duševnem zdravju), ki jih financirajo vse štiri kraške-brkinske občine.</p>
      <h3>Nika Solce: “Z vsemi temi glasbili sem želela zajeti svet”</h3>
      <p>V nedeljo ob 19. uri bo minilo 100 let, odkar se je popotnica in pisateljica Alma Karlin (1889-1950) odpravila na pot okoli sveta. In prav takrat bo primorska pevka, kitaristka in lutkarica <b>Nika Solce</b> z bendom v klubu Cankarjevega doma v Ljubljani premierno predstavila album Ko duše pokličem, zbirko uglasbenih pesmi Alme Karlin.</p>
      <h3>V Istri vsaj pet milijonov evrov škode zaradi poplav</h3>
      <p>Po zadnjih poplavah je Izola še zmeraj obložena z vrečami, polnimi peska.</p>
      <h3>Priloga Sobota:</h3>
      <p>- Zgodbe treh žensk, ki so se izvile iz brezna nasilja</p>
      <p>- Pred vrati je nova smučarska sezona</p>
      <p>- Hrana za krepitev spomina</p>
      <h3>Marko Jagodić-Kuridža: “Olimpija je močna, a želimo ostati prvaki”</h3>
      <p>V minulem mesecu je, tako kot skozi celotno lansko sezono, izstopal 205 centimetrov visoki krilni center <b>Marko Jagodić-Kuridža</b>. V športnem uredništvu Primorskih novic smo ga izbrali za športnika meseca.</p>
    </article>
  </body>
</html>