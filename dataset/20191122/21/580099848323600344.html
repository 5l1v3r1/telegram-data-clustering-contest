<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/guncel/iddialar-chpnin-ic-meselesi-cikti-turan-bestepeye-giden-chpli-ismi-acikladi/haber-1024298"/>
    <meta property="og:site_name" content="Akşam"/>
    <meta property="article:published_time" content="2019-11-22T21:43:00+00:00"/>
    <meta property="og:title" content="İddialar CHP'nin iç meselesi çıktı! Turan, Beştepe'ye gittiğini iddia ettiği CHP'li ismi açıkladı"/>
    <meta property="og:description" content="Cumhurbaşkanı Erdoğan'ın CHP'li bir isimle Beştepe'de görüştüğü iddiasını ortaya atan Rahmi Turan, o ismin Muharrem İnce olduğunu ileri sürdü. AK Parti Genel Başkanvekili Kurtulmuş, iddialarla ilgili olarak CHP'nin kendi iç çekişmelerinin bir aracı olarak Cumhurbaşkanının ismini kullanmaya çalışmak isteğine işaret etti."/>
  </head>
  <body>
    <article>
      <h1>İddialar CHP'nin iç meselesi çıktı! Turan, Beştepe'ye gittiğini iddia ettiği CHP'li ismi açıkladı</h1>
      <h2>Cumhurbaşkanı Erdoğan'ın CHP'li bir isimle Beştepe'de görüştüğü iddiasını ortaya atan Rahmi Turan, o ismin Muharrem İnce olduğunu ileri sürdü. AK Parti Genel Başkanvekili Kurtulmuş, iddialarla ilgili olarak CHP'nin kendi iç çekişmelerinin bir aracı olarak Cumhurbaşkanının ismini kullanmaya çalışmak isteğine işaret etti.</h2>
      <address>
        <time datetime="2019-11-22T21:43:00+00:00">22 Nov 2019, 21:43</time>
      </address>
      <p>Rahmi Turan, Cumhurbaşkanı Recep Tayyip Erdoğan'ın CHP'li bir isimle Beştepe'de görüştüğü iddiasını ortaya atmıştı. CHP Lideri Kemal Kılıçaroğlu ise katıldığı televizyon programında, Beştepe'ye giden CHPliyi bildiğini ifade etmişti. Muharrem İnce ise Kılıçdaroğlu'nun seslenerek "Kişi açıklanmazsa bu CHP kurultayına yönelik bir oyun demektir" açıklamasında bulundu.</p>
      <p>
        <b>BAŞKAN ERDOĞAN'DAN HODRİ MEYDAN</b>
      </p>
      <p>Başkan Erdoğan, Kılıçdaroğlu'nun açıklamalarına karşılık, "Bunu haber yapan gazeteci kayıp. Bay Kemal senin hayatın yalan... Eğer yiğitsen ben cumhurbaşkanlığımı ortaya koyuyorum. Acaba sen genel başkanlığını ortaya koyabiliyor musun?" diye konuştu.</p>
      <p>
        <b>KURTULMUŞ, CHP'NİN İÇ ÇEKİŞMELERİNE İŞARET ETTİ</b>
      </p>
      <p>AK Parti Genel Başkanvekili Kurtulmuş, iddialarla ilgili olarak, "Dedikodu üzerinden bir siyasi gündem oluşturmaya çalışıyorlar. Bu maalesef öyle görünüyor ki, Cumhuriyet Halk Partisi'nin kendi iç çekişmelerinin bir aracı olarak Cumhurbaşkanımızın ismini kullanmaya çalışmak isteğidir. Öyle anlaşılıyor" dedi.</p>
      <p>
        <b>RAHMİ TURAN O İSMİ AÇIKLADI</b>
      </p>
      <p>Rahmi Turan, Beştepede Cumhurbaşkanı Erdoğanla görüştüğünü iddia ettiği CHP'li ismi açıkladı. Turan, o ismin Muharrem İnce olduğunu iddia etti.</p>
    </article>
  </body>
</html>