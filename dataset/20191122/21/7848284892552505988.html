<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/icardi-colpisce-ancora-l-ex-nerazzurro-non-perde-il-vizio-e-segna-il-decimo-stagionale-nel-2-0-psg-sul-lille-323794"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T21:40:00+00:00"/>
    <meta property="og:title" content="Icardi colpisce ancora: l'ex nerazzurro non perde il vizio e segna il decimo stagionale nel 2-0 Psg sul Lille"/>
    <meta property="og:description" content="Niente impegno con la Nazionale per Mauro Icardi che con la maglia albiceleste paga ancora 'l'infortunio al ginocchio' che lo ha tenuto per mesi lontano da un campo da calcio ai..."/>
  </head>
  <body>
    <article>
      <h1>Icardi colpisce ancora: l'ex nerazzurro non perde il vizio e segna il decimo stagionale nel 2-0 Psg sul Lille</h1>
      <address><time datetime="2019-11-22T21:40:00+00:00">22 Nov 2019, 21:40</time> by <a rel="author">Egle Patanè</a></address>
      <p>Niente impegno con la Nazionale per <b>Mauro Icardi </b>che con la maglia albiceleste paga ancora 'l'infortunio al ginocchio' che lo ha tenuto per mesi lontano da un campo da calcio ai livelli del <i>Maurito </i>che all'inizio della gestione <b>Scaloni</b> aveva scalato le gerarchie della<i> Seleccion</i>. Tuttavia il numero 18 parigino sembra non curarsene e così come si era fermato ha ricominciato. Ancora vittoria per il <b>Paris Saint-Germain</b> che non si lascia intimidire dal <b>Lilla</b>: vince 2-0 e allunga a +11 sull'Olympique Marsiglia, secondo in classifica ma impegnato domenica contro il Tolosa. Ad aprire le marcature proprio Mauro Icardi che su assist di <b>Idrissa</b> <b>Gueye</b> colpisce ancora e insacca il 10^ gol in 11 matches. Di argentino in argentino, Mauro la apre e <b>Di Maria</b> la chiude col gol del raddoppio. Al 78esimo Tuchel notifica il cambio: fuori un acclamato Icardi, al suo posto <b>Edinson Cavani. </b></p>
    </article>
  </body>
</html>