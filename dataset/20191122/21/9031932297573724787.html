<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/byly-posel-szefem-centrum-informacyjnego-senatu-to-dla-mnie-zaszczyt/"/>
    <meta property="og:site_name" content="Polsat News"/>
    <meta property="article:published_time" content="2019-11-22T21:16:00+00:00"/>
    <meta property="og:title" content="Nowa funkcja dla byłego posła. Będzie pracował w Senacie"/>
    <meta property="og:description" content="&quot;Od wczoraj pełnię funkcję dyrektora Centrum Informacyjnego Senatu. Praca dla całego Senatu i Marszałka Tomasza Grodzkiego to dla mnie bardzo duży zaszczyt. W szczególności, że to w Senacie bije dziś serce polskiego parlamentaryzmu&quot; - poinformował na Twitterze były poseł Nowoczesnej i Platformy Obywatelskiej, Grzegorz Furgo."/>
  </head>
  <body>
    <article>
      <h1>Nowa funkcja dla byłego posła. Będzie pracował w Senacie</h1>
      <address>
        <time datetime="2019-11-22T21:16:00+00:00">22 Nov 2019, 21:16</time>
      </address>
      <p>
        <b>"Od wczoraj pełnię funkcję dyrektora Centrum Informacyjnego Senatu. Praca dla całego Senatu i Marszałka Tomasza Grodzkiego to dla mnie bardzo duży zaszczyt. W szczególności, że to w Senacie bije dziś serce polskiego parlamentaryzmu" - poinformował na Twitterze były poseł Nowoczesnej i Platformy Obywatelskiej, Grzegorz Furgo.</b>
      </p>
      <related>
        <a href="https://www.polsatnews.pl/wiadomosc/2019-11-20/bedzie-inicjatywa-ustawodawca-senatu-ws-wyroku-tsue-jest-komentarz-marszalka/"/>
      </related>
      <p>Na stronie Senatu Furgo figuruje jako dyrektor p.o. Centrum Informacyjnego Senatu. Taką funkcję wpisał też w opisie profilu na Twitterze.</p>
      <figure>
        <iframe data-src="https://twitter.com/GrzegorzFurgo/status/1197954587430445056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wicedyrektorem Centrum Informacyjnego Senatu jest Anna Pomianowska-Bąk.</p>
      <p>Furgo to menedżer branży kulturalnej, producent imprez kulturalnych i polityk. Był posłem minionej kadencji. Do Sejmu dostał się z okręgu gdyńsko-słupskiego z list Nowoczesnej. W 2015 r. zdobył 14 tys. 247 głosów.</p>
      <p>W Sejmie był członkiem Komisji Kultury i Środków Przekazu oraz Komisji Zdrowia, pracował też w Komisji Kultury Fizycznej, Sportu i Turystyki.</p>
      <p>
        <a href="https://www.polsatnews.pl/wiadomosc/2019-11-21/grodzki-chce-wprowadzic-nowa-zasade-w-senacie/">
          <b>ZOBACZ: Grodzki zapowiada zmiany w Senacie. To powrót do tradycji</b>
        </a>
      </p>
      <p>Był wiceprzewodniczącym pomorskiego regionu Nowoczesnej i członkiem rady krajowej partii. W kwietniu 2017 r. został zawieszony w prawach członka ugrupowania, po czym przeszedł do klubu parlamentarnego Platformy Obywatelskiej i dołączył do tej partii.</p>
      <p>W 2019 r. bez powodzenia startował z listy Koalicji Europejskiej do Parlamentu Europejskiego oraz z listy Koalicji Obywatelskiej do Sejmu.</p>
      <p>
        <a href="https://www.polsatnews.pl/wideo/izabela-olchowicz-marcinkiewicz-o-bylym-mezu-w-programie-skandalisci_6760206/">WIDEO - Izabela Olchowicz-Marcinkiewicz o byłym mężu w programie "Skandaliści"</a>
      </p>
      <figure>
        <img src="https://r.dcs.redcdn.pl/http/o2/redefine/cp/17/17uipm4zxax6d1vj88e9q1z2cmgsdq2k.jpg"/>
      </figure>
    </article>
  </body>
</html>