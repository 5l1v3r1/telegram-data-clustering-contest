<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260314/prytanikes-arxes-apth-katadikazoyme-ti-via-se-opoiadipote-morfi-tis"/>
    <meta property="og:site_name" content="LiFO"/>
    <meta property="article:published_time" content="2019-11-22T21:40:00+00:00"/>
    <meta property="og:title" content="Πρυτανικές αρχές ΑΠΘ: Καταδικάζουμε τη βία σε οποιαδήποτε μορφή της"/>
    <meta property="og:description" content="Καταδικάζουμε τη βία σε οποιαδήποτε μορφή της- σωματική, λεκτική ή ψυχολογική, αναφέρουν οι πρυτανικές αρχές του ΑΠΘ"/>
  </head>
  <body>
    <article>
      <h1>Πρυτανικές αρχές ΑΠΘ: Καταδικάζουμε τη βία σε οποιαδήποτε μορφή της</h1>
      <h2>Καταδικάζουμε τη βία σε οποιαδήποτε μορφή της- σωματική, λεκτική ή ψυχολογική, αναφέρουν οι πρυτανικές αρχές του ΑΠΘ</h2>
      <address><time datetime="2019-11-22T21:40:00+00:00">22 Nov 2019, 21:40</time> by <a rel="author">NEWSROOM</a></address>
      <p>
        <b>«Η βία δεν έχει χώρο στο Αριστοτέλειο Πανεπιστήμιο Θεσσαλονίκης» τονίζουν οι πρυτανικές αρχές του <a href="https://www.lifo.gr/tags/%CE%91%CE%A0%CE%98">ΑΠΘ</a> με αφορμή τα τελευταία περιστατικά βίας στους πανεπιστημιακούς χώρους.</b>
      </p>
      <p>«Καταδικάζουμε τη βία σε οποιαδήποτε μορφή της- σωματική, λεκτική ή ψυχολογική- από οποιονδήποτε και κάτω από οποιεσδήποτε συνθήκες, καταδικάζουμε σθεναρά κάθε ενέργεια προσβολής της προσωπικότητας, κάθε απόπειρα πρόκλησης σωματικής ή ηθικής βλάβης σε οποιοδήποτε μέλος της πανεπιστημιακής μας κοινότητας , απομονώνουμε πολιτικά, ηθικά και ουσιαστικά όποιον επιχειρεί να υπονομεύσει την ελεύθερη έκφραση ιδεών στον χώρο του Πανεπιστημίου», σημειώνεται σε ανακοίνωση που εξέδωσε η Πρυτανεία.</p>
      <p>«Η πανεπιστημιακή κοινότητα του ΑΠΘ έχει αποδείξει ότι έχει την ικανότητα και την ωριμότητα για γόνιμο και δημοκρατικό διάλογο, που προάγει τις ακαδημαϊκές ελευθερίες και αξίες» αναφέρει η ίδια ανακοίνωση και καταλήγει ότι «προπηλακισμοί διδασκόντων, φοιτητών ή εργαζομένων, απειλές και βία δεν έχουν χώρο στο Πανεπιστήμιό μας».</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>