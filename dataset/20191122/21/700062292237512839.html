<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714819-eimaste-se-poly-kalh-diathesh-pame-na-aytoktonhsoyme-den-ginontai-ayta-sygklonizei-o-pateras-kai-syzygos.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T21:59:00+00:00"/>
    <meta property="og:title" content="Είμαστε σε πολύ καλή διάθεση. Πάμε να αυτοκτονήσουμε δεν γίνονται αυτά - Συγκλονίζει ο πατέρας και σύζυγος"/>
    <meta property="og:description" content="Ατύχημα και όχι αυτοκτονία χαρακτηρίζει ο άνδρας των πτώση των δυο γυναικών σε χαράδρα στην Κατερίνη. Ο τραγικός πατέρας και σύζυγος μιλά για τα σχέδια"/>
  </head>
  <body>
    <article>
      <h1>Είμαστε σε πολύ καλή διάθεση. Πάμε να αυτοκτονήσουμε δεν γίνονται αυτά - Συγκλονίζει ο πατέρας και σύζυγος</h1>
      <address>
        <time datetime="2019-11-22T21:59:00+00:00">22 Nov 2019, 21:59</time>
      </address>
      <p>Ατύχημα και όχι αυτοκτονία χαρακτηρίζει ο άνδρας των πτώση των δυο γυναικών σε χαράδρα στην Κατερίνη. Ο τραγικός πατέρας και σύζυγος μιλά για τα σχέδια που έκανε η οικογένειά του. Περιγράφει τις τραγικές στιγμές της αναζήτησης της γυναίκας και της κόρης του. Πως έφτασε η αστυνομία στον εντοπισμό των δυο γυναικών στην βάθους 120 μέτρων χαράδρα.</p>
      <p>Να σταθεί στα πόδια του παλεύει ο άνδρας που έχασε την κόρη και τη σύζυγό του μετά από την πτώση του αυτοκινήτου σε χαράδρα βάθους 120 μέτρων στην Κατερίνη.</p>
      <p>Ο Μανώλης Δεληγιάννης είχε την τελευταία επαφή με τη σύζυγό του την Παρασκευή στις 8 Νοεμβρίου. Την άκουσε να του λέει στο τηλέφωνο πως με την κόρη τους θα πήγαιναν στον χωριό του, στη Τσαριτσάνη. Έκτοτε τα ίχνη τους χάθηκαν. Οι δυο γυναίκες βρέθηκαν νεκρές την Κυριακή στις 17 Νοεμβρίου σε μια χαράδρα βάθους 120 μέτρων στον Όλυμπο.</p>
      <p>Ο πατέρας μιλάει στον ΑΝΤ1 για ατύχημα και κατακρίνει όσους έκαναν λόγο για αυτοκτονία! “Διότι αυτά τα χαζά και αυτά τα κόψε ράψε που έκαναν με τη μητέρα μου, περί αυτοκτονίας κτλ είναι γελοία πράγματα. Όπως είναι γελοία και τα υπόλοιπα για διαβατήρια, φωτογραφίες διαβατηρίων, για ρώσικες μαφίες και ιστορίες”.</p>
      <p>Για να ενισχύσει ακόμη περισσότερο την άποψή του για το ότι η τραγωδία στην Κατερίνη πρόκειται για ατύχημα, μίλησε για τα σχέδια που έκανε η οικογένεια του για το επόμενο διάστημα. Και που δεν έδειχναν κάτι το ανησυχαστικό.</p>
      <p>
        <b>“Δεν υπάρχει τέτοια περίπτωση”, υποστηρίζει ο πατέρας. “Όταν μια γυναίκα στρώνει τα κρεβάτια, περιποιείται, ετοιμάζει πράγματα, ετοιμάζεται για πάρτι, κάνουμε σχέδια για τα Χριστούγεννα. Βλέπεις ότι είμαστε σε πολύ καλή διάθεση…πάμε να αυτοκτονήσουμε…δεν γίνονται αυτά τα πράγματα.</b>
      </p>
      <p>Ο τραγικός πατέρας περιγράφει πως μαζί με αστυνομικούς αναζητούσαν ενδείξεις για το τι μπορεί να είχε συμβεί στις γυναίκες του. Το σημείο που βρέθηκαν ουσιαστικά είχε επισημανθεί.</p>
      <p>
        <b>“Από σπίτι σε σπίτι, από βενζινάδικο, από επιχείρηση σε επιχείρηση να βρούμε μια ένδειξη. Βρήκαμε τελικά ενδείξεις αρκετές. Η τελευταία κάμερα ήταν στο 13ο χιλιόμετρο προς Ελασσόνα και στον Άι Δημήτρη πάνω βρήκαμε άλλη μια κάμερα δεν έδειχνε ότι πέρασε, δεν πέρασε δεν έφτασε. Οπότε επικεντρωθήκαμε σε αυτό το κομμάτι της διαδρομής.</b>
      </p>
      <p>Το σημείο όπου το αυτοκίνητο με τις δυο γυναίκες έπεσε στη χαράδρα είχε μπει στο μικροσκόπιο. Πολλές φορές ακόμη και ο ίδιος πέρασε από εκεί. Εννιά μέρες μετά με τη συνδρομή drone και κατόπιν πληροφορίες οδηγού οι σοροί τους εντοπίστηκαν στην κοίτη της.</p>
      <p>
        <b>“Εκεί είναι μια έκταση τεράστια όλο γκρεμούς και βλάστηση πυκνή. Το αυτοκίνητο έφυγε πατήθηκαν υποτίθεται τα χορτάρια αλλά είναι σαν μπαλάκι και έφυγε απευθείας κάτω. Η πρόσκρουση η πρώτη πρέπει να έγινε πολλά μέτρα πιο κάτω”, λέει ο άνδρας, η τραγωδία του οποίου συγκλόνισε την Κατερίνη. Πλέον ο Μανώλης Δεληγιάννης καλείται με τις δυο άλλες κόρες του να ξεπεράσει την τραγωδία που τον χτύπησε</b>
      </p>
      <p>
        <a href="https://www.newsit.gr/topikes-eidhseis/katerini-geloia-pragmata-peri-aytoktonias-leei-o-andras-pou-exase-gynaika-kai-kori-sti-xaradra/2921449/">newsit</a>
      </p>
      <figure>
        <iframe src="https://www.youtube.com/embed/Arh0hY7JEhw" width="560" height="315" data-service="Youtube" scrolling="no"/>
      </figure>
    </article>
  </body>
</html>