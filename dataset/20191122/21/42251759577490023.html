<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Crna-Gora/a315331-Kosarkasi-Sutjeske-sigurni-i-u-Bijelom-Polju.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T21:04:00+00:00"/>
    <meta property="og:title" content="Košarkaši Sutjeske sigurni i u Bijelom Polju"/>
    <meta property="og:description" content="Košarkaši Sutjeske ne obaziru se na umor i ubitačni ritam. Samo nekoliko dana posle velike pobede nad Splitom u ABA 2 ligi, Nikšićani su kao gosti pobedili Jedinstvo u Bijelom Polju sa 89:69."/>
  </head>
  <body>
    <article>
      <h1>Košarkaši Sutjeske sigurni i u Bijelom Polju</h1>
      <h2>Košarkaši Sutjeske ne obaziru se na umor i ubitačni ritam. Samo nekoliko dana posle velike pobede nad Splitom u ABA 2 ligi, Nikšićani su kao gosti pobedili Jedinstvo u Bijelom Polju sa 89:69.</h2>
      <address><time datetime="2019-11-22T21:04:00+00:00">22 Nov 2019, 21:04</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/170294/jpeg/KK-Sutjeska"/>
        <figcaption>KK Sutjeska<cite>KK Sutjeska /MM Studio Nikšić</cite></figcaption>
      </figure>
      <p>Izabranici Zorana Glomazića u šampionatu Crne Gore imaju maksimalan učinak. Ostvarili su svih sedam pobeda i za sada sigurnim koracima idu ka osvajanju jednog od dva mesta koja vode u polufinale plej-ofa i ABA 2 ligu.</p>
      <p>Najefikasniji u sastavu Sutjeske bili su Miloš Vujović sa 18, Igor Čvorović i Nikola Đoković sa po 14, odnosno Ilija Goranović sa 10 poena. Kod Jedinstva, bolji od ostalih bili su Nenad Vuković sa 17, Vladan Kaluđerović sa 15 i Luka Čović sa 14 poena. U sastavu Sutjeske nije bilo Nikole Pavlićevića.</p>
      <p>U ostalim mečevima sedmog kola, snage će u subotu odmeriti: Primorje – Ibar, Ol Stars – Zeta, Danilovgrad – Teodo i u velikom derbiju Studentski centar – Lovćen.</p>
      <p>Nikšićani će pratiti dešavanja u ostalim mečevima i pripremati se za narednu utakmicu u ABA 2 ligi. Sutjeska gostuje Heliosu, a put Slovenije kreće sa skorom 5-3.</p>
    </article>
  </body>
</html>