<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/tita-38-yasinda-futbolu-birakti"/>
    <meta property="og:site_name" content="CNN Türk"/>
    <meta property="article:published_time" content="2019-11-22T21:30:05+00:00"/>
    <meta property="og:title" content="Tita 38 yaşında futbolu bıraktı"/>
    <meta property="og:description" content="Türkiye'de uzun yıllar futbol oynayan Sidney..."/>
  </head>
  <body>
    <article>
      <h1>Tita 38 yaşında futbolu bıraktı</h1>
      <h2>Türkiye'de uzun yıllar futbol oynayan Sidney Cristiano Dos Santos Tita, 38 yaşında profesyonel futbolculuk kariyerine nokta koydu.</h2>
      <address>
        <time datetime="2019-11-22T21:30:05+00:00">22 Nov 2019, 21:30</time>
      </address>
      <p><a href="https://www.cnnturk.com/haberleri/tita">Tita</a>, kendisine bugüne kadar destek veren herkese ve tüm futbolseverlere teşekkür ederken, yaptığı açıklama ile futbolculuk yaşamına nokta koyduğunu açıkladı.</p>
      <p>Yaklaşık 20 yıldır sürdürdüğü profesyonel kariyerine, futbola virgül koyarak veda ettiğini paylaşan Tita, "Ülkem Brezilya’da başladığım kariyerime, vatandaşı olduğum <a href="https://www.cnnturk.com/haberleri/turkiye">Türkiye</a>'mde nokta koymuş olmanın mutluluğunu yaşıyorum. <a href="https://www.cnnturk.com/haberleri/ankara">Ankara</a>’da başlayan, Antalya’da devam eden, Mersin, Gümüşhane ve Nevşehir’de son bulan uzun ve güzel yıllar boyunca bana güvenen, desteğini esirgemeyen başta ailem, dostlarım, kader birliği yaptığım futbolcu arkadaşlarım, antrenörlerim, yöneticilerim ve Türk futbolseverlere sonsuz teşekkürlerimi sunarım. Futboldan değil, formasını giydiğim her kulüpte bana gösterilen sevgi ve saygıdan uzak kalacağım için hüzün yaşıyorum. Başta torunlarıma anlatacağım bir sevgi çemberinin içinde <a href="https://www.cnnturk.com/haberleri/futbol">futbol</a> oynama şansı bulduğum Antalyaspor ve artık memleketim olarak gördüğüm Antalya olmak üzere, futbol yaşantımda formasını giydiğim her kulübe, şehre ve taraftarlarına minnet borçluyum" dedi.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/galatasarayi-izlemeye-geldi"/>
        <a href="https://www.cnnturk.com/spor/futbol/okan-buruktan-galibiyet-yorumu-1"/>
        <a href="https://www.cnnturk.com/spor/futbol/4-futbolcu-taraftardan-ozur-diledi"/>
      </related>
    </article>
  </body>
</html>