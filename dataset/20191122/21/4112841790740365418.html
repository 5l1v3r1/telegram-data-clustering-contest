<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77600-Do-tela-sa-muzovi-kvoli-nedovarenemu-masu-dostalo-viac-nez-700-pasomnic-Lekar-hovori-ze-ich-mal-v-mozgu-aj-plucach"/>
    <meta property="og:site_name" content="REFRESHER"/>
    <meta property="article:published_time" content="2019-11-22T21:48:00+00:00"/>
    <meta property="og:title" content="Do tela sa mužovi kvôli nedovarenému mäsu dostalo viac než 700 pásomníc. Lekár hovorí, že ich mal v mozgu aj pľúcach"/>
    <meta property="og:description" content="Ak mäso nie je urobené správne, vajíčka pásomníc prežijú a dostanú sa do ľudského tela, kde sa vyvinú."/>
  </head>
  <body>
    <article>
      <h1>Do tela sa mužovi kvôli nedovarenému mäsu dostalo viac než 700 pásomníc. Lekár hovorí, že ich mal v mozgu aj pľúcach</h1>
      <address><time datetime="2019-11-22T21:48:00+00:00">22 Nov 2019, 21:48</time> by <a rel="author">Alexandra Murajdová</a></address>
      <p>
        <b>Ak mäso nie je urobené správne, vajíčka pásomníc prežijú a dostanú sa do ľudského tela, kde sa vyvinú.</b>
      </p>
      <p>Štyridsaťtriročného muža z Číny Zhu Zhonga začala často bolieť hlava a mával záchvaty. K lekárom šiel až mesiac po tom, čo sa mu symptómy začali prejavovať. <b>U lekára zistili, že v jeho tele žije viac ako sedemsto pásomníc</b>. Do tela sa dostali kvôli nedovarenému mäsu, informuje<a href="https://www.ladbible.com/news/weird-man-found-with-700-tapeworms-in-brain-and-lungs-after-eating-pork-20191121"> ladbibe</a>.</p>
      <figure>
        <img src="https://i.refresher.sk/public/alexandra-murajdova/pasomnice.jpg"/>
        <figcaption>
          <cite>Pear Video</cite>
        </figcaption>
      </figure>
      <p>Najprv vôbec netušili, čo mu bolesti a záchvaty spôsobuje. Doktor Wang Jian-rong z oddelenia infekčných chorôb však pri kontrole zistil, že má taeniázu, čo je pásomnicová infekcia. Portál <a href="http://www.sestra.sk/P%C3%A1somnicov%C3%A1_infekcia">sestra.sk</a> infekciu opisuje tak, že sa do digestívneho traktu dostanú parazitické hlísty konzumáciou nedovareného bravčového alebo hovädzieho mäsa. V tele človeka sa larva <b>premení na dospelú pásomnicu, ktorá môže v tele žiť roky</b>.</p>
      <p>Zistili, že v jeho tele je viac než 700 takých pásomníc. „<i>V pacientovom mozgu sa našlo viac tvorov, ktoré zaberajú priestor,</i>“ doktor dodáva, že ich našli aj v jeho pľúcach. Pásomnice na orgánoch Zhu Zhonga už zanechali negatívnu stopu.</p>
      <related>
        <a href="https://refresher.sk/56619-Bolesti-hlavy-a-epilepticke-zachvaty-sposoboval-mozog-plny-vajicok-pasomnice-Dlhe-mesiace-nevedeli-co-sa-s-dievcatkom-deje"/>
      </related>
      <p>Pacient hovorí, že asi pred mesiacom si robil mäso a je možné, že ho nedovaril. Lekár Wang tvrdí, že v dnešnej dobe je bežné, že ľudia jedia množstvo mäsa a ak nie je urobené správne, <b>vajíčka pásomníc prežijú a dostanú sa do ľudského tela</b>.</p>
      <figure>
        <iframe src="https://www.youtube.com/embed/65htZ-8-zGk" width="560" height="315" data-service="Youtube" scrolling="no"/>
      </figure>
      <p>Tieto infekcie sú po svete celkom rozšírené. Veľa z nich sa však neprejavujú tak zjavne a je jednoduché ich vyliečiť, ale stane sa, že pásomnice sa rozmnožia aj do iných častí tela a spôsobia vážne problémy. Doktor dodáva, že človek sa im vyhne, ak bude jesť dovarené mäso a bude dbať na správnu hygienu.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/40456-Demencia-je-tvrdou-skuskou-aj-pre-rodinu-choreho-Syn-po-prvykrat-zazil-moment-kedy-ho-jeho-chora-matka-nespoznala"/>
        <a href="https://refresher.sk/31842-Ako-sa-bude-vyvijat-apokalypsa-v-tvojom-meste-ci-dedine-Realisticky-simulator-ti-sprostredkuje-zaujimavy-zazitok"/>
        <a href="https://refresher.sk/43287-Norsko-necha-utratit-az-2-200-sobov-Volne-zijuce-zvierata-trpia-velmi-nebezpecnou-chorobou"/>
        <a href="https://refresher.sk/56969-Zakerny-virus-HIV-by-mohla-vyliecit-geneticky-modifikovana-ryza-Miliony-ludi-cakaju-na-dokoncenie-testovania"/>
        <a href="https://refresher.sk/60688-Po-koncerte-odpadla-Spevacka-Celeste-siri-osvetu-o-chorobe-ktora-jej-zneprijemnuje-zivot-uz-od-detstva"/>
        <a href="https://refresher.sk/69653-Pocet-umrti-spojenych-s-vapingom-sa-opat-zvysil-mtvych-je-uz-11"/>
        <a href="https://refresher.sk/53994-Bill-Gates-varuje-pred-gigantickou-pandemickou-epidemiou-V-nasledujucich-rokoch-vraj-zomrie-30-milionov-ludi"/>
        <a href="https://refresher.sk/37970-Farmari-v-Nigerii-zabili-hada-lebo-ho-povazovali-za-zabijaka-dobytka-V-skutocnosti-mal-v-sebe-len-desiatky-vajicok"/>
      </related>
    </article>
  </body>
</html>