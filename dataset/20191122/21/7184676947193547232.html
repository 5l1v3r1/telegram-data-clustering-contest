<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/sluga-narodu-viznachilasya-z-kandidatom-v-meri-kiyeva/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T21:42:15+00:00"/>
    <meta property="og:title" content="“Слуга народу” визначилася з кандидатом в мери Києва"/>
    <meta property="og:description" content="Партія “Слуга народу” визначилася з кандидатом на посаду мера столиці на місцевих виборах  – ним стане народний депутат Олександр Ткаченко. Як передає НАРОДНА ПРАВДА, про це в інтерв’ю НВ повідомив глава партії “Слуга народу” Олександр Корнієнко. За словами Корнієнка,  це питання має ще вирішити партія. “Є різні люди, у яких є бачення розвитку столиці. В Олександра – комплексне,…"/>
  </head>
  <body>
    <article>
      <h1>“Слуга народу” визначилася з кандидатом в мери Києва</h1>
      <h2>Кандидатуру Олександра Ткаченка ще повинна підтримати партія</h2>
      <address>
        <time datetime="2019-11-22T21:42:15+00:00">22 Nov 2019, 21:42</time>
      </address>
      <p>Партія “Слуга народу” визначилася з кандидатом на посаду мера столиці на <a href="https://narodna-pravda.ua/2019/11/21/mistsevi-vybory-v-ukrayini-v-sluzi-narodu-ozvuchyly-novu-datu/?utm_source=firebase&amp;utm_medium=push&amp;utm_campaign=push-np">місцевих виборах</a>  – ним стане народний депутат Олександр Ткаченко.<br/>Як передає НАРОДНА ПРАВДА, про це в інтерв’ю <a href="https://nv.ua/ukr/ukraine/politics/glava-partiji-sluga-narodu-korniyenko-pro-anonimni-telegram-kanali-novini-ukrajini-50055039.html">НВ</a> повідомив глава партії “Слуга народу” Олександр Корнієнко.</p>
      <p>За словами Корнієнка,  це питання має ще вирішити партія.</p>
      <p>Loading...</p>
      <figure>
        <img src="https://narodna-pravda.ua/wp-content/uploads/2019/11/1-281147-m1aAwVgZ.jpg"/>
      </figure>
      <p>“Є різні люди, у яких є бачення розвитку столиці. В Олександра – комплексне, і він не соромиться ним ділитися. Логічно, що він розглядається як один із основних кандидатів”, – наголосив Корнієнко.</p>
      <p>Нагадаємо, заступник голови фракції та голова партії «Слуга народу» Олександр Корнієнко заявив, що <a href="https://narodna-pravda.ua/2019/11/22/sluga-narodu-virishila-dolyu-nardepa-gvaltivnika-ivanisova/">народний депутат Роман Іванісов, який начебто має непогашену судимість за обвинуваченням у зґвалтуванні, не повернеться у фракцію</a>.</p>
      <p>Раніше народний депутат від “Слуги” Віталій<a href="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"> Безгін повідомив, чому у фракції не карають Богдана Яременка</a> після скандалу з інтимною перепискою, В’ячеслава Медяника через скандальне листування щодо прокурора та Олександра Дубинського за критику фракції.</p>
      <p>Також повідомлялося, що Роман Іванісов, якого напередодні звинуватили у зґвалтуванні неповнолітньої, прийняв рішення залишити фракцію. При цьому, за словами лідера парламентської фракції «Слуги народу» Давида Арахамія,<a href="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"> Іванісов зможе повернутися у фракцію, якщо доведе, що у нього не було судимості.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>