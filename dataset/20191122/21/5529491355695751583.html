<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/palermo-sardine-populisti-3120559/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T21:09:21+00:00"/>
    <meta property="og:title" content="Palermo, 4mila sardine in piazza: “Populisti, la festa è finita”"/>
    <meta property="og:description" content="PALERMO  –  Le sardine arrivano a Palermo. Una piazza piena, non solo di giovani, quattromila in tutto, e un messaggio ripetuto: “Populisti, la festa è finita”. Questo è l’esordio in Sicilia del movimento che dice basta alla comunicazione politica aggressiva. “Avete rovesciato odio e bugie, mescolando verità e menzogne”, incalza Chiara Puccio. “Ma ora la corda, troppo tesa, si è spezzata. Non c’è bisogno che venite a liberarci. Siamo noi a doverci liberare della vostra presenza ossessiva”. La piazza applaude.Violenza sulle donne, la manifestazione a Roma: almeno 10mila al corteoMaltempo, A5 Torino-Aosta chiusa per frana tra Ivrea e Pont Saint Martin Una ragazza alza un cartello che sul filo dell’ironia proclama: “Sarda si nasce e io siculamente lo nacqui”. Il movimento non caccia indietro la politica ma con Leandro Spilla attacca quella che in tv espone il suo volto peggiore della rissa e dello scontro. “Noi reclamiamo la politica del confronto vero e dei valori. E siamo qui per dire che consideriamo la diversità…"/>
  </head>
  <body>
    <article>
      <h1>Palermo, 4mila sardine in piazza: “Populisti, la festa è finita”</h1>
      <address><time datetime="2019-11-22T21:09:21+00:00">22 Nov 2019, 21:09</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/sardine-1.jpg"/>
        <figcaption>(Foto Ansa)</figcaption>
      </figure>
      <p>PALERMO  –  Le <b>sardine</b> arrivano a <b>Palermo</b>. Una piazza piena, non solo di giovani, quattromila in tutto, e un messaggio ripetuto: <a href="https://www.blitzquotidiano.it/politica-italiana/sardine-manifesto-populisti-festa-3119932/">“Populisti, la festa è finita”.</a></p>
      <p>Questo è l’esordio in Sicilia del movimento che dice basta alla comunicazione politica aggressiva. “Avete rovesciato odio e bugie, mescolando verità e menzogne”, incalza Chiara Puccio. “Ma ora la corda, troppo tesa, si è spezzata. Non c’è bisogno che venite a liberarci. Siamo noi a doverci liberare della vostra presenza ossessiva”. La piazza applaude.</p>
      <figure>
        <a href="https://www.blitzquotidiano.it/cronaca-italia/violenza-donne-manifestazione-roma-3120812/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/violenza-donne-manifestazione-roma-3120812/">
          <img src="https://static.blitzquotidiano.it/wp/wp-content/uploads/2019/11/donne_roma-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/violenza-donne-manifestazione-roma-3120812/">Violenza sulle donne, la manifestazione a Roma: almeno 10mila al corteo</a>
      </h3>
      <figure>
        <a href="https://www.blitzquotidiano.it/cronaca-italia/maltempo-a5-torino-aosta-chiusa-per-frana-tra-ivrea-e-pont-saint-martin-3120801/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-a5-torino-aosta-chiusa-per-frana-tra-ivrea-e-pont-saint-martin-3120801/">
          <img src="https://static.blitzquotidiano.it/wp/wp-content/uploads/2019/11/a5-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-a5-torino-aosta-chiusa-per-frana-tra-ivrea-e-pont-saint-martin-3120801/">Maltempo, A5 Torino-Aosta chiusa per frana tra Ivrea e Pont Saint Martin</a>
      </h3>
      <p>Una ragazza alza un cartello che sul filo dell’ironia proclama: “Sarda si nasce e io siculamente lo nacqui”. Il movimento non caccia indietro la politica ma con Leandro Spilla attacca quella che in tv espone il suo volto peggiore della rissa e dello scontro. “Noi reclamiamo la politica del confronto vero e dei valori. E siamo qui per dire che consideriamo la diversità una ricchezza. Finora c’è stata una narrazione aggressiva. Invece abbiamo bisogno di una politica che sappia prima di tutto ascoltare le ragioni degli altri”.</p>
      <p>Davanti alla scalinata del teatro si stringono giovani, signore, professionisti, studenti. Gli organizzatori parlano di quasi 10mila manifestanti. Di certo la piazza davanti al <b>Teatro Massimo</b> è gremita di persone. Confusi tra la folla anche il<b> sindaco Leoluca Orlando e il suo vice Fabio Giambrone</b>; l’amministrazione comunale stamane aveva annunciato la propria adesione.</p>
      <p>Ma i promotori, anche a Palermo, hanno voluto tenere fuori simboli di partito. Si vede solo qualche piccola bandiera arcobaleno, molte sardine disegnate. Uno alza la voce: “Siamo tanti, siamo più forti di loro”. Dopo l’attacco ai populisti, dal megafono gracchiante Chiara Puccio mette sotto accusa i social, strumento della “comunicazione vuota” e pieni di insulti. “Avete distrutto la vita delle persone, ci avete intimidito, ma ora ci siamo svegliati”. Da qui l’invito che scalda le sardine: “Usciamo dai social, ritroviamoci nelle piazze”. E alla fine tutti a cantare “Bella ciao”. Senza coordinamento musicale ma con tanto ardore. (Fonte: Ansa)</p>
    </article>
  </body>
</html>