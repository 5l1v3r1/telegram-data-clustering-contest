<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152798-v-ukraini-zapustyly-servis-dlia-perevirky-dyplomiv-onlajn"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T21:34:00+00:00"/>
    <meta property="og:title" content="В Україні запустили сервіс для перевірки дипломів онлайн"/>
    <meta property="og:description" content="В Україні стартувала робота сервісу перевірки документів про вищу освіту. Сервіс дозволяє підтверджувати достовірність документів про вищу освіту."/>
  </head>
  <body>
    <article>
      <h1>В Україні запустили сервіс для перевірки дипломів онлайн</h1>
      <address>
        <time datetime="2019-11-22T21:34:00+00:00">22 Nov 2019, 21:34</time>
      </address>
      <p>В Україні стартувала робота сервісу перевірки документів про вищу освіту. Сервіс дозволяє підтверджувати достовірність документів про вищу освіту державного зразка, що видані з 2000 року.<br/><br/>Роботу сервісу забезпечує Державне підприємство «Інфоресурс», - повідомляє Освіта.ua.<br/><br/>Зокрема, платформа дозволяє отримувати юридичне підтвердження достовірності диплому безпосередньо на електронну пошту.<br/><br/>За словами міністра освіти і науки Ганни Новосад, Міносвіти активно працює над створенням зручних сервісів для надання адмінпослуг.<br/><br/>«У такий спосіб ми формуємо культуру взаємодії державних органів із ключовими стейкхолдерами – звичайними громадянами. Тепер вони, не виходячи з дому, в два кліки можуть отримати документ, що підтверджує достовірність диплому», – зазначила міністр.<br/><br/>Для підтвердження достовірності документів достатньо заповнити форму на сайті Єдиної державної електронної бази з питань освіти, вказавши реквізити диплому та персональні дані його власника.<br/><br/>Система формує підтвердження, накладає на нього електронний підпис і печатку та надсилає на вказану запитувачем електронну адресу протягом трьох робочих днів.<br/><br/>Звертатись із таким запитом можуть не лише фізичні особи, які є власниками дипломів. Це також можуть робити заклади вищої освіти, народні депутати, офіційні установи, журналісти та інші зацікавлені особи, маючи дані документа про освіту.<br/><br/>Разом з тим, недоступною залишається тільки інформація про випускників вищих військових закладів освіти та військових навчальних підрозділів закладів вищої освіти.</p>
    </article>
  </body>
</html>