<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/epos-milise-meso-vinteo-stoys-paiktes-o-pitino/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-22T21:38:00+00:00"/>
    <meta property="og:title" content="Έπος: Μίλησε μέσω βίντεο στους παίκτες ο Πιτίνο"/>
    <meta property="og:description" content="Ο Ρικ Πιτίνο θέλησε να εμψυχώσει τους παίκτες του Παναθηναϊκού ΟΠΑΠ λίγο πριν το τζάμπολ στο Μόναχο."/>
  </head>
  <body>
    <article>
      <h1>Έπος: Μίλησε μέσω βίντεο στους παίκτες ο Πιτίνο</h1>
      <address>
        <time datetime="2019-11-22T21:38:00+00:00">22 Nov 2019, 21:38</time>
      </address>
      <h3>Ο Ρικ Πιτίνο θέλησε να εμψυχώσει τους παίκτες του Παναθηναϊκού ΟΠΑΠ λίγο πριν το τζάμπολ στο Μόναχο.</h3>
      <p>Ο Αμερικανός «Hall of Famer» επικοινώνησε με την ομάδα του Παναθηναϊκού από την αντίπερα όχθη του Ατλαντικού μέσω βίντεο προκειμένου να τους στείλει τη θετική του ενέργεια. </p>
      <p>Ο Πιτίνο έχει πιάσει από μακριά… δουλειά στο «τριφύλλι» και παρακολουθεί τι γίνεται στην ομάδα, ώστε να κάνει πιο εύκολο το έργο του, όταν θα ενσωματωθεί στο ΟΑΚΑ. </p>
      <p>Αυτή ήταν μια κίνηση, που βρήκε σύμφωνο το υπάρχον προπονητικό της ομάδας. </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/trelathike-me-ti-niki-sto-monacho-o-pitino-to-tweet-toy-pic/">
          <b>«Τρελάθηκε» με τη νίκη στο Μόναχο ο Πιτίνο – Το tweet του (pic)</b>
        </a>
      </p>
      <p>
        <b>
          <a href="https://newspao.gr/vathmologia-eyroligka-euroleague-10i-agon-i-thesi-toy-panathinaikoy/">Βαθμολογία Ευρωλίγκα – Euroleague (10η αγων.): Η θέση του Παναθηναϊκού</a>
        </b>
      </p>
      <p>
        <b>
          <a href="https://newspao.gr/gm-ton-rokets-pao-katektises-to-monacho-poy-einai-o-pitino-vid/">GM των Ρόκετς: «ΠΑΟ, κατέκτησες το Μόναχο! Που είναι ο Πιτίνο»; (vid)</a>
        </b>
      </p>
      <p>  </p>
      <p>
        <b>Λίγη ώρα αφότου ολοκληρώθηκε ο αγώνας στο Audi Dome, ο Γιώργος Βόβορας δήλωσε στην κάμερα της NOVA πως</b>
      </p>
      <p>
        <i>“τη ζωή πιο εύκολη την κάνουν οι παίκτες που έρχονται από τον πάγκο, να ανεβάζουν την ενέργεια. Αυτό απεικονίζεται σε πολλούς παίκτες. Δείτε τον Μπεν Μπεντίλ, πόση δουλειά έκανε. Εν τη απουσία του Τζέντοβιτς ξέραμε ότι θα πάνε σε ψηλά σχήματα. Στο πρώτο δεκάλεπτο δεν μας βγήκε η άμυνα, από εκεί και πέρα όμως το πόσο σκληρά παίξαμε ήταν το κλειδί. Στο δεύτερο μέρος που πήγαμε κι εμείς σε ψηλές πεντάδες, πήραμε το μομέντουμ και φτάσαμε στη νίκη”</i>
      </p>
      <p>
        <i>“Το άγχος υπάρχει, είναι ξεκάθαρο. Όταν αρχίζει το παιχνίδι, είτε είσαι συνεργάτης είτε πρώτος προπονητής, ξεχνάς τα πάντα. Είχαμε σχεδιάσει το παιχνίδι, θέλαμε να πάμε σε ψηλά σχήματα μετά το ημίχρονο. Μας βγήκαν κάποια πράγματα. Σημαντικό είναι πως όλοι όσοι έπαιξαν, βοήθησαν. Μόνο έτσι κερδίζεις εκτός έδρας, με άμυνα και έλεγχο της ρακέτας. Στην επίθεση έχουμε το ταλέντο για να κερδίσουμε, αυτό κάναμε απόψε”.</i>
      </p>
      <p>Πριν ολοκληρώσει τα λεγόμενά του, ρωτήθηκε για την επιστροφή του Ρικ Πιτίνο στον πάγκο και έκανε… την αποκάλυψη: <i>“Είναι πολύ σημαντικό ότι έρχεται και γνωρίζει το περιβάλλον. Όπως είπε κι ο ίδιος, είναι το πεπρωμένο του. Ξέρει ήδη τους επτά – οκτώ παίκτες. Πριν από το παιχνίδι, είχε ετοιμάσει ένα video με ομιλία, που δείξαμε στους παίκτες. Αυτή η ομάδα έχει δυνατότητες και ταλέντο. Ο κόουτς θα έρθει για να δώσει σκληράδα και τη δική του φιλοσοφία, για να κάνουμε το βήμα παραπάνω. Στα προηγούμενα παιχνίδια, μας έλειπαν κάποιες λεπτομέρειες”.</i></p>
    </article>
  </body>
</html>