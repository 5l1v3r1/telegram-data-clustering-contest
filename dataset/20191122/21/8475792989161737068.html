<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/prins-andrew-blir-av-med-nytt-fortroendeuppdrag-dumpas-av-kunglig-orkester"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T21:34:31+00:00"/>
    <meta property="og:title" content="Prins Andrew blir av med nytt förtroendeuppdrag – dumpas av kunglig orkester"/>
    <meta property="og:description" content="Royal Philharmonic Orchestra i London vill inte längre ha prins Andrew som beskyddare och dumpar nu den skandalomsusade prinsen. Beskedet är ytterligare ett slag mot prins Andrew efter den kontroversiella intervjun kring miljardären och pedofilen Jeffrey Epstein."/>
  </head>
  <body>
    <article>
      <h1>Prins Andrew blir av med nytt förtroendeuppdrag – dumpas av kunglig orkester</h1>
      <address><time datetime="2019-11-22T21:34:31+00:00">22 Nov 2019, 21:34</time> by <a rel="author">Dante Thomsen</a></address>
      <p>
        <b>Royal Philharmonic Orchestra i London vill inte längre ha prins Andrew som beskyddare och dumpar nu den skandalomsusade prinsen. Beskedet är ytterligare ett slag mot prins Andrew efter den kontroversiella intervjun kring miljardären och pedofilen Jeffrey Epstein.</b>
      </p>
      <p>Flera brittiska medier rapporterar att Royal Philharmonic Orchestra gjort sig av med prins Andrew på stående fot. Fram tills i dag har prinsen haft titeln ”Patron”, eller beskyddare”, i 15 års tid.</p>
      <p>Beskedet kommer bara två dagar efter att prins Andrew avsagt sig alla sina officiella plikter. Ett direkt resultat av den katastrofala intervjun där prins Andrew berättade om sitt samröre med miljardären Jeffrey Epstein samt anklagelserna om att han haft sex med en 17-årig flicka.</p>
      <p>Sedan dess har flera personer och organisationer tagit sin hand från Andrew och hans välgörenhetsorganisation Pitch@Palace.</p>
      <related>
        <h4>Relaterat</h4>
        <a href="https://www.svt.se/nyheter/utrikes/hovexperten-en-stor-skandal-som-solkar-ner-kungahuset"/>
        <a href="https://www.svt.se/nyheter/utrikes/storbritanniens-prins-andrew-trader-tillbaks"/>
        <a href="https://www.svt.se/nyheter/utrikes/epsteins-haktesvakter-atalas-ska-ha-forfalskat-handlingar"/>
        <a href="https://www.svt.se/nyheter/utrikes/prins-andrews-forsvar-det-ar-markligt-for-jag-svettas-inte"/>
      </related>
    </article>
  </body>
</html>