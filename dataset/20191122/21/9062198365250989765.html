<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385458/arda-turan-ve-fatih-terim-arasindaki-buzlar-eridi"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T21:23:00+00:00"/>
    <meta property="og:title" content="Arda Turan ve Fatih Terim arasındaki buzlar eridi"/>
    <meta property="og:description" content="Medipol Başakşehirli Arda Turan, Galatasaray Teknik Direktörü Fatih Terim'in elini öpüp deneyimli hocaya sarılarak başarılar diledi."/>
  </head>
  <body>
    <article>
      <h1>Arda Turan ve Fatih Terim arasındaki buzlar eridi</h1>
      <h2>Medipol Başakşehirli Arda Turan, Galatasaray Teknik Direktörü Fatih Terim'in elini öpüp deneyimli hocaya sarılarak başarılar diledi.</h2>
      <address>
        <time datetime="2019-11-22T21:23:00+00:00">22 Nov 2019, 21:23</time>
      </address>
      <p>Başakşehir forması giyen Arda Turan, A Milli Takım'da yaşananlardan bu yana aralarında soğukluk olan Galatasaray Teknik Direktörü Fatih Terim'e doğru önemli bir adım attı.</p>
      <p>Tecrübeli oyuncu, maç öncesi Fatih Terim'in yanına gelerek deneyimli teknik adamın önce elini öptü ardından sarıldı ve başarılar diledi. Fatih Terim de aynı şekilde Arda Turan'a karşılık verdi.</p>
      <p>İkilinin arasındaki soğukluğun sona erdiğine işaret eden bu hareketin ardından Fatih Terim ve Arda Turan kulübelerine geçti, karşılaşma başladı.</p>
    </article>
  </body>
</html>