<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90319"/>
    <meta property="og:site_name" content="Denník politika"/>
    <meta property="article:published_time" content="2019-11-22T21:35:16+00:00"/>
    <meta property="og:title" content="Zápasy Fortuna ligy začnú minútou ticha za obete tragédie, kluby sa zapojili aj do zbierky"/>
    <meta property="og:description" content="22.11.2019 (Webnoviny.sk) – Všetky zápasy sobotňajšieho 16. kola futbalovej Fortuna ligy sa začnú minútou ticha na znak úcty k obetiam tragickej dopravnej nehody zo stredy 13. novembra 2019. Kluby najvyššej slovenskej futbalovej súťaže sa okrem toho zapojili do zbierky na pomoc rodinám, ktoré zasiahla nehoda autobusu. Dvanásť účastníkov Fortuna ligy sa dohodlo na spoločnej pomoci rodinám, ktoré stratili svojich milovaných po zrážke s nákladným autom."/>
  </head>
  <body>
    <article>
      <h1>Zápasy Fortuna ligy začnú minútou ticha za obete tragédie, kluby sa zapojili aj do zbierky</h1>
      <address><time datetime="2019-11-22T21:35:16+00:00">22 Nov 2019, 21:35</time> by <a rel="author">Webnoviny</a></address>
      <p>22.11.2019 (Webnoviny.sk) – Všetky zápasy sobotňajšieho 16. kola futbalovej Fortuna ligy sa začnú minútou ticha na znak úcty k obetiam tragickej dopravnej nehody zo stredy 13. novembra 2019. Kluby najvyššej slovenskej futbalovej súťaže sa okrem toho zapojili do zbierky na pomoc rodinám, ktoré zasiahla nehoda autobusu. Dvanásť účastníkov Fortuna ligy sa dohodlo na spoločnej pomoci rodinám, ktoré stratili svojich milovaných po zrážke s nákladným autom.</p>
      <p>„<i>Udalosť, ktorá sa stala minulý týždeň, nás hlboko zasiahla. Preto sme sa rozhodli, že celé 16. kolo Fortuna ligy sa začne minútou ticha. Je to symbolický odkaz našej ligy, ktorá súcití s rodinami dotknutými touto tragédiou. Aj týmto spôsobom im chceme spoločne vyjadriť úprimnú sústrasť. Zároveň sa kluby spontánne rozhodli zapojiť do medializovanej zbierky prostredníctvom portálu Ľudia ľuďom a podporiť rodiny obetí sumou šesťtisíc eur</i>,“ povedal prezident Únie ligových klubov Ivan Kozák na webe ÚLK.</p>
      <p>Viac k témam: <a href="https://www.webnoviny.sk/tag/fortuna-liga/"><u>Fortuna liga</u></a>, <a href="https://www.webnoviny.sk/tag/zrazka-autobusu-s-kamionom-pri-nitre/"><u>Zrážka autobusu s nákladiakom pri Nitre</u></a><br/>Zdroj: Webnoviny.sk – <a href="https://www.webnoviny.sk/zapasy-fortuna-ligy-zacnu-minutou-ticha-za-obete-tragedie-kluby-sa-zapojili-aj-do-zbierky/"><u>Zápasy Fortuna ligy začnú minútou ticha za obete tragédie, kluby sa zapojili aj do zbierky</u></a> © SITA Všetky práva vyhradené.</p>
    </article>
  </body>
</html>