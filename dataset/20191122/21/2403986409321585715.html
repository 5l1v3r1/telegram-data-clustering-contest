<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/divovizhni_refleksi_organizmu_perelik_ta_poyasnennya_n1238101"/>
    <meta property="og:site_name" content="24 Канал"/>
    <meta property="article:published_time" content="2019-11-22T21:45:00+00:00"/>
    <meta property="og:title" content="Дивовижні рефлекси організму: перелік та пояснення"/>
    <meta property="og:description" content="Чому лікарі стукають молоточком по коліну та чому кашель не завжди варто лікувати. Які рефлекси ми можемо контролювати, а які не залежать від людини."/>
  </head>
  <body>
    <article>
      <h1>Дивовижні рефлекси організму: перелік та пояснення</h1>
      <address><time datetime="2019-11-22T21:45:00+00:00">22 Nov 2019, 21:45</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Чому лікарі стукають молоточком по коліну та чому кашель не завжди варто лікувати. Які рефлекси ми можемо контролювати, а які не залежать від людини.</b>
      </p>
      <p>Ми забираємо руку, коли доторкаємось до гарячого, закриваємо очі, коли на нас летить м’яч. <a href="https://www.wonderzine.com/wonderzine/health/wellness/246941-reflexes">Wonder</a> розповів, чому такі реакції контролюються майже миттєво, на рівні спинного мозку, і є рефлексами.</p>
      <blockquote>Читайте також: <a href="https://24tv.ua/health/fakti_pro_bil_v_spini_yaki_vi_mogli_ne_znati_n1237136">Факти про біль в спині, які ви могли не знати</a></blockquote>
      <h3>Безумовні й умовні рефлекси</h3>
      <p>Рефлекс – це швидка реакція нервової системи на подразник, реакція не є в зоні нашого контролю. З більшістю рефлексів ми народжуємось, – це безумовні рефлекси.</p>
      <p>Та є й умовні рефлекси ті, які ми здобули впродовж життя.</p>
      <h3>Автономні та дитячі рефлекси</h3>
      <p>Іноді після смерті мозку пацієнти можуть ворушити кінцівками. В такому випадку говорять про спінальні рефлекси, які виникають впродовж 24 годин після смерті головного мозку.</p>
      <p>Значна частина рефлексів – автономна. Це стрибки артеріального тиску у відповідь на стрес, або процес травлення після того, як їжа потрапила в шлунок.</p>
      <p>У немовлят є певні рефлекси, які у дорослому віці не зустрічаються: смоктальний, пошуковий.</p>
      <figure>
        <img src="https://24tv.ua/resources/photos/news/620_DIR/201911/1238101_10197322.jpg?201911172905"/>
        <figcaption>Смоктальний рефлекс у дітей</figcaption>
      </figure>
      <h3>Захисний кашель</h3>
      <p>Ми звикли говорити про кашель не в позитивному контексті, насправді є кашель може бути рефлексом, який допомагає нам залишатися здоровим. Адже під час кашлю людина позбавляє дихальні шляхи від патогенних часток.</p>
      <p>Тому пригнічувати такий рефлекс ліками слід не завжди. Крім того, якщо людина подавилася та закашлялася, не варто стукати по спині – зовнішній вплив не допоможе так, як кашель.</p>
      <p><b>Кашель </b>– захисний рефлекс, що спрацьовує при потраплянні чужорідних частинок в гортань, горлянку чи бронхи.</p>
      <p><b>Чхання</b> теж є рефлексом, який спрацьовує якщо в бронхи чи гортань потрапляють частинки пилу, слизу чи пилку.</p>
      <h3>Чому при звуках води хочеться до туалету</h3>
      <p>Хоч остаточно наука не дає відповіді, чому це відбувається, є припущення, що під час того як проходить сечовипускання, ми звикли, що ця дія супроводжується характерними звуками, не лише власне сечі, а й змиванням води й навіть миття рук.</p>
      <figure>
        <video src="https://media.giphy.com/media/vnNHyroyEwb4s/giphy.gif" autoplay="" loop=""/>
      </figure>
      <p>Це свого роду умовний рефлекс, що міцно закріпився в нашій свідомості. Деякі люди можуть захотіти в туалет, навіть коли просто дивляться на воду.</p>
      <h3>Що перевіряють лікарі, коли стукають молоточком по коліну</h3>
      <p>Вплив стимулу, в даному випадку – молоточка, змушує стегновий м'яз дещо розтягуватися.</p>
      <p>Чутливі (сенсорні) нерви посилають в спинний мозок відповідний сигнал рухового нерва, змушуючи м'яз скоротитися, при цьому коліно злегка розгинається.</p>
      <p>Це проста реакція, так звана рефлекторна дуга (тобто працює через один нервовий синапс) – рефлекс, який допомагає лікареві багато чого зрозуміти про стан нервової системи.</p>
      <figure>
        <img src="https://24tv.ua/resources/photos/news/620_DIR/201911/1238101_10197321.jpg?201911172905"/>
        <figcaption>Лікарі застосовують молоточок для перевірки стану нервової системи</figcaption>
      </figure>
      <p>З огляду на простоту і швидкість виконання, не дивно, що постукування молоточком стало частиною стандартного огляду.</p>
      <h3>Інші дивовижні рефлекси</h3>
      <p><b>Почервоніння</b> від сорому, надмірного хвилювання чи емоційної напруги. Такий рефлекс пов’язаний з гіперактивністю симпатичної нервової системи.</p>
      <p><b>Мурашки </b>спровоковані холодом чи емоціями – тут, швидше за все, відбувається "збій системи", оскільки активізуються ті ж канали зв’язку, що і при сигналі про низьку температуру.</p>
      <p><b>Позіхання</b> теж не має точного пояснення. Тут існує дві версії: справа в нестачі кисню, або необхідності підтримувати оптимальну температуру мозку.</p>
      <p>Остання гіпотеза більш ймовірна, адже при зміні висоти люди теж схильні позіхати.</p>
      <p>Вчені припускають, що саме людські рефлекси в майбутньому можуть допомогти створити унікальні системи захисту.</p>
      <p>Адже біометричні дані можна скопіювати, а ось скопіювати саккади (мікрорухи очей під час споглядання чого-небудь) інші рефлекторні речі – складно.</p>
      <p>Можливо, дивні людські рефлекси зіграють важливу роль у формування нової кібербезпеки.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>