<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/sarajevo-ugasen-pozar-u-trznom-centru/"/>
    <meta property="og:site_name" content="Krstarica"/>
    <meta property="article:published_time" content="2019-11-22T21:18:00+00:00"/>
    <meta property="og:title" content="Sarajevo: Ugašen požar u tržnom centru"/>
    <meta property="og:description" content="SARAJEVO - Požar koji je ranije večeras izbio u ugostiteljskom objektu tržnog centra BBI u Sarajevu ugašen je, a povređenih osoba nije bilo. Uzrok"/>
  </head>
  <body>
    <article>
      <h1>Sarajevo: Ugašen požar u tržnom centru</h1>
      <address><time datetime="2019-11-22T21:18:00+00:00">22 Nov 2019, 21:18</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SARAJEVO – Požar koji je ranije večeras izbio u ugostiteljskom objektu tržnog centra BBI u Sarajevu ugašen je, a povređenih osoba nije bilo.</p>
      <p>Uzrok večerašnjeg izbijanja požara je eksplozija neispravne plinske boce koja je dovela do širenje vatre, najvećim delom u letnjoj bašti objekta, preneo je portal Klix.ba.<br/>Na sreću, niko u požaru nije povređen. Brzom reakcijom osoblja kafe bara Kordoba svi posetioci objekta brzo su evakuisani, a brzo je usledila i evakucija posetilaca i radnika BBI centra.</p>
      <p>Iz Profesionalne vatrogasne brigade Kantona Sarajevo potvrdili su da je požar uspešno ugašen.<br/>„Tri vozila s našim ekipama izašla su na teren nakon dojave o požaru. Na mestu događaja zatekli smo letnju baštu u plamenu. Kroz nekoliko minuta uspeli smo da lokalizujemo i ugasimo požar“, kazali su nam sarajevski vatrogasci.</p>
      <p>Kolika materijalna šteta je pričinjena u kafe baru još nije poznato, ali u velikoj meri su zahvaceni i gornji spratovi, kao i fasada BBI centra.<br/>Policija će na mestu događaja obaviti uviđaj.</p>
      <p>(Tanjug)</p>
    </article>
  </body>
</html>