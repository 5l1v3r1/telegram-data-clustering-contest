<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/rahmi-turan-saray-da-erdogan-ile-gorusen-chp-li-muharrem-ince,849288"/>
    <meta property="og:site_name" content="T24"/>
    <meta property="article:published_time" content="2019-11-22T21:20:00+00:00"/>
    <meta property="og:title" content="Rahmi Turan: Saray'da Erdoğan ile görüşen CHP'li Muharrem İnce"/>
    <meta property="og:description" content="İnce, Erdoğan ile görüştüğü iddialarını yalanlamıştı"/>
  </head>
  <body>
    <article>
      <h1>Rahmi Turan: Saray'da Erdoğan ile görüşen CHP'li Muharrem İnce</h1>
      <h2>İnce, Erdoğan ile görüştüğü iddialarını yalanlamıştı</h2>
      <address>
        <time datetime="2019-11-22T21:20:00+00:00">22 Nov 2019, 21:20</time>
      </address>
      <p>Sağlık sorunları için gittiği İngiltere'nin başkenti Londra'da tedavi gören Rahmi Turan, sozcu.com.tr'ye konuştu.<br/>“Cumhurbaşkanlığı Sarayı'nda Cumhurbaşkanı Erdoğan ile görüşen CHP'li” yazısıyla ilgili konuşan Turan şunları söyledi:<br/>“Uzun bir süredir tedavim nedeniyle Londra'dayım. Yani ortadan kaybolduğum falan yok. Son 2 gündür tedavimin yoğunluğu nedeniyle Türkiye'de olan bitenle çok ilgilenemedim. Cumhurbaşkanı Erdoğan'ın sözlerini de şimdi sizden öğrendim… O zaman Saray'a yakın kaynağımın bana söylediği ismi sizin aracılığınızla açıklamak istiyorum.<br/>"Kaynağımın bana söylediğine göre, Saray'da Erdoğan'la görüşen CHP'li isim Muharrem İnce'ymiş. Hatta kaynağım İnce'nin hangi araçla geldiğini, saat kaçta Saray'a girdiğini, kaçta çıktığını dakika dakika söyledi. Ben de gazetecilik refleksiyle aldığım bu önemli bilgiyi köşemde isim vermeden yazdım. Gelinen durum, bu ismi açıklamamı şart koştu. Ama önemli bir şeyi belirtmek istiyorum. Bu görüşme ve isimler, kaynağımın iddiası. Ben de bu önemli iddiayı Türkiye gündemine taşıdım. Bakalım taraflar şimdi ne diyecek…'</p>
    </article>
  </body>
</html>