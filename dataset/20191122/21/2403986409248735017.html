<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/viyskovi_vshanuyut_pamyat_zhertv_golodomoru_u_nebi_na_mori_i_na_sushi_zvorushlive_video_n1238258"/>
    <meta property="og:site_name" content="24 Канал"/>
    <meta property="article:published_time" content="2019-11-22T21:24:00+00:00"/>
    <meta property="og:title" content="Військові вшанують пам’ять жертв Голодомору у небі, на морі і на суші: зворушливе відео"/>
    <meta property="og:description" content="Загальнонаціональна акція вшанування пам’яті жертв Голодомору &quot;Запали свічку пам'яті&quot; відбудеться 23 листопада о 16:00. До неї приєднаються усі військові."/>
  </head>
  <body>
    <article>
      <h1>Військові вшанують пам’ять жертв Голодомору у небі, на морі і на суші: зворушливе відео</h1>
      <address><time datetime="2019-11-22T21:24:00+00:00">22 Nov 2019, 21:24</time> by <a rel="author" href="https://24tv.ua/anastasiya_zazulyak_tag6630/" target="_blank">Анастасія Зазуляк</a></address>
      <p>
        <b>Загальнонаціональна акція вшанування пам’яті жертв Голодомору "Запали свічку пам'яті" відбудеться 23 листопада о 16:00. До неї приєднаються усі військові.</b>
      </p>
      <p>Український інститут національної пам’яті у фейсбуці опублікував зворушливе відео. У ньому йдеться, що вшанування пам’яті жертв Голодомору – це справа честі усіх українців: і цивільних, і тих, хто несе бойову службу в небі, на морі і на суші, захищаючи наші домівки від агресора.</p>
      <blockquote>Важливо: <a href="https://24tv.ua/motoroshni_opovidi_svidkiv_golodomoru_vtilili_u_vistavi_v_metro_kiyeva_eksklyuzivni_foto_ta_video_n1238226">Моторошні оповіді свідків Голодомору втілили у виставі в метро Києва: ексклюзивні фото та відео</a></blockquote>
      <p>Відео демонструє, як військові готуються до вшанування пам’яті жертв Голодомору.</p>
      <p>У відео задіяні всі роди військ, включно із авіацією, морським флотом (сцени знімалися в Одесі на українському фрегаті "Гетьман Сагайдачний").</p>
      <p>Також у зйомках був задіяний Президентський полк. У багатьох масових сценах знімалися військові, які проходили підготовку на Яворівському полігоні, ветерани АТО. Також у ролику можна побачити відомого психолога і військового капелана Андрія Зелінського.</p>
      <p>
        <b>Військові вшанують пам’ять жертв Голодомору у небі, на морі і на суші: зворушливе відео</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fuinp.gov.ua%2Fvideos%2F978359919192650%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Соціальний відеоролик до річниці Голодомору знятий минулого року Young &amp; Hungry production за підтримки Міністерства культури, молоді та спорту України та Генерального штабу Збройних сил України та за участі Українського інституту національної пам’яті і Центру досліджень визвольного руху.</p>
      <blockquote><b>День пам'яті жертв голодомору</b> вшановують щороку у четверту суботу листопада. Традиційно цього дня люди відвідують поминальне богослужіння і покладають символічні горщики з зерном та свічками до пам'ятників жертвам голодоморів в Україні.</blockquote>
      <p><b>Що відомо про <a href="https://24tv.ua/golodomor_tag3453/">Голодомор</a> в Україні?</b>Акт геноциду українського народу, організований керівництвом ВКП(б) та урядом СРСР у 1932-1933 роках шляхом створення штучного масового голоду. Це призвело до смерті від голоду 3 мільйонів 941 тисячі людей.<br/><br/>Голодомор був викликаний свідомими та цілеспрямованими заходами вищого керівництва СРСР та УСРР на чолі з Йосипом Сталіним. Був розрахований на придушення українського національно-визвольного руху і фізичного знищення частини українських селян.</p>
      <p>
        <b>Дивіться відео з головними фактами про Голодомор в Україні:</b>
      </p>
      <figure>
        <iframe src="https://www.youtube.com/embed/hH4HtN4Ri00" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>