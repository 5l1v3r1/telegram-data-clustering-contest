<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bd%ce%bf%ce%bc%ce%bf%cf%83%cf%87%ce%ad%ce%b4%ce%b9%ce%bf-%ce%bc%cf%80%ce%bf%cf%85%cf%81%ce%bb%cf%8c%cf%84%ce%bf-%cf%83%cf%84%ce%b9%cf%82-%cf%83%cf%87%ce%ad%cf%83%ce%b5%ce%b9%cf%82-%ce%b7%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T21:51:26+00:00"/>
    <meta property="og:title" content="Νομοσχέδιο-«μπουρλότο» στις σχέσεις ΗΠΑ-Τουρκίας: Απαγορεύει στο Πεντάγωνο την χρηματοδότηση της Άγκυρας – Ελληνικής καταγωγής ο «αρχιτέκτονας»"/>
    <meta property="og:description" content="Μπουρλότο στις σχέσεις των ΗΠΑ με την Τουρκία βάζει νομοσχέδιο που ζητά ούτε λίγο ούτε πολύ να σταματήσει η χρηματοδότηση στρατηγικών πόρων, άρα και αμυντικών δαπανών, της Τουρκίας."/>
  </head>
  <body>
    <article>
      <h1>Νομοσχέδιο-«μπουρλότο» στις σχέσεις ΗΠΑ-Τουρκίας: Απαγορεύει στο Πεντάγωνο την χρηματοδότηση της Άγκυρας – Ελληνικής καταγωγής ο «αρχιτέκτονας»</h1>
      <address>
        <time datetime="2019-11-22T21:51:26+00:00">22 Nov 2019, 21:51</time>
      </address>
      <p>
        <b>Μπουρλότο στις σχέσεις των ΗΠΑ με την Τουρκία βάζει νομοσχέδιο που ζητά ούτε λίγο ούτε πολύ να σταματήσει η χρηματοδότηση στρατηγικών πόρων, άρα και αμυντικών δαπανών, της Τουρκίας.</b>
      </p>
      <p>
        <b>Οι σχέσεις των δύο χωρών παιρνούν από πολλά κύματα το τελευταίο διάστημα, ωστόσο την τελική γραμμή θα καθορίσουν οι εκλογές στις ΗΠΑ και η επανεκλογή ή όχι του προέδρου Ντόναλντ Τραμπ. Η Ελλάδα επωφελείται στο έπρακτο από αυτές τις εξελίξεις καθώς μετατρέπεται σε σταθερό και ισχυρό σύμμαχο στην περιοχή, ανοίγοντας «πόρτες» για εξοπλιστική και γεωστρατηγική αναβάθμιση.</b>
      </p>
      <p>Το σχέδιο νόμου ετοίμασε ο ελληνικής καταγωγής βουλευτής Γκας Μπιλιράκης και προβλέπει την απαγόρευση στο Πεντάγωνο να χρηματοδοτεί ις τουρκικές Ένοπλες Δυνάμεις, μετά το 2020.</p>
      <p>Το νομοσχέδιο συνυπογράφει και η βουλευτής Γκρέις Μενγκ κι έγινε δεκτό με ενθουσιασμό από την ομογένεια, που καλεί τις ΗΠΑ να αντιληφθούν ότι η Τουρκία είναι μόνον κατ’ όνομα σύμμαχος.</p>
      <figure>
        <iframe data-src="https://twitter.com/lenaargiri/status/1197960380603084800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/HellenicLeaders/status/1197953248256245760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Εάν το σχέδιο νόμου ψηφιστεί, το αμερικανικό υπουργείο Άμυνας είναι υποχρεωμένο να αναστείλει την ενίσχυση των τουρκικών Ενόπλων Δυνάμεων, ενώ θα πρέπει να επανεξεταστεί και η πολιτική για τα πυρηνικά όπλα που βρίσκονται στη βάση Ινσιρλίκ, στην Τουρκία.</p>
      <p>«Η Τουρκία – που θεωρήθηκε κάποτε φίλος και σύμμαχος των Ηνωμένων Πολιτειών – έχει σχέσεις με χώρες όπως η Ρωσίας, η Συρία και το Ιράν», δήλωσε η βουλευτής Μένγκ, όπως αναφέρει το Hellas Journal. «Η στρατιωτική εισβολή της Τουρκίας στη Συρία που στοχεύει τους Κούρδους συμμάχους των ΗΠΑ και η αγορά προηγμένων ρωσικών συστημάτων αντιαεροπορικών πυραύλων υπονομεύει την εθνική ασφάλεια των ΗΠΑ. Είναι φανερό ότι έχει έρθει η ώρα να επανεκτιμηθεί οποιαδήποτε ανάπτυξη των στρατηγικών πόρων της Αμερικής στην Τουρκία».</p>
      <p>Από την πλευρά του, ο κ. Μπιλιράκης δήλωσε: «Δυστυχώς, υπό τον έλεγχο του Προέδρου Ερντογάν, η Τουρκία έχει αποδείξει ότι δεν μπορούμε πλέον να την εμπιστευτούμε ως αξιόπιστο σύμμαχο των Ηνωμένων Πολιτειών. Η ανάπτυξη στρατηγικών πόρων στην Τουρκία δεν έχει πλέον νόημα».</p>
    </article>
  </body>
</html>