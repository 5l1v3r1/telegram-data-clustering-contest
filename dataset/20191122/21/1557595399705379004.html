<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/lifestyle/the-voice-to-provlima-ygeias-paiktrias-kai-to-dilimma-toy-royva-vid/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-22T21:34:35+00:00"/>
    <meta property="og:title" content="The Voice: Το πρόβλημα υγείας παίκτριας και το δίλημμα του Ρουβά (vid)"/>
    <meta property="og:description" content="Με στόχο μια θέση στην επόμενη φάση ανέβηκε ξανά στη σκηνή του The Voice η Βάλια Δήμου."/>
  </head>
  <body>
    <article>
      <h1>The Voice: Το πρόβλημα υγείας παίκτριας και το δίλημμα του Ρουβά (vid)</h1>
      <address>
        <time datetime="2019-11-22T21:34:35+00:00">22 Nov 2019, 21:34</time>
      </address>
      <p>Η 25χρονη τραγουδίστρια από την Θεσσαλονίκη θέλησε μέσα από την ερμηνεία της να “κερδίσει” τον coach της, Σάκη Ρουβά και να είναι εκείνη που θα βρεθεί στα Battles.</p>
      <p>Και, πράγματι, η Βάλια Δήμου τα κατάφερε! Ο προβληματισμός του Σάκη Ρουβά, όμως, ήταν ιδιαίτερα μεγάλος εξαιτίας του σοβαρού προβλήματος υγείας που αντιμετωπίζει η διαγωνιζόμενη του The Voice.</p>
      <p>Ειδικότερα, αμέσως μετά την εμφάνιση της, ο αγαπημένος τραγουδιστής και coach του τάλεντ σόου του ΣΚΑΪ ανέφερε προς την παίκτρια της ομάδας του. “Σου έχει δώσει ο Θεός ένα χάρισμα, έχεις πολύ καλό αυτί. Ακούς πάρα πολύ σωστά. Παρόλο που μπήκες λάθος το έφερες σαν να μην έγινε τίποτα” ανέφερε χαρακτηριστικά ο Σάκης Ρουβάς. “Αλλά έχει σημασία να μου πεις πόσο πολύ το αγαπάς το τραγούδι και πόσο πολύ θέλεις να ασχοληθείς με αυτό” συμπλήρωσε.</p>
      <p>“Ξέρεις ποιο είναι το σωστό για σένα αυτό τη στιγμή… Έχεςι ένα πολύ σοβαρό θέμα στις φωνητικές χορδές και εγώ δεν θα ‘θελα να συνεχίσεις. Δεν θα ‘θελα γιατί είναι σαν να συναινώ στο να κάνεις κακό στον εαυτό σου. Εγώ δεν μπορώ να πάρω στα χέρια μου τη δική σου ζωή. Εντάξει; Ούτε να σου απαγορεύσω να κάνεις αυτό που θέλεις. Μπορώ να σου προτείνω και να σου πω τι πιστεύω”. πρόσθεσε ο Σάκης Ρουβάς.</p>
      <p>“Μπράβο Σάκη. Συγνώμη που το λέω έτσι Βάλια, αλλά θεωρώ πως για το καλό σου αυτή θα ήταν μια σωστή απόφαση” σημείωσε, με τη σειρά της, η Έλενα Παπαρίζου.</p>
      <p>Η νεαρή διαγωνιζόμενη, όμως, επέλεξε να συνεχίσει και ο Σάκης Ρουβάς το δέχθηκε με χαμόγελο. “Δεν είναι δική μου απόφαση. Εφόσον πιστεύεις ότι μπορείς να συνεχίσεις. Εγώ διαφωνώ πλήρως με αυτό, αλλά δεν μπορώ να είμαι άδικος. Σου εύχομαι καλή επιτυχία” δήλωσε ο coach του The Voice.</p>
      <figure>
        <iframe src="https://www.youtube.com/embed/P8YGEtARJEs" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/q3n_N6tyFSM" width="640" height="360" data-service="Youtube" scrolling="no"/>
      </figure>
      <p>zappit</p>
    </article>
  </body>
</html>