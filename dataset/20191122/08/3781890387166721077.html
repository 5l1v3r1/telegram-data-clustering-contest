<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743018"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T08:31:00+00:00"/>
    <meta property="og:title" content="ที่แท้&quot;เสี่ยร้านลาบ&quot;โชว์กร่าง ยกแก๊งกระทืบลุงแก่ตร.ล่าตัว"/>
    <meta property="og:description" content="ผกก.สวนพริกไทย โวรู้ตัวหมดแล้ว”กลุ่มชายใจตูบ” ที่แท้”เสี่ยร้านอาหารอีสาน” แค้นใจลุง มาเคลียร์ขอค่าแรงพี่เมีย"/>
  </head>
  <body>
    <article>
      <h1>ที่แท้"เสี่ยร้านลาบ"โชว์กร่าง ยกแก๊งกระทืบลุงแก่ตร.ล่าตัว</h1>
      <address>
        <time datetime="2019-11-22T08:31:00+00:00">22 Nov 2019, 08:31</time>
      </address>
      <p>
        <b>ผกก.สวนพริกไทย โวรู้ตัวหมดแล้ว”กลุ่มชายใจตูบ” ที่แท้”เสี่ยร้านอาหารอีสาน” แค้นใจลุง มาเคลียร์ขอค่าแรงพี่เมีย</b>
      </p>
      <p>กรณีเพจเฟซบุ๊ก”เฮียขับรถ”ได้โพสต์​คลิป เหตุการณ์”กลุ่มชายใจตูบ” ล็อกมือชกต่อย ลุงสูงอายุ กลางถนนใกล้ทางแยกแห่งหนึ่ง โดยที่ลุงไม่สามารถ ต่อสู้ได้จนล้มฟุบลงข้างรถยนต์​เก๋ง ซึ่งเมื่อลุงล้มฟุบนั่งกับพื้​นไปแล้ว หนุ่มเตี้ยล่ำ ยังได้แสดงความโหดเหี้ยมด้​วยการเตะเสยเข้าไปที่ศีรษะลุงอี​กนับครั้งไม่ถ้วน จนพลเมืองดีที่ผ่านมาพบเห็นทนไม่ได้ต้องลงมาขอร้อง ก่อนที่”กลุ่มชายใจตูบ” จะหลบหนีไป<br/><br/>ความคืบหน้าเมื่อวันที่ 22 พ.ย. ผู้สื่อข่าวได้เดิ​นทางไปที่สภ.สวนพริกไทย อ.เมือง จ.ปทุมธานี เพื่อสอบถามคดีที่เกิดขึ้นกับ พ.ต.อ.พงศ์พัชร์ แจ้งหมื่นไวย์ ผกก.สภ.สวนพริกไทย และได้รับการเปิดเผยว่า เหตุการณ์ครั้งนี้เกิดขึ้น วันที่ 21 พ.ย. เวลาประมาณ 11.50 น. ที่บริเวณใกล้แยกโรงน้ำกรุงเทพน้ำ​ทิพย์  ม.6 ต.สวนพริกไทย อ.เมืองปทุมธานี ผู้เสียหายคือ นายสมบัติ นิยมมาก อายุ 52 ปี โดยก่อนเกิดเหตุ นายสมบัติได้​มาเจรจาแทนพี่สาวของภรรยาซึ่งเป็นชาวต่างด้าวที่มีเอกสารถูกกฎหมาย  เพื่อตกลงค่าจ้างแรงงานของพี่​สาวภรรยาที่ตกค้าง กับนายเอก (นามสมมุติ)เจ้าของร้านอาหารอีสานแห่งหนึ่ง บริเวณที่ทำการ ต.ม.ปทุมธานี เพื่อให้ทางตม.ไกล่เกลี่ยกรณีข้​อพิพาทเรื่องค่าแรง<br/><br/>พ.ต.อ.พงศ์พัชร์  กล่าวต่อว่า หลังจากนายสมบัติได้รับเงิ​นจากฝ่ายนายเอกแล้วจึงเดิ​นทางกลับบ้านพัก มาถึงที่เกิดเหตุ จู่ ๆ มีรถจักรยานยนต์ บิ๊กไบค์ ขี่มาจอดขวางด้านหน้า แล้วก็มีรถกระบะขับตามมาจอดปิดท้าย จากนั้นผู้ขับขี่ลงมา 4 คน โดยผู้เสียหายลดกระจกรถลงก่อนเปิดประตูลงมาพูดคุย แต่พลาดท่าถูกล็อกแขนโดยนายเอกได้ประเคนแม่ไม้มวยไทยใส่ตามคลิป ก่อนหลบหนีไป ส่งผลให้ได้รับบาดเจ็บมี​บาดแผลที่ใบหน้า และดั้งจมูก ซึ่​งพนักงานสอบสวนได้ส่งตั​วไปตรวจร่างกายไว้เป็นหลักฐาน ทั้งนี้ทางเจ้าหน้าที่ตำรวจรู้ตัวผู้ก่อเหตุทั้งหมดแล้ว สั่งให้เจ้าหน้าที่ฝ่ายสืบสวนไปติดตามตัวที่บ้านพักเพื่อนำตัวมาสอบสวน และดำเนินคดีตามกฎหมายต่อไปอย่างเร่งด่วนแล้ว.<br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/regional/743006">ฮัลโหลโผล่เดลินิวส์ ติงข้อมูลไม่ตรงแต่ไหงชาวเน็ตรุมแฉ!</a></p>
    </article>
  </body>
</html>