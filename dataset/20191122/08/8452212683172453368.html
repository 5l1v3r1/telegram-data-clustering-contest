<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/prima-tara-unde-s-au-inchis-deja-urnele/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T08:40:12+00:00"/>
    <meta property="og:title" content="Prima ţară unde s-au închis deja urnele"/>
    <meta property="og:description" content="Prima zi de vot în străinătate, pentru cel de-al doilea tur al alegerilor pentru desemnarea Președintelui României, s-a încheiat deja în Noua Zeelenadă. Sunt deschise în prezent secţii de votare din alte 15 țări, potrivit Ministerului Afacerilor Externe."/>
  </head>
  <body>
    <article>
      <h1>Prima ţară unde s-au închis deja urnele</h1>
      <address><time datetime="2019-11-22T08:40:12+00:00">22 Nov 2019, 08:40</time> by <a rel="author">(R.C.)</a></address>
      <p>Prima zi de vot în străinătate, pentru cel de-al doilea tur al alegerilor pentru desemnarea Președintelui României, s-a încheiat deja în Noua Zeelandă. Sunt deschise în prezent secţii de votare din alte 15 țări, potrivit Ministerului Afacerilor Externe.</p>
      <p>”Votul pentru cel de-al doilea tur al alegerilor pentru desemnarea Președintelui României a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secția de votare nr. 17, cea mai îndepărtată secție de votare organizată în afara granițelor României. Votul pentru cel de-al doilea tur al alegerilor pentru desemnarea Președintelui României a început în străinătate. Următoarele secții de votare au fost deschise în Australia, Japonia, Coreea de Nord, Coreea de Sud, China, Filipine, Republica Indonezia, Vietnam, Regatul Thailandei, Malaysia, Singapore, Kazahstan, Sri Lanka, India, Pakistan, Turkmenistan”, informează MAE într-un comunicat de presă remis MAE.</p>
      <p>Potrivit sursei citate, la ora 9.00, ora României, votul este în curs de desfășurare în 24 de secții de votare organizate în străinătate, iar la ora 10.00, ora României, s-a închis prima zi a votării la secția din Auckland, Noua Zeelandă.</p>
      <p>Votul în cadrul celor 835 de secții organizate în străinătate se desfășoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, și duminică, 24 noiembrie 2019, în intervalul orar 07.00 – 21.00.</p>
      <p>”MAE reiterează recomandarea adresată cetățenilor aflați în străinătate pe durata alegerilor prezidențiale de a se prezenta la vot pe durata celor trei zile (vineri, sâmbătă și duminică) pentru a evita aglomerarea în ultima zi. Cetățenii români care votează în străinătate pot accesa harta interactivă a secțiilor de votare pe site-ul oficial al MAE: http://www.mae.ro/maps/4083”, se mai arată în comunicatul MAE.</p>
      <related>
        <h4>Articole asemănătoare</h4>
        <a href="https://www.cotidianul.ro/3819/"/>
        <a href="https://www.cotidianul.ro/madam-pandele-si-protestul-diasporenilor/"/>
        <a href="https://www.cotidianul.ro/mae-raport-care-rastoarna-totul-a-exitat-turism-electoral/"/>
      </related>
    </article>
  </body>
</html>