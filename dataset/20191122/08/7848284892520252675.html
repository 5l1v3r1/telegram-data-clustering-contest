<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/copertina/ts-nuovo-stadio-qualcosa-si-muove-inter-e-milan-ragionano-sul-mantenimento-del-primo-anello-del-meazza-323714"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T08:13:43+00:00"/>
    <meta property="og:title" content="TS - Nuovo stadio, qualcosa si muove: Inter e Milan ragionano sul mantenimento del primo anello del Meazza"/>
    <meta property="og:description" content="Oggi Tuttosport riferisce possibili novità sul fronte stadio. &quot;Qualcosa sembra muoversi intorno all’ostacolo più ingombrante sul terreno: la necessità di delimitare il..."/>
  </head>
  <body>
    <article>
      <h1>TS - Nuovo stadio, qualcosa si muove: Inter e Milan ragionano sul mantenimento del primo anello del Meazza</h1>
      <address><time datetime="2019-11-22T08:13:43+00:00">22 Nov 2019, 08:13</time> by <a rel="author">Alessandro Cavasinni</a></address>
      <p>Oggi <i>Tuttosport</i> riferisce possibili novità sul fronte stadio. "Qualcosa sembra muoversi intorno all’ostacolo più ingombrante sul terreno: la necessità di delimitare il significato della<b> "rifunzionalizzazione"</b> di San Siro, chiesta dal Comune senza venire ulteriormente specificata - si legge -. I club hanno l’esigenza di capire quale porzione dell’attuale impianto dovrà essere conservata. Ora <b>Sala </b>ha iniziato a restringere il ventaglio delle opzioni al <b>mantenimento del primo anello</b>. E’ un passaggio decisivo per <b>Inter </b>e <b>Milan </b>che così possono studiare nel dettaglio il nuovo Piano economico e finanziario con cifre precise. I club, insieme agli <i>advisor</i>, hanno già iniziato a ipotizzare possibili soluzioni relative al primo anello. D’altronde<b> questa sembra l’unica via d’uscita praticabile</b>. Altrimenti il riutilizzo dovrebbe prendere in considerazione un colosso da quasi 60mila posti con il secondo anello. Con il primo invece si rimane a quota 26mila. Ed è possibile immaginare progetti misti che tengano in piedi una parte del primo anello, combinando funzioni sportive con altri spazi". </p>
    </article>
  </body>
</html>