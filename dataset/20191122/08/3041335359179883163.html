<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/anatropi-dedomenon-stin-ypothesi-thanatou-tou-vretanou-stin-ithaki/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T08:24:11+00:00"/>
    <meta property="og:title" content="Ανατροπή δεδομένων στην υπόθεση θανάτου του Βρετανού στην Ιθάκη"/>
    <meta property="og:description" content="Νέα τροπή παίρνει η υπόθεση θανάτου του 40χρονου Βρετανού στην Ιθάκη, τον οποίο γρονθοκόπησε 54χρονος επιχειρηματίας, καθώς θεωρούσε ότι είχε ερωτική σχέση με την 42χρονη σύζυγό του με την οποία βρισκόταν σε διάσταση."/>
  </head>
  <body>
    <article>
      <h6 class="kicker">Τι «είδε» ο ιατροδικαστής</h6>
      <h1>Ανατροπή δεδομένων στην υπόθεση θανάτου του Βρετανού στην Ιθάκη</h1>
      <h2>Νέα τροπή παίρνει η υπόθεση θανάτου του 40χρονου Βρετανού στην Ιθάκη, τον οποίο γρονθοκόπησε 54χρονος επιχειρηματίας, καθώς θεωρούσε ότι είχε ερωτική σχέση με την 42χρονη σύζυγό του με την οποία βρισκόταν σε διάσταση.</h2>
      <address><time datetime="2019-11-22T08:24:11+00:00">22 Nov 2019, 08:24</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Νέα τροπή παίρνει η υπόθεση θανάτου του 40χρονου Βρετανού στην Ιθάκη, τον οποίο γρονθοκόπησε 54χρονος επιχειρηματίας, καθώς θεωρούσε ότι είχε ερωτική σχέση με την 42χρονη σύζυγό του με την οποία βρισκόταν σε διάσταση.</p>
      <p>Αν και αρχικά ο θάνατός του είχε αποδοθεί στον άγριο ξυλοδαρμό του, τα αποτελέσματα της ιατροδικαστικής έκθεσης οδηγούν σε ενδεχόμενη ανατροπή της υπόθεσης.</p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <h3>Τι έδειξε η ιατροδικαστική έκθεση</h3>
      <p>Σύμφωνα με ρεπορτάζ του STAR, ο 40χρονος έπασχε από κίρρωση του ήπατος, ένα στοιχείο που δείχνει ότι ήταν αλκοολικός.</p>
      <p>Η ιατροδικαστική εξέταση στη σορό του 40χρονου, έδειξε ένα αιμάτωμα στο κεφάλι, το γεγονός, όμως, πως αντιμετώπιζε πρόβλημα υγείας σημαίνει πως το χτύπημα που δέχτηκε από τον εν διαστάσει σύζυγο της συντρόφου του, ίσως να μην ήταν θανατηφόρο.</p>
      <p>Μετά την απολογία του ο 54χρονος επιχειρηματίας που φέρεται να γρονθοκόπησε τον 40χρονο Βρετανό, αφέθηκε προσωρινά ελεύθερος με τη σύμφωνη γνώμη ανακριτή και εισαγγελέα.</p>
      <p>«Έχω μετανιώσει που δεν έκανα μεταβολή να φύγω, από το ξενοδοχείο όταν αντίκρισα αυτό που αντίκρισα. Δεν θέλω να πιστέψω πως ο θάνατός του μπορεί να επήλθε από τα δικά μου χτυπήματα. Λυπάμαι πάρα πολύ που ένας άνθρωπος πέθανε, έστω κι αν αυτό δεν έγινε από τις δικές μου ενέργειες» ανέφερε ο 54χρονος επιχειρηματίας.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/19/greece/ithaki-ton-gronthokopise-mexri-thanatou-gia-to-paidi/"/>
      </related>
    </article>
  </body>
</html>