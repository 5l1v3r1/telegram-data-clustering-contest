<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/calciomercato-milan/milan-ibra-avanti-tutta-e-i-rossoneri-valutano-anche-alternative-352731"/>
    <meta property="og:site_name" content="MilanNews.it"/>
    <meta property="article:published_time" content="2019-11-22T08:12:00+00:00"/>
    <meta property="og:title" content="Milan-Ibra, avanti tutta. E i rossoneri valutano anche alternative"/>
    <meta property="og:description" content="Il Milan continua a spingere per arrivare a Zlatan Ibrahimovic. Nelle ultime 48 lo scenario è cambiato totalmente a Casa Milan rispetto a qualche giorno fa, perché si è passati da voci e indiscrezioni a una vera e propria trattativa. I rossoneri hanno avuto prima un incontro con Mino Raiola, e poi anche un contatto diretto con il giocatore. L’offerta è sul piatto, ora sta a Ibra decidere. Le richieste economiche non sono basse, lo svedese vuole cifre importanti e la proprietà americana fino ad un certo punto è disposto ad accontentarlo. Serve però che Ibra sia convinto al 100% di tuffarsi in questa avventura, di tornare nel club in cui ha lasciato un ricordo indelebile."/>
  </head>
  <body>
    <article>
      <h1>Milan-Ibra, avanti tutta. E i rossoneri valutano anche alternative</h1>
      <address><time datetime="2019-11-22T08:12:00+00:00">22 Nov 2019, 08:12</time> by <a rel="author">Antonio Vitiello</a></address>
      <p>Il Milan continua a spingere per arrivare a Zlatan Ibrahimovic. Nelle ultime 48 lo scenario è cambiato totalmente a Casa Milan rispetto a qualche giorno fa, perché si è passati da voci e indiscrezioni a una vera e propria trattativa. I rossoneri hanno avuto prima un incontro con Mino Raiola, e poi anche un contatto diretto con il giocatore. L’offerta è sul piatto, ora sta a Ibra decidere. Le richieste economiche non sono basse, lo svedese vuole cifre importanti e la proprietà americana fino ad un certo punto è disposto ad accontentarlo. Serve però che Ibra sia convinto al 100% di tuffarsi in questa avventura, di tornare nel club in cui ha lasciato un ricordo indelebile.</p>
      <p>Il Milan ha capito che Ibra oltre ad essere ancora un elemento utile tecnicamente, è anche una risposta per riaccendere l’entusiasmo della piazza, per ridare passione ai tifosi rossoneri che stanno vivendo male il momento in classifica. Ibra porterebbe esperienza e metterebbe in riga chi si allena in modo poco professionale, un leader che manca in un gruppo di giovani.</p>
      <p>L’offerta del Milan c’è stata, un passo importante che fino a pochi giorni fa non era pronosticabile. Ora la palla passa al giocatore che ha preso del tempo per decidere. Sarà solo una questione economica? Intanto Boban e Maldini non vogliono farsi trovare impreparati e per gennaio stanno sondando anche altri giocatori d’esperienza. Ci sono stati contatti pure con gli agenti di Giroud e altri attaccanti, l’idea è rinforzare un reparto che fino ad ora ha deluso.</p>
    </article>
  </body>
</html>