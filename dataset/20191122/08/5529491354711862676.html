<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/jake-burton-carpenter-inventore-snowboard-3120217/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T08:50:54+00:00"/>
    <meta property="og:title" content="Jake Burton Carpenter, è morto l’inventore dello snowboard"/>
    <meta property="og:description" content="ROMA – Jake Burton Carpenter, l’inventore dello snowboard, è morto a 65 anni. L’imprenditore lottava da anni contro la sindrome di Miller Fischer, una malattia che colpisce il sistema nervoso. Una variante della sindrome di Guillain-Barré. Poche settimane fa, Jake Burton Carpenter aveva annunciato il suo ritorno al lavoro con una bella e commovente lettera ai dipendenti. Nelle ultime ore però le sue condizioni di salute si sono aggravate.Ohio, mamma accusata di aver soffocato e ucciso i tre figli: condannata a 37 anniVictoria’s Secrets, addio alla sfilata show di Natale dopo le critiche Burton era cresciuto a New York e dopo una laurea in economia alla fine degli anni Settanta decise di fondare un’azienda per commercializzare lo Snurfer, una tavola simile a quella da surf con cui spostarsi sulla neve. “Fin dall’inizio ci ho intravisto uno sport”, aveva raccontato qualche mese fa alla BBC. Oggi la Burton è uno dei principali marchi di abbigliamento sportivo invernale. “È con il cuore pieno di dolore – si legge…"/>
  </head>
  <body>
    <article>
      <h1>Jake Burton Carpenter, è morto l’inventore dello snowboard</h1>
      <address><time datetime="2019-11-22T08:50:54+00:00">22 Nov 2019, 08:50</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/jake_burton_carpenter.jpg"/>
        <figcaption>Jake Burton Carpenter (foto da YouTube)</figcaption>
      </figure>
      <p>ROMA – Jake Burton Carpenter, l’inventore dello <a href="https://www.blitzquotidiano.it/cronaca-italia/courmayeur-fuoripista-snowboard-precipita-muore-2980456/">snowboard</a>, è morto a 65 anni.</p>
      <p>L’imprenditore lottava da anni contro la sindrome di Miller Fischer, una malattia che colpisce il sistema nervoso. Una variante della sindrome di Guillain-Barré. Poche settimane fa, Jake Burton Carpenter aveva annunciato il suo ritorno al lavoro con una bella e commovente lettera ai dipendenti. Nelle ultime ore però le sue condizioni di salute si sono aggravate.</p>
      <figure>
        <a href="https://www.blitzquotidiano.it/cronaca-mondo/ohio-mamma-condannata-ucciso-figli-3120536/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/ohio-mamma-condannata-ucciso-figli-3120536/">
          <img src="https://static.blitzquotidiano.it/wp/wp-content/uploads/2019/11/mamma-killer-ohio-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/ohio-mamma-condannata-ucciso-figli-3120536/">Ohio, mamma accusata di aver soffocato e ucciso i tre figli: condannata a 37 anni</a>
      </h3>
      <figure>
        <a href="https://www.blitzquotidiano.it/cronaca-mondo/victorias-secrets-sfilata-show-3120571/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/victorias-secrets-sfilata-show-3120571/">
          <img src="https://static.blitzquotidiano.it/wp/wp-content/uploads/2019/11/victorias_secret-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/victorias-secrets-sfilata-show-3120571/">Victoria’s Secrets, addio alla sfilata show di Natale dopo le critiche</a>
      </h3>
      <p>Burton era cresciuto a New York e dopo una laurea in economia alla fine degli anni Settanta decise di fondare un’azienda per commercializzare lo Snurfer, una tavola simile a quella da surf con cui spostarsi sulla neve. “Fin dall’inizio ci ho intravisto uno sport”, aveva raccontato qualche mese fa alla BBC. Oggi la Burton è uno dei principali marchi di abbigliamento sportivo invernale.</p>
      <p>“È con il cuore pieno di dolore – si legge in una nota dell’azienda diffusa dopo la morte dell’imprenditore – che condividiamo con voi la notizia che il nostro fondatore della Jake Burton Carpenter è morto pacificamente ieri sera circondato da persone care a causa di complicazioni dovute al cancro ricorrente. Era l’anima dello snowboard, quello che ci ha regalato lo sport che amiamo. #RideonJake”.</p>
      <p>Fonte: BBC.</p>
    </article>
  </body>
</html>