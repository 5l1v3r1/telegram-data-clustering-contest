<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/zakharieva-obvineniyata-v-shpionazh-sa-nelepi-407313.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T08:29:54+00:00"/>
    <meta property="og:title" content="Захариева: Обвиненията в шпионаж са нелепи"/>
    <meta property="og:description" content="„Не виждам български разузнавач да вербува сръбски висши офицери&quot;, каза още тя"/>
  </head>
  <body>
    <article>
      <h1>Захариева: Обвиненията в шпионаж са нелепи</h1>
      <address>
        <time datetime="2019-11-22T08:29:54+00:00">22 Nov 2019, 08:29</time>
      </address>
      <p>„Това е поредното нелепо и невярно обвинение от сръбския депутат към България. Аз не виждам български разузнавач да вербува сръбски висши офицери, а друга държава. Нека не прехвърлят от болната на здравата глава. Вчера излязохме с изявление, че няма нищо вярно в тези твърдения. България винаги е подкрепяла и подпомагала Сърбия. Учудени сме от тези твърдения  и категорично ги отричаме”. Това заяви вицепремиерът и министър на външните работи Екатерина Захариева относно отправеното обвинение от председателя на парламентарната комисия за Косово Милован Дрецун.</p>
      <p>„В никакъв случай тези нелепи обвинения не отговарят на добрия дух и приятелство, което има между двете държави”, каза още тя.</p>
      <p>По думите й обвиненията по никакъв начин не подпомагат за двустарнните отношения между двете държави. „Надявам се това да е мнение на конкретния депутат, а не на висшето ръководство и на президента Вучич. Надявам се това да не е официална сръбска позиция. До момента не съм чулата да е такава”, каза още тя.</p>
      <p>
        <b>
          <i>Очаквайте подробности!</i>
        </b>
      </p>
    </article>
  </body>
</html>