<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/vallalati-hirek/arc-kell-a-humanoid-robotnak-hogy-bizzunk-bennuk-1884468/"/>
    <meta property="og:site_name" content="Világgazdaság"/>
    <meta property="article:published_time" content="2019-11-22T08:59:00+00:00"/>
    <meta property="og:title" content="Arc kell a humanoid robotnak, hogy bízzunk bennük"/>
    <meta property="og:description" content="A legújabb technológiák és a digitalizáció körüli aktuális kérdések állnak majd a Symposium középpontjában."/>
  </head>
  <body>
    <article>
      <h1>Arc kell a humanoid robotnak, hogy bízzunk bennük</h1>
      <address><time datetime="2019-11-22T08:59:00+00:00">22 Nov 2019, 08:59</time> by <a rel="author">VG</a></address>
      <h4>A legújabb technológiák és a digitalizáció körüli aktuális kérdések állnak majd a Symposium középpontjában.</h4>
      <p>A mesterséges intelligencia, a felhő alapú megoldások és a konnektivitás, vagyis az 5G és a gigabites hálózatok jelenleg a legérdekesebb, és legtöbbet emlegetett technológiák Magyarországon. Ezek a technológiák egyre inkább beépülnek a mindennapjainkba, és jó alapot biztosítanak a humanoid robotoknak, amely a T-Systems egyik fő fejlesztési területe.</p>
      <p>A humanoid robotok körül szintén izgalmas kérdések keringenek. Hogy fogadják el az ügyfelek? Miért kell neki nevet és arcot adni? Milyen hangtónusban beszéljen? Hogyan fog beépülni a mesterséges intelligencia az életünkbe? Ez lesz a közeljövő egyik legnagyobb kihívása. Nagy kérdés, hogyan teremtődik meg a bizalom egy humanoid robottal? A technológia már adott ahhoz, hogy gyorsan kiszolgálhassuk az ügyfeleket, de a bizalom hogyan alakul át egy ilyen sebességgel haladó világban? Mindenki hallotta a szüleitől, hogy „soha ne szálljanak be idegen autóba”, majd az Uber megjelenése ezt a tanítást felülírta. Elég volt hozzá egy alkalmazás, és bele se gondol az ember, mert a kényelem, a biztonság és a hatékonyság felülírja a bizalmi korlátokat, és félelmeket? Vagy az alkalmazás mögött valami biztonságot sejtünk? Hogy hat a bizalom a hatékonyságra és fordítva?</p>
      <figure>
        <img src="https://www.vg.hu/wp-content/uploads/2018/10/shutterstock638342005-e1567678818919.jpg"/>
        <figcaption>Fotó: Shutterstock</figcaption>
      </figure>
      <p>Ezekkel a kérdésekkel a mai technológiai vállalatoknak foglalkozni kell, nem elég magára a technológiára fókuszálni, sokkal szélesebb spektrumú gondolkodásra van szükség. Ezért is hívott meg a T-Systems a november 26-i Symposiumra olyan előadókat, akik a digitalizáció technológiai, informatikai és távközlési aspektusain túl, társadalmi és régiós szempontok szerint is körüljárja a témát. Mint például Rachel Botsman jövőkutató, aki az ember és technológia közötti bizalom témakörét feszegeti majd.</p>
      <p>A Kongresszusi Központban rendezett konferencián építenek egy technológiai kiállítást is, vagyis Jövő teret, amelyen a mesterséges intelligenciához, bankoláshoz kapcsolódó megoldásokat mutatnak be, humanoid robotokat, felhő technológiát, valamint kiberbiztonsági, és iparhoz kapcsolódó megoldások.</p>
    </article>
  </body>
</html>