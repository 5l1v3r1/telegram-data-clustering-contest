<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742997"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T08:00:00+00:00"/>
    <meta property="og:title" content="&quot;คาราท&quot; คว้า เอเจนซีคุณภาพดีเด่น จาก RECMA"/>
    <meta property="og:description" content="คาราท คว้าอันดับ 1 เอเจนซีคุณภาพดีเด่น และเน็ตเวิร์คใหญ่อันดับ 1 จากการประเมินผลล่าสุดโดย RECMA"/>
  </head>
  <body>
    <article>
      <h1>"คาราท" คว้า เอเจนซีคุณภาพดีเด่น จาก RECMA</h1>
      <address>
        <time datetime="2019-11-22T08:00:00+00:00">22 Nov 2019, 08:00</time>
      </address>
      <p>
        <b>คาราท คว้าอันดับ 1 เอเจนซีคุณภาพดีเด่น และเน็ตเวิร์คใหญ่อันดับ 1 จากการประเมินผลล่าสุดโดย RECMA</b>
      </p>
      <p><b>บริษัท คาราท (ประเทศไทย) จำกัด ในเครือ เดนท์สุ อีจิส เน็ตเวิร์ค กลุ่มบริษัทชั้นนำระดับโลกด้านสื่อสารการตลาดครบวงจร ฉลองปีที่ </b><b>21 ในฐานะมีเดียเอเจนซี่อิสระในประเทศไทย โดยคว้าตำแหน่งที่ 1 ต่อเนื่องใน RECMA QUALI-PACK REPORT 2019 และตอกย้ำความเป็นผู้นำเน็ตเวิร์คที่บริหารยอดงบประมาณสื่อโฆษณาสูงสุดอันดับ 1 ในประเทศ </b><br/><br/>ปริทัศ มุ่งประสิทธิชัย ประธานเจ้าหน้าที่บริหาร บจก. คาราท (ประเทศไทย) กล่าวว่า “คาราท ยึดมั่นสร้างสรรคุณภาพและบรรทัดฐานใหม่ในการบริหารจัดการงานวางแผนและซื้อ-ขายสื่อมาโดยตลอด จนสามารถครองความเป็นผู้นำมาได้ตราบจนปัจจุบัน  อันเป็นผลสืบเนื่องจากการได้รับความไว้วางใจจากลูกค้าเดิมและรายใหม่ๆ มากขึ้นมาอย่างต่อเนื่อง รวมทั้งความพร้อมในการเดินหน้านำลูกค้าร่วมก้าวข้ามยุคเปลี่ยนผ่านจากสื่อดั้งเดิมสู่สื่อดิจิทัล เพื่อสร้างความได้เปรียบในการแข่งขันให้กับลูกค้าของเรา”</p>
      <figure>
        <img src="https://www.dailynews.co.th/admin/upload/20191122/news_zHOHVinxaP135053_533.jpg?v=20191125141?v=9905"/>
      </figure>
      <p>“คาราท ให้ความสำคัญกับการพัฒนาบุคลากร เทคโนโลยี และเครื่องมือในการวางแผนและซื้อสื่อมาอย่างล้ำหน้าและต่อเนื่อง ไม่ว่าจะเป็นการนำเอาเทคโนโลยีล่าสุด องค์ความรู้ กระบวนการคิด และเครื่องมือด้านสื่อดิจิทัล ปัญญาประดิษฐ์ (AI) และระบบจัดการข้อมูลขนาดใหญ่ (Big data) มาใช้ เพื่อการให้บริการที่มีประสิทธิภาพ แม่นยำ และคุ้มค่างบประมาณ ลดการสูญเสียการใช้เม็ดเงินไปแบบเปล่าประโยชน์ เหล่านี้คือพัฒนาการที่เกิดขึ้นในองค์กรตลอดเวลา เราพยายามสร้างความได้เปรียบในการแข่งขันให้กับลูกค้าอยู่เสมอ ข้อมูล เทคโนโลยี และเครื่องมือใหม่ๆในยุคดิจิทัลนี้ ยังช่วยให้เราสร้างมูลค่าเพิ่มทางธุรกิจให้ลูกค้าได้อย่างมีประสิทธิภาพและจับต้องได้ชัดเจนยิ่งขึ้นเป็นอย่างมาก”  วิสาส์น สิริจันทานนท์ กรรมการผู้จัดการ กล่าวเสริมถึงศักยภาพของคาราท<br/><br/>“นอกจากการครองอันดับเอเจนซี่คุณภาพดีเด่นแล้ว ในปีนี้ RECMA ได้ตรวจสอบยอดงบประมาณสื่อโฆษณาด้วย และผลที่น่ายินดีเป็นอย่างยิ่งคือ เครือ เดนท์สุ อีจิส เน็ตเวิร์ค เป็นเครือบริษัทที่บริหารยอดงบประมาณสื่อโฆษณาสูงที่สุดเป็นอันดับ 1 ในประเทศไทย ซึ่งการครองอันดับ 1 ทั้งในด้านคุณภาพและยอดงบประมาณสื่อโฆษณานี้ ทำให้ลูกค้าของเราได้เปรียบคู่แข่งทั้งในด้านคุณภาพและราคา” ปริทัศ ทิ้งท้ายด้วยความภูมิใจ                  <br/><br/>ปัจจุบัน คาราท (ประเทศไทย) ให้การดูแลลูกค้าอยู่กว่า 200 ราย ทั้งแบรนด์สัญชาติไทย และแบรนด์นานาชาติ ซึ่งกว่าครึ่งได้อยู่กับคาราทมาแล้วนานกว่า 10 ปี แสดงถึงคุณภาพและความไว้วางใจที่ได้รับอย่างต่อเนื่อง และเป็นสิ่งที่ยืนยันถึงคุณภาพของทีมคาราทได้อย่างยอดเยี่ยม<br/> <br/> </p>
    </article>
  </body>
</html>