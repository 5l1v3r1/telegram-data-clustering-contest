<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187904/"/>
    <meta property="og:site_name" content="Janam TV"/>
    <meta property="article:published_time" content="2019-11-22T08:48:34+00:00"/>
    <meta property="og:title" content="പ്രധാനമന്ത്രി ഗ്രാമീണ റോഡ് വികസനം: ജമ്മുകശ്മീര്‍ രാജ്യത്തിന് മാതൃകയാകുന്നു; 11400 കി.മീ ദൂരം റെക്കോഡ് സമയത്തില്‍ പൂര്‍ത്തിയായി"/>
    <meta property="og:description" content="ശ്രീനഗര്‍: കേന്ദ്രഭരണത്തില്‍ ജമ്മുകശ്മീരില്‍ വികസന പ്രവര്‍ത്തനം അതിവേഗത്തിലെന്ന് റിപ്പോര്‍ട്ട്. രാജ്യത്തിനാകെ മാതൃകയായ റോഡ് വികസനമാണ് റെക്കോഡ് വേഗത്തില്‍"/>
  </head>
  <body>
    <article>
      <h1>പ്രധാനമന്ത്രി ഗ്രാമീണ റോഡ് വികസനം: ജമ്മുകശ്മീര്‍ രാജ്യത്തിന് മാതൃകയാകുന്നു; 11400 കി.മീ ദൂരം റെക്കോഡ് സമയത്തില്‍ പൂര്‍ത്തിയായി</h1>
      <address><time datetime="2019-11-22T08:48:34+00:00">22 Nov 2019, 08:48</time> by <a rel="author">Janam TV Web Desk</a></address>
      <p>ശ്രീനഗര്‍: കേന്ദ്രഭരണത്തില്‍ ജമ്മുകശ്മീരില്‍ വികസന പ്രവര്‍ത്തനം അതിവേഗത്തിലെന്ന് റിപ്പോര്‍ട്ട്. രാജ്യത്തിനാകെ മാതൃകയായ റോഡ് വികസനമാണ് റെക്കോഡ് വേഗത്തില്‍ പൂര്‍ത്തിയായത്. പ്രധാനമന്ത്രി ഗ്രാമീണ റോഡ് പദ്ധതി പ്രകാരം 11400 കി.മീറ്റര്‍ ദുരത്തെ റോഡുകള്‍ ടാറിട്ട് ബലപ്പെടുത്തിക്കഴിഞ്ഞു. 1838 മനുഷ്യവാസ മേഖലകളെ ബന്ധപ്പെടുത്തികൊണ്ടാണ് ഇത്രയും കിലോമീറ്ററില്‍ റോഡുനിര്‍മ്മാണം നടന്നത്.</p>
      <p>പൊതുവിവര-സേവന വകുപ്പിന്റെ ട്വിറ്ററിലൂടെയാണ് ജമ്മുകശ്മീര്‍ മേഖലയിലെ വികസനപ്രവര്‍ത്തനങ്ങളുടെ വിവരങ്ങള്‍ കൈമാറിയത്. രാജ്യം മുഴുവനുള്ള ഗ്രാമീണ മേഖലയിലെ റോഡുവികസനത്തില്‍ അതായത് സംസ്ഥാനങ്ങള്‍ക്കാണ് ചുമതല.</p>
      <p>കേന്ദ്രഭരണ പ്രദേശങ്ങളിലെ റോഡ് വികസനത്തിനായി 836.64 കോടി രൂപയാണ് അനുവദിച്ചത്. കേന്ദ്രഭരണപ്രദേശമായി മാറിയതോടെയാണ് അവഗണിക്കപ്പെട്ടുകിടന്ന ജമ്മുകശ്മീര്‍ മേഖലയിലെ റോഡ് വികസനം വേഗത്തിലായതെന്ന് ജമ്മുകശ്മീര്‍ പൊതുമരാമത്ത് വകുപ്പ് അറിയിച്ചു.</p>
    </article>
  </body>
</html>