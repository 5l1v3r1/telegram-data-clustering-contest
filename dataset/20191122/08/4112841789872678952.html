<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77609-Victorias-Secret-Fashion-Show-2019-je-oficialne-zrusena"/>
    <meta property="og:site_name" content="REFRESHER"/>
    <meta property="article:published_time" content="2019-11-22T08:10:00+00:00"/>
    <meta property="og:title" content="Victoria’s Secret Fashion Show 2019 je oficiálne zrušená"/>
    <meta property="og:description" content="Kvôli výberu príliš chudých modeliek bola spoločnosť už dlho kritizovaná. Teraz hovoria, že zrušenie prehliadky je súčasťou „vývoja posolstva spoločnosti“."/>
  </head>
  <body>
    <article>
      <h1>Victoria’s Secret Fashion Show 2019 je oficiálne zrušená</h1>
      <address><time datetime="2019-11-22T08:10:00+00:00">22 Nov 2019, 08:10</time> by <a rel="author">Alexandra Murajdová</a></address>
      <p>
        <b>Kvôli výberu príliš chudých modeliek bola spoločnosť už dlho kritizovaná. Teraz hovoria, že zrušenie prehliadky je súčasťou „vývoja posolstva spoločnosti“.</b>
      </p>
      <p>Anjelici v spodnom prádle od Victoria’s Secret nás túto zimu nepotešia, informuje <a href="https://www.businessinsider.com/victorias-secret-cancels-fashion-show-its-official-2019-11">Business Insider. </a>Už mesiace sa špekulovalo o tom, či sa prehliadka konať bude a teraz máme odpoveď. <b>Šou bola oficiálne zrušená.</b></p>
      <figure>
        <img src="https://i.refresher.sk/public/alexandra-murajdova/wef.jpg"/>
        <figcaption>
          <cite>Twitter/ Victorias Secret</cite>
        </figcaption>
      </figure>
      <p>Materská spoločnosť L Brands zrušila tohtoročnú Victoria’s Secret Fashion Show. Hovoria, že je to súčasťou „vývoja posolstva spoločnosti“. Pravdepodobne sa to spája s tým, že ľudia už dlho VS kritizovali, že <b>podporujú zastaralé štandardy krásy.</b> Pripojila sa aj Karlie Kloss, ktorá s predvádzaním pre Victoria’s Secret prestala v mene feminizmu.</p>
      <p><b>Prehliadka sa konala každý rok už od roku 1995</b> a bola známa aj tým, že obsahovala mimoriadne štíhle modelky. Kedysi sa účasť na móle tejto značky považovala za to najlepšie, čo môže modelka dosiahnuť. Avšak popularita šou značne klesla, zatiaľ čo v roku 2013 ju sledovalo 9,7 milióna ľudí, minulý rok to bolo 3,3.</p>
      <figure>
        <iframe data-src="https://twitter.com/epaphotos/status/1197624879723483136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>„S našimi zákazníkmi budeme komunikovať, ale nebude to nič v rozsahu módnej prehliadky,</i>“ povedal generálny riaditeľ Stuart Burgdeorfer. Dodáva, že sa aj tak nikdy neukázalo, žeby sa po odvysielaní prehliadky zdvihli ich prijmy, a preto sa nebojí tento krok urobiť.</p>
      <related>
        <a href="https://refresher.sk/68149-Modelka-Victorias-Secret-pribrala-v-bokoch-15-centimetra-prisla-o-zakazky"/>
      </related>
      <p>K počiatočným pochybnostiam okolo fashion show sa ľudia dostali kvôli tomu, že Shanina Shaik, jeden z anjelikov, už v júli pre Telegraph povedala: „<i>Victoria’s Secret show sa tento rok, bohužiaľ, nebude konať. Vôbec si na to neviem zvyknúť, pretože v tomto čase som každý rok trénovala ako anjelik.“</i> Spoločnosť sa však vyjadrila až teraz a <b>jej slová potvrdila.</b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52347-Diskusia-Kolko-penazi-si-ochotny-dat-za-topanky-ci-oblecenie"/>
        <a href="https://refresher.sk/56220-Modelky-na-vozicku-ci-s-Downovym-syndromom-Nova-kampan-otvorene-ukazuje-fyzicke-postihnutia"/>
        <a href="https://refresher.sk/33060-Jak-bude-vypadat-zbrusu-nova-kolekce-unikatnich-plavek-Kylie-a-Kendall-Jenner-pro-Topshop"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>