<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100130/%D9%85%D9%88%D8%B3%D9%88%DB%8C-%D8%B3%DB%8C%D8%A7%D8%B3%D8%AA-%D8%AE%D8%A7%D8%B1%D8%AC%DB%8C-%D8%A7%DB%8C%D8%B1%D8%A7%D9%86-%D9%81%D8%B9%D8%A7%D9%84-%D9%88-%D9%85%D8%AA%D9%88%D8%A7%D8%B2%D9%86-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-22T08:39:42+00:00"/>
    <meta property="og:title" content="موسوی: سیاست خارجی ایران، فعال و متوازن است"/>
    <meta property="og:description" content="سخنگوی وزارت خارجه گفت: سیاست خارجی جمهوری اسلامی ایران در دوره اخیر، سیاستی فعال و متوازن بوده است."/>
  </head>
  <body>
    <article>
      <h1>موسوی: سیاست خارجی ایران، فعال و متوازن است</h1>
      <address><time datetime="2019-11-22T08:39:42+00:00">22 Nov 2019, 08:39</time> by <a rel="author">فاطمه ابوطالبی</a></address>
      <p>سخنگوی وزارت خارجه گفت: سیاست خارجی جمهوری اسلامی ایران در دوره اخیر، سیاستی فعال و متوازن بوده است.</p>
      <p>به گزارش ایسنا، سید عباس موسوی با رد برخی مطالب که در سیاست خارجی ایران به کشورهای آفریقایی و آمریکای لاتین برای توسعه همکاری‌ها کمتر توجه شده است، گفت: جمهوری اسلامی ایران همواره سعی کرده است تا از طریق جغرافیایی، توازن سیاست خارجی خود را حفظ کند و سفرهای رئیس جمهور و وزیر امور خارجه ایران به مناطق مختلف جهان یا سفر مقامات برخی کشورها به تهران، نشان دهنده این موضوع است.</p>
      <p>وی در گفت‌وگو با خبرگزاری صدا و سیما افزود: در برخی مسائل، گاهی اولویت‌هایی به وجود می‌آید که این به معنی توجه نکردن به دیگر مناطق جغرافیایی نیست، مانند موضوعات پیش آمده از جمله تنش‌ها در منطقه و برجام، اولویت روابط و تحرکات دیپلماتیک از نگاه دولت و وزارت امور خارجه ایران، نگاه متوازن به همه کشورهای دور و نزدیک است.</p>
      <p>سخنگوی وزارت امورخارجه به اولویت‌های منطقه‌ای ایران نیز اشاره کرد و گفت: امنیت منطقه و ثبات آن برای جمهوری اسلامی ایران به لحاظ قرار گرفتن در آن، از اهمیت خاصی برخوردار است.</p>
      <p>موسوی با اینکه جمهوری اسلامی ایران دارای ۱۵ کشور همسایه است‏، افزود: نگاه ایران به کشورهای همسایه، نگاه استراتژیک و واحدی است و جمهوری اسلامی ایران اولویت خود را به کشورهای منطقه اعلام کرده است و بار دیگر تاکید می‌کنم، سیاست جمهوری اسلامی ایران، سیاست متوازنی است که شرق تا غرب عالم، شمال تا جنوب جهان را در بر می‌گیرد.</p>
      <p>انتهای پیام</p>
    </article>
  </body>
</html>