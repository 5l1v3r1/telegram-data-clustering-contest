<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/serie-a-gravina-spero-micciche-torni-sui-suoi-passi-352703"/>
    <meta property="og:site_name" content="MilanNews.it"/>
    <meta property="article:published_time" content="2019-11-22T08:00:00+00:00"/>
    <meta property="og:title" content="Serie A: Gravina, spero Miccichè torni sui suoi passi"/>
    <meta property="og:description" content="(ANSA) - ROMA, 21 NOV - &quot;Abbiamo provato a far desistere fino all'ultimo Miccichè. Lui ha fatto le sue scelte e penso avesse valide ragioni, spero possa tornare sui suoi passi per dare stabilità alla Lega di A che con lui cominciava a consolidarsi&quot;. Lo ha detto il presidente della Figc, Gabriele Gravina, al termine del Consiglio federale di ieri che ha indicato la nomina di un commissario ad acta per la Lega di A dal 3 dicembre qualora nell'assemblea del 2 dicembre da via Rosellini non dovesse essere eletto il successore del dimissionario Gaetano Miccichè. &quot;C'è grande amarezza, peraltro condivisa dal Consiglio federale, per le sue dimissioni - ha aggiunto Gravina - Abbiamo affrontato direttamente il problema con Miccichè, non avendo ravvisato conflitti di interesse o rischi di indipendenza da parte sua, avevo consigliato l'apertura delle famose schede per completare l'iter di quell'assemblea, affinché se fossero emersi anche solo 14 voti utili lui poteva restare a fare il presidente&quot;. (ANSA)."/>
  </head>
  <body>
    <article>
      <h1>Serie A: Gravina, spero Miccichè torni sui suoi passi</h1>
      <address><time datetime="2019-11-22T08:00:00+00:00">22 Nov 2019, 08:00</time> by <a rel="author">Matteo Calcagni</a></address>
      <p>(ANSA) - ROMA, 21 NOV - "Abbiamo provato a far desistere fino all'ultimo Miccichè. Lui ha fatto le sue scelte e penso avesse valide ragioni, spero possa tornare sui suoi passi per dare stabilità alla Lega di A che con lui cominciava a consolidarsi". Lo ha detto il presidente della Figc, Gabriele Gravina, al termine del Consiglio federale di ieri che ha indicato la nomina di un commissario ad acta per la Lega di A dal 3 dicembre qualora nell'assemblea del 2 dicembre da via Rosellini non dovesse essere eletto il successore del dimissionario Gaetano Miccichè. "C'è grande amarezza, peraltro condivisa dal Consiglio federale, per le sue dimissioni - ha aggiunto Gravina - Abbiamo affrontato direttamente il problema con Miccichè, non avendo ravvisato conflitti di interesse o rischi di indipendenza da parte sua, avevo consigliato l'apertura delle famose schede per completare l'iter di quell'assemblea, affinché se fossero emersi anche solo 14 voti utili lui poteva restare a fare il presidente". (ANSA).</p>
      <footer><b>Fonte:</b> <u>ANSA</u></footer>
    </article>
  </body>
</html>