<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/videoaventura-urbana-s-a-incheiat/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T08:28:08+00:00"/>
    <meta property="og:title" content="(VIDEO) Aventura urbană s-a încheiat!"/>
    <meta property="og:description" content="Vulpea surprinsă la începutul acestei săptămâni în Capitală a fost capturată de reprezentanții asociației „Visul Luanei”, iar în prezent se află în custodia acestora pentru observație, urmând a fi luată o decizie în privința animalului."/>
  </head>
  <body>
    <article>
      <h1>(VIDEO) Aventura urbană s-a încheiat!</h1>
      <address><time datetime="2019-11-22T08:28:08+00:00">22 Nov 2019, 08:28</time> by <a rel="author">(R.C.)</a></address>
      <p>Vulpea surprinsă la începutul acestei săptămâni în Capitală a fost capturată de reprezentanții asociației „Visul Luanei”, iar în prezent se află în custodia acestora pentru observație, urmând a fi luată o decizie în privința animalului. Vulpea a fost consultată și este sănătoasă.</p>
      <p>„După 2 nopți de așteptare (și o pisică prinsă din greșeală) am reușit să capturăm cu ajutorul cuștii capcane vestita vulpe despre care se tot discuta zilele trecute în zona Calea Griviței – București”, se arată într-o postare de pe pagina de Facebook a asociației.</p>
      <p>Animalul se află, în prezent, la centrul asociației unde a fost consultată, concluzia fiind aceea că este sănătos. Vulpea a fost vaccinată antirabic și va fi ținută sub observație până când va fi găsită cea mai bună soluție pentru întoarcerea ei în libertate.</p>
      <p>Asociația s-a mobilizat după ce un tânăr a postat pe Facebook, în urmă cu câteva zile, un video în care apare o vulpe printre blocuri, și despre care bucureșteanul spunea că s-ar afla în zona „Ion Mihalache” din Capitală.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FallforLuana%2Fvideos%2F435694217356532%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <related>
        <h4>Articole asemănătoare</h4>
        <a href="https://www.cotidianul.ro/fosta-uzina-de-arme-chimice-din-vremea-lui-saddam-in-mainile-insurgentilor/"/>
      </related>
    </article>
  </body>
</html>