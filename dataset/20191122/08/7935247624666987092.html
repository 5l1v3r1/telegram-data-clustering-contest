<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/twitterda-yeni-donem-215875h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T08:21:33+00:00"/>
    <meta property="og:title" content="Twitter'da yeni dönem"/>
    <meta property="og:description" content="Twitter’da kullanıcılar artık yanıtları gizleyebilecek. ABD, Kanada ve Japonya'da geçtiğimiz dönemde test edilmeye başlanan yanıt gizleme özelliği, tüm dünyada kullanıma sunuldu."/>
  </head>
  <body>
    <article>
      <h1>Twitter'da yeni dönem</h1>
      <h2>Twitter’da kullanıcılar artık yanıtları gizleyebilecek. ABD, Kanada ve Japonya'da geçtiğimiz dönemde test edilmeye başlanan yanıt gizleme özelliği, tüm dünyada kullanıma sunuldu.</h2>
      <address>
        <time datetime="2019-11-22T08:21:33+00:00">22 Nov 2019, 08:21</time>
      </address>
      <p>Mikro blog sitesi Twitter bir süredir test ettiği 'yanıt gizleme' özelliğini dünya genelinde kullanıcılarının beğenisine sundu.</p>
      <p>Techcrunch'ta yer alan habere göre, söz konusu özellik sayesinde atılan tweet'lere verilen yanıtlar, kullanıcının isteği doğrultusunda anında gizlenebilecek. </p>
      <p>Yanıtları gizlemek isteyen kullanıcıların tweet'lere verilen cevapların sağ tarafında bulunan gri simgeyi kullanarak ‘yanıtı gizle’yi seçmeleri gerekiyor. </p>
      <p>Twitter'dan konu ile ilgili yapılan açıklamada şu ifadelere yer verildi: </p>
      <p>“Başarılı bir test sürecinin ardından konuşmaları yönetmenin, dikkat dağıtıcı ve konu dışı yanıtları gizlemenin yararlı bir yolu olduğunu fark ettik” denildi. </p>
      <p>Twitter’ın yeni özelliği bir süredir ABD, Kanada ve Japonya’da test ediliyordu. </p>
    </article>
  </body>
</html>