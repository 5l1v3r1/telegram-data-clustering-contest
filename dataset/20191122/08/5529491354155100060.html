<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/pinguini-sovranisti-sardine-mangiamo-3120193/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T08:10:55+00:00"/>
    <meta property="og:title" content="Ecco i Pinguini sovranisti: “Noi le sardine… ce le mangiamo”"/>
    <meta property="og:description" content="ROMA – Le Sardine, ormai è noto, sono la risposta emiliana, almeno in origine, al populismo di stampo salviniano. Il problema è che adesso la situazione si è fatta ancora più complessa e arzigogolata con la nascita di un nuovo fenomeno, sovranista, in risposta alle Sardine. Di chi si tratta? Dei Pinguini. I pinguini sovranisti.  “Il gruppo de I Pinguini – si legge sui social – nasce da persone che hanno idea di un’ Italia sovranista, partecipe della Comunità Europea ma non succube e, tanto meno, dipendente nelle scelte politiche interne: esattamente il contrario di come opera l’attuale governo. È un gruppo di persone che aborra qualsiasi tipo di ipocrisia e millantazione. Come è ipocrita inscenare una manifestazione in concomitanza di un evento di un esponente politico di rilevanza nazionale dell’opposizione e come è millantazione riempire le piazze di Sardine buoniste che si autoproclamano apolitiche”.Regionali, M5s candida Francesco Aiello in Calabria. Di Maio: “Niente alleanze con il Pd”Grillo contro sigarette…"/>
  </head>
  <body>
    <article>
      <h1>Ecco i Pinguini sovranisti: “Noi le sardine… ce le mangiamo”</h1>
      <address>
        <time datetime="2019-11-22T08:10:55+00:00">22 Nov 2019, 08:10</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/pinguini_ansa.jpg"/>
        <figcaption>Pinguini non sovranisti (foto d’archivio Ansa)</figcaption>
      </figure>
      <p>ROMA – <a href="https://www.blitzquotidiano.it/cronaca-italia/modena-sardine-piazza-grande-salvini-3118639/">Le Sardine,</a> ormai è noto, sono la risposta emiliana, almeno in origine, al populismo di stampo salviniano. Il problema è che adesso la situazione si è fatta ancora più complessa e arzigogolata con la nascita di un nuovo fenomeno, sovranista, in risposta alle Sardine. Di chi si tratta? Dei Pinguini. I pinguini sovranisti. </p>
      <p>“Il gruppo de I Pinguini – si legge sui social – nasce da persone che hanno idea di un’ Italia sovranista, partecipe della Comunità Europea ma non succube e, tanto meno, dipendente nelle scelte politiche interne: esattamente il contrario di come opera l’attuale governo. È un gruppo di persone che aborra qualsiasi tipo di ipocrisia e millantazione. Come è ipocrita inscenare una manifestazione in concomitanza di un evento di un esponente politico di rilevanza nazionale dell’opposizione e come è millantazione riempire le piazze di Sardine buoniste che si autoproclamano apolitiche”.</p>
      <figure>
        <a href="https://www.blitzquotidiano.it/politica-italiana/regionali-m5s-francesco-aiello-calabria-3120519/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/regionali-m5s-francesco-aiello-calabria-3120519/">
          <img src="https://static.blitzquotidiano.it/wp/wp-content/uploads/2019/11/aiello-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/regionali-m5s-francesco-aiello-calabria-3120519/">Regionali, M5s candida Francesco Aiello in Calabria. Di Maio: “Niente alleanze con il Pd”</a>
      </h3>
      <figure>
        <a href="https://www.blitzquotidiano.it/politica-italiana/grillo-sigarette-elettroniche-salvini-tassa-3120498/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/grillo-sigarette-elettroniche-salvini-tassa-3120498/">
          <img src="https://static.blitzquotidiano.it/wp/wp-content/uploads/2019/11/blog_Grillo-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/grillo-sigarette-elettroniche-salvini-tassa-3120498/">Grillo contro sigarette elettroniche: “Sono pericolose”. Salvini: “Governo vuole tassarle?”</a>
      </h3>
      <p>“I Pinguini – si legge ancora – lanciano un messaggio chiaro anche alle Dirigenze dei loro Partiti: sono Uniti nella Destra e vogliono una Destra vincente ovunque. Raccolgono adesioni dalla Lega, da Fratelli d’Italia e da Forza Italia e sosterranno la Destra nelle Piazze, con rispetto verso tutte le Forze dell’Ordine”.</p>
      <p>Tpi ha anche intervistato il fondatore del gruppo: Leonardo Cisari, 61 anni.</p>
      <p>“La questione delle sardine – dice – è un’ingiustizia, non hanno cultura politica”.</p>
      <p>Il nome? “I Pinguini sono animali eleganti, simpatici e… mangiano le sardine”.</p>
      <p>Ora non resta che aspettare: quale sarà la risposta ai Pinguini?</p>
      <p>Fonte. Tpi, Facebook.</p>
    </article>
  </body>
</html>