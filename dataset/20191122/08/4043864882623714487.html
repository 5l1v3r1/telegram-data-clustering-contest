<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232709/"/>
    <meta property="og:site_name" content="Українська правда"/>
    <meta property="article:published_time" content="2019-11-22T08:28:06+00:00"/>
    <meta property="og:title" content="Дубілет показав, як поменшали гори &quot;макулатури&quot; в Кабміні"/>
    <meta property="og:description" content="Міністр Кабінету міністрів Дмитро Дубілет заявляє, що в жовтні-листопаді кількість документів, які центральні органи влади надсилають одне одному в паперовій формі, різко знизилася. Інфографіка."/>
  </head>
  <body>
    <article>
      <h1>Дубілет показав, як поменшали гори "макулатури" в Кабміні</h1>
      <address>
        <time datetime="2019-11-22T08:28:06+00:00">22 Nov 2019, 08:28</time>
      </address>
      <p>Міністр Кабінету міністрів Дмитро Дубілет заявляє, що в жовтні-листопаді кількість документів, які центральні органи влади надсилають одне одному в паперовій формі, різко знизилася.</p>
      <p>Джерело: інфографіка на <a href="https://www.facebook.com/photo.php?fbid=10157940154108552&amp;set=a.453686608551&amp;type=3&amp;theater">Facebook</a>-сторінці Дубілета</p>
      <p><b>Деталі:</b> Міністр продемонстрував графік, що показує кількість документів, які міністерства та інші центральні органи надіслали одне одному в паперовій формі.</p>
      <figure>
        <img src="https://img.pravda.com/images/doc/3/0/304f6e1-papaers-kmu-original.jpg"/>
      </figure>
      <p><b>Пряма мова</b>: "Ми з 1 жовтня заборонили надсилати документи не в електронній формі (за винятком випадків, коли папір передбачено законом).</p>
      <p>Як бачите, коли ти щось забороняєш, це не означає, що воно зникає автоматично. З другого жовтня ми почали адресно спілкуватися з усіма, хто продовжував слати папір. Раз на засіданні Кабміну я навіть показував антирейтинг.</p>
      <p>Втім, перевести в електронну форму документообмін – це набагато легше, ніж документообіг всередині органів. Тут теж кипить робота. Буду тримати в курсі".</p>
      <related>
        <a href="https://www.epravda.com.ua/news/2019/11/22/654020/"/>
        <a href="https://www.pravda.com.ua/news/2019/11/21/7232668/"/>
        <a href="https://www.epravda.com.ua/news/2019/11/21/653966/"/>
      </related>
    </article>
  </body>
</html>