<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2581121/fond-gorihovij-dim-pereoblastue-primisenna-na-licakivskij-pid-socialnij-centr"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-22T08:21:00+00:00"/>
    <meta property="og:title" content="Фонд &quot;Горіховий дім&quot; переоблаштує приміщення на Личаківській під соціальний центр"/>
    <meta property="og:description" content="У львівському соціальному центрі прихистять людей, які постраждали від домашнього насильства"/>
  </head>
  <body>
    <article>
      <h1>Фонд "Горіховий дім" переоблаштує приміщення на Личаківській під соціальний центр</h1>
      <address><time datetime="2019-11-22T08:21:00+00:00">22 Nov 2019, 08:21</time> by <a rel="author">Євгенія Пласконь</a></address>
      <p>
        <i>22 листопада на засіданні виконавчого комітету Львівської міськради, благодійній організації "Фонд Горіховий дім" затвердили містобудівні умови й обмеження на реконструкцію приміщення на вул. Личаківській, 90 у Львові під будинок соціального центру.</i>
      </p>
      <p>Як повідомляє кореспондент сайту 032.ua, Фонд ще має замовити відповідний проект у спеціалістів, подати його на експертизу, отримати дозвільні документи на реконструкцію та передати оновлене приміщення на баланс міста.</p>
      <p>У новому соціальному центрі зможуть знайти прихисток люди, які постраждали від домашнього насильства. </p>
      <p>Раніше у Львові <a href="https://www.032.ua/news/2376772/u-lvovi-stvorat-socialnij-centr-na-licakivskij">затвердили</a> Програму протидії домашньому насильству, яка передбачає виконання низки заходів для запобіганню й протидії насильству, допомоги потерпілим особам. Йдеться про мобільну бригаду соціально-психологічної допомоги у екстрених ситуаціях та створення соціального центру на Личаківській. Попередньо передбачається, що вартість реорганізації приміщення становить 2 млн грн.</p>
      <p>Нагадаємо, у Львові надали в оренду <a href="https://www.032.ua/news/2580726/stalo-vidomo-de-u-lvovi-rozdavatimut-izu-malozabezpecenim">ГО "Тарілка"</a> нежитлові приміщення, де будуть роздавати їжу малозабезпеченим.</p>
    </article>
  </body>
</html>