<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915862.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T08:56:00+00:00"/>
    <meta property="og:title" content="Фенклубът на Локо: Тръгваме 7 рейса, 10 буса и много коли! Ще имаме сектор, който ще се помни дълго!"/>
    <meta property="og:description" content="Фенклубът на Локомотив Пловдив излезе с призив към &quot;черно-белите братя и сестри&quot; преди утрешното суп..."/>
  </head>
  <body>
    <article>
      <h1>Фенклубът на Локо: Тръгваме 7 рейса, 10 буса и много коли! Ще имаме сектор, който ще се помни дълго!</h1>
      <address>
        <time datetime="2019-11-22T08:56:00+00:00">22 Nov 2019, 08:56</time>
      </address>
      <p>Фенклубът на Локомотив Пловдив излезе с призив към "черно-белите братя и сестри" преди утрешното супердерби на Първа лига срещу Лудогорец. Двубоят между първия и втория във временното класиране е в събота (23 ноември) от 17,30 часа на "Лудогорец Арена" в Разград.</p>
      <p><b>Plovdiv24.bg</b> публикува без редакторска намеса официалния текст на фенклуба на Локомотив:</p>
      <p>Черно бели братя и сестри,</p>
      <p>Нека утре всички многобройни, прехвалени и модерни агитки видят как се подкрепя истински любим отбор.</p>
      <p>Нека се съберем под знамената и нека покажем, че надписът, който избрахме да стои на първа линия в сектора - БИТКА ДОКРАЙ, не е просто израз, проформа или само за снимките, а че това всъщност е нашият ЛОКОМОТИВ!</p>
      <p>Не можем да знаем развоя, не може да знаем и резултата, но едно е сигурно - всеки един ще се раздаде на макс 90 минути и феновете и футболисти ще излезем по-силни и по-сплотени след двубоя.</p>
      <p>Организираните фенове тръгваме 7 рейса, 10 буса и много коли. Призоваваме всички, които имат възможност да пътуват, да го направят, за да имаме сектор, който ще се помни дълго.</p>
      <p>Ние сме Локомотив! Ние сме Пловдив!</p>
    </article>
  </body>
</html>