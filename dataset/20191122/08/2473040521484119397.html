<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/247086/polonia-si-lituania-resping-viziunea-franceza-despre-nato.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T08:00:03+00:00"/>
    <meta property="og:title" content="Polonia si Lituania resping viziunea franceza despre NATO dupa ce Emmanuel Macron a afirmat ca Alianta se confrunta cu o &quot;moarte cerebrala&quot;"/>
    <meta property="og:description" content="Presedintii Poloniei, Andrzej Duda, si Lituaniei, Gitanas Nauseda, doua tari membre ale NATO, au salutat joi &quot;vitalitatea&quot; Aliantei Nord-Atlantice, respingand viziunea franceza a unei organizatii in stare de &quot;moarte cerebrala&quot;."/>
  </head>
  <body>
    <article>
      <h1>Polonia si Lituania resping viziunea franceza despre NATO dupa ce Emmanuel Macron a afirmat ca Alianta se confrunta cu o "moarte cerebrala"</h1>
      <address>
        <time datetime="2019-11-22T08:00:03+00:00">22 Nov 2019, 08:00</time>
      </address>
      <p>
        <b>Presedintii Poloniei, Andrzej Duda, si Lituaniei, Gitanas Nauseda, doua tari membre ale NATO, au salutat joi "vitalitatea" Aliantei Nord-Atlantice, respingand viziunea franceza a unei organizatii in stare de "moarte cerebrala".</b>
      </p>
      <p>"Prezenta militara crescanda a Statelor Unite in Polonia in coordonare cu NATO demonstreaza vitalitatea Aliantei", a afirmat presedintele polonez intr-o conferinta de presa comuna la Vilnius alaturi de omologul sau lituanian, scrie <a href="http://www.agerpres.ro/">Agerpres</a>. "La fel ca presedintele Gitanas Nauseda, nu vad absolut nicio problema cu vitalitatea NATO", a adaugat Andrzej Duda.</p>
      <p>La randul sau, seful statului lituanian a afirmat ca cele 29 de tari membre ale Aliantei "nu ar trebui sa aiba nici cea mai mica indoiala ca aceasta organizatie ramane garantul esential al securitatii noastre".</p>
      <p>In ultimele doua luni, Statele Unite si-au marit rotatia trupelor lor din Polonia si Lituania care se adauga contingentelor NATO ampalsate pentru a face fata unei eventuale amenintari din partea Rusiei.</p>
      <p>In urma cu doi ani, NATO a desfasurat patru batalioane multinationale de 1.000 de persoane fiecare in Polonia si in tarile baltice pentru a contracara orice veleitate agresiva a Rusiei dupa anexarea Peninsulei Crimeea de Moscova in 2014.</p>
      <p>
        <a href="https://www.wall-street.ro/articol/International/246894/brexit-instalatorul-polonez-se-intoarce-acasa-piata-fortei-de-munca-polonia.html">Citeste si:<br/>Brexit: Instalatorul polonez se intoarce acasa atras de salarii mari</a>
      </p>
      <figure>
        <img src="https://img.wall-street.ro/image_thumbs/thumbs/a43/a439b912259ac2a6403bb7258549d87c-400x250-00-65.jpg?v=1573992632"/>
      </figure>
      <p>Presedintele francez, Emmanuel Macron, si-a atras critici vehemente apreciind ca NATO se confrunta cu o "moarte cerebrala", cu cateva saptamani inainte de summitul Aliantei, prevazut la 4 decembrie la Londra. Seful statului francez a acuzat, de asemenea, absenta unei coordonari intre SUA si aliatii sai, precum si decizia Turciei de a lansa o operatiune unilaterala in nord-estul Siriei.</p>
      <footer>Sursa foto: <a href="https://www.facebook.com/nausedagitanas/">Gitanas Nauseda</a></footer>
    </article>
  </body>
</html>