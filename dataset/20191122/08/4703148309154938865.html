<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemzetkozi-foci/vilag-foci/furcsa-fordulat-maradona-lemondott-de-48-oraval-kesobb-meggondolta-magat"/>
    <meta property="og:site_name" content="csakfoci.hu"/>
    <meta property="article:published_time" content="2019-11-22T08:42:03+00:00"/>
    <meta property="og:title" content="Furcsa fordulat: Maradona lemondott, de 48 órával később meggondolta magát"/>
    <meta property="og:description" content="Két nappal lemondása után Diego Maradona bejelentette, hogy mégis marad az argentin élvonalbeli Gimnasia y Esgrima La Plata labdarúgócsapatának vezetőedzői posztján."/>
  </head>
  <body>
    <article>
      <h1>Furcsa fordulat: Maradona lemondott, de 48 órával később meggondolta magát</h1>
      <address><time datetime="2019-11-22T08:42:03+00:00">22 Nov 2019, 08:42</time> by <a rel="author">csakfoci.hu</a></address>
      <p>
        <b>
          <b>Két nappal lemondása után Diego Maradona bejelentette, hogy mégis marad az argentin élvonalbeli Gimnasia y Esgrima La Plata labdarúgócsapatának vezetőedzői posztján.</b>
        </b>
      </p>
      <p><i>“Boldog vagyok, hogy azt mondhatom, továbbra is az együttes edzője vagyok. Köszönöm a szurkolóknak és a játékosoknak, hogy közösen végre egységet teremtettünk a klubban”</i> – írta közösségi oldalán a legendás játékos.</p>
      <p>Az 1986-ban világbajnok <b>Diego Maradona</b> kedden azért jelentette be a távozását, mert az egyesület elnöke, Gabriel Pellegrino belső ellentétek miatt nem kapta meg a támogatást az újraválasztásához, ő pedig szolidaritást vállalt a vezetővel.</p>
      <p>Az 59 éves Maradona szeptember közepén vette át a Buenos Airestől 60 kilométerre fekvő La Plata csapatának irányítását, a gárda akkor az utolsó helyen állt a bajnokságban. Azóta nyolc meccsen három győzelem a mérleg, és a Gimnasia két helyet előrelépett a tabellán, a klubtagok száma pedig több ezerrel nőtt.</p>
      <figure>
        <iframe src="https://www.youtube.com/embed/JTru4g92_3o" width="1080" height="608" data-service="Youtube" scrolling="no"/>
      </figure>
    </article>
  </body>
</html>