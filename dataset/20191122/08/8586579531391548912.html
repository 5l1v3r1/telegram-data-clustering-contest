<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kilicdaroglu-chpli-baskanlarla-bir-araya-geldi-257426h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T08:26:00+00:00"/>
    <meta property="og:title" content="Kılıçdaroğlu, CHP'li başkanlarla bir araya geldi"/>
    <meta property="og:description" content="CHP Genel Başkanı Kemal Kılıçdaroğlu, partisinin Belediye Başkanları Toplantısı'nda konuştu. Kılıçdaroğlu,&quot;Görev yaparken hem CHP'nin tarihi mirasını taşıyorsunuz. Hem bu ile ülkeye hizmet ederken bunu topluma hissettiriyorsunuz&quot; dedi"/>
  </head>
  <body>
    <article>
      <h1>Kılıçdaroğlu, CHP'li başkanlarla bir araya geldi</h1>
      <address><time datetime="2019-11-22T08:26:00+00:00">22 Nov 2019, 08:26</time> by <a rel="author">Yeni Çağ Gazetesi</a></address>
      <p>
        <b>CHP Genel Başkanı Kemal Kılıçdaroğlu, partisinin Belediye Başkanları Toplantısı'nda konuştu. Kılıçdaroğlu,"Görev yaparken hem CHP'nin tarihi mirasını taşıyorsunuz. Hem bu ile ülkeye hizmet ederken bunu topluma hissettiriyorsunuz" dedi</b>
      </p>
      <p>CHP Genel Başkanı Kemal Kılıçdaroğlu, partisinin Belediye Başkanları Toplantısı'nda konuşuyor.Kılıçdaroğlu,"Görev yaparken hem CHP'nin tarihi mirasını taşıyorsunuz. Hem bu ile ülkeye hizmet ederken bunu topluma hissettiriyorsunuz" dedi</p>
      <p>Kılıçdaroğlu’nun konuşmasından satır başları şöyle;</p>
      <p>Enkaz edebiyatının arkasını sığınmak ben görevimi yapamıyorum algısı ortaya çıkar. İsraf haramdır diyoruz. 82 milyon da israf haramdır diyor. Ama siz israftan da özellikle kaçınarak bir belediyenin hakkıyla hukukuyla adaletle nasıl yönetileceğini bütün ülkeye gösterdiniz. Bu açıdan da hepinize teşekkür ediyorum. Güveni tetikleyen ana unsur israftan ve şatafattan kaçınmaktır. Bunlardan kaçındığınızda sokakta rahat yürüyeceksiniz.</p>
      <p>Görev yaparken hem CHP'nin tarihi mirasını taşıyorsunuz. Hem bu ile ülkeye hizmet ederken bunu topluma hissettiriyorsunuz. </p>
      <p>Size bir teşekkürüm daha var. Şeffaflık. Bütçenin şeffaflığı. İhalelerde şeffaflık. Meclis toplantılarını halka açık yapıyorsunuz. İsteyen tvde izler gibi internetten izleyebiliyor. Düne kadar şeffaflık diye bir şey yok. Yine onların belediyelerinden ihaleleri kaça yaptıklarının yanıtını alamıyoruz. </p>
      <p>
        <b>“ANKARA 7 AYDA BÜTÇE FAZLASI VERDİ“</b>
      </p>
      <p>İki örnek vereceğim, İstanbul ve Ankara belediyelerimiz yalnızca 7 ayda bütçe fazlası verdi. 25 yıl içinde yapılan israfı düşünün. Harcanan paraları düşünün. Bir başkent başkent kimliğinden uzaklaştırıldı, bir kasabaya dönüştü neredeyse. Yüksek binaların olması oranın başkent olduğu anlamına gelmez. Orada siz vatandaşla güven içinde bir yönetim yapıyor musunuz? Ankara’nın kültürünü bütün dünyaya tanıtıyor musunuz? Tanımıyorsanız olmaz. Biz bunu yapıyoruz. Seçimlerden sonra 820 bin lira borç ödendi, 600 bin lira da tasarruf yapıldı. O sebepten sizlere teşekkür ediyorum. Verdiğiniz mücadele bu ülkenin her insanına helal olsun dedirtecek. Size bir teşekkürüm daha var; şeffaflık.</p>
      <p>Belediye meclis toplantılarını canlı yapıyorsunuz. Düne kadar saydamlık denen bir kavram yoktu. Onların belediyelerinden bu yanıtı alamıyoruz ama bizim belediyelerimiz şeffaflık konusunda üstlerine düşeni yapıyorlar. Bu da bir ilktir.</p>
      <p>
        <b>‘BİN LİRA ALTINDA AYLIK’POLEMİĞİ</b>
      </p>
      <p>Bin liranın emekli aylığı alan var mı yok mu tartışması çıktı. Rakam verdim, 847 bin 643 kişi. Dediler ki böyle bir şey yok. Bakın değerli arkadaşlarım, bu sosyal güvenlik kurumunun Eylül 2019 tarihli tablosu. Ben doğruları söyledikçe onlar yalanla halkı kandırmaya çalışıyorlar.</p>
      <p>
        <b>“İHANETTİR”</b>
      </p>
      <p>Birileri ülkemizin varlıklarını, başka bir orduya peşkeş çekiyorsa, buna karşı durmak namus borcumuzdur. Tarihin CHP’ye yüklediği bir görevdir. Tank palet fabrikasını kastediyorum. Değeri 20 milyar dolar. 1 milyon 800 bin metrekarelik alanda Sakarya’da kurulu Avrupa’nın en büyük entegre tesisi. Bu şu anda Katar ordusuna bedava verildi. BMC grubuna bedava verildi. Bedava verildi. Önce diyordu ki özelleştirme yok. Kendi kararını çıkardı, altında kendi imzası var, vatandaşa yalan söylüyor. O makamda oturan birinin yalan söylemesi yakışır mı ya. Şu soruyu sordum henüz yanıt alamadı, soracağım; dünyanın hangi ülkesinde kendi silah fabrikasını yabancı bir ülkeye bedava veya parayla veren bir ülke var mı? İkinci kararnameyi resmi Gazete’de yayımlamadı, korktu. Ben görmeyeyim diye. Ama ben görürüm arkadaşlar. Bürokraside çalışan binlerce vatansever insan var. Öyle bir kararname yoktur da diyemiyor. Biz satmadık diyor, satsaydın biz o parayı görecektik, satmadın. İşletme hakkını devrettik diyor, kaça devrettin arkadaşım? Bunu yapmak Türkiye Cumhuriyeti Devleti’ne ihanettir. Keşke bu konuda da mahkemeye verse de derdimizi mahkemeye anlatsak. Ama mahkemeler de onun emrinde biliyorum”</p>
      <related>
        <a href="https://www.yenicaggazetesi.com.tr/kilcdaroglundan-rahmi-turan-aciklamasi-257278h.htm"/>
        <a href="https://www.yenicaggazetesi.com.tr/kemal-kilicdaroglu-bu-kis-vatandas-icin-kolay-gecmeyecek-254909h.htm"/>
      </related>
    </article>
  </body>
</html>