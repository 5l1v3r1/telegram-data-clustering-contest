<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/pak-vs-aus-by-the-help-of-warners-ton-australia-lead-by-72-runs-143466"/>
    <meta property="og:site_name" content="Wah Cricket"/>
    <meta property="article:published_time" content="2019-11-22T08:14:44+00:00"/>
    <meta property="og:title" content="PAK vs AUS: वॉर्नर के शतक की बदौलत ऑस्ट्रेलिया को मिली 72 रनों की बढ़त"/>
    <meta property="og:description" content="डेविड वार्नर (नाबाद 151), जोए बर्न्‍स (97) और मार्नस लाबुसचांगे (नाबाद 55) की बेहतरीन पारियों की मदद से आस्ट्रेलिया ने गाबा मैदान पर पाकिस्तान के साथ जारी पहले टेस्ट मैच के दूसरे दिन शुक्रवार को अपनी स्थिति मजबूत कर ली है. मेजबान टीम ने दिन का खेल खत्म होने तक एक विकेट पर 312 रन बना लिए हैं. पाकिस्तान ने अपनी पहली पारी में 240 रन बनाए थे. इस लिहाज से मेजबान टीम को 72 रनों की बढ़त मिल चुकी है."/>
  </head>
  <body>
    <article>
      <h1>PAK vs AUS: वॉर्नर के शतक की बदौलत ऑस्ट्रेलिया को मिली 72 रनों की बढ़त</h1>
      <h2>ऑस्ट्रेलिया ने बर्न्‍स के रूप में अपना एकमात्र विकेट गंवाया है. बर्न्‍स को 222 रनों के कुल योग पर यासिर शाह ने बोल्ड किया.</h2>
      <address>
        <time datetime="2019-11-22T08:14:44+00:00">22 Nov 2019, 08:14</time>
      </address>
      <p>डेविड वार्नर (नाबाद 151), जोए बर्न्‍स (97) और मार्नस लाबुसचांगे (नाबाद 55) की बेहतरीन पारियों की मदद से ऑस्ट्रेलिया ने गाबा मैदान पर पाकिस्तान के साथ जारी पहले टेस्ट मैच के दूसरे दिन शुक्रवार को अपनी स्थिति मजबूत कर ली है. मेजबान टीम ने दिन का खेल खत्म होने तक एक विकेट पर 312 रन बना लिए हैं. पाकिस्तान ने अपनी पहली पारी में 240 रन बनाए थे. इस लिहाज से मेजबान टीम को 72 रनों की बढ़त मिल चुकी है.</p>
      <p>अपने करियर का 22वां शतक लगाने वाले वार्नर ने 265 गेंदों का सामना करते हुए 10 चौके लगाए हैं जबकि मार्नस ने 94 गेंदों का सामना कर छह चौके लगाए हैं. वार्नर और मार्नस के बीच अब तक 90 रनों की साझेदारी हो चुकी है.</p>
      <p>ऑस्ट्रेलिया ने बर्न्‍स के रूप में अपना एकमात्र विकेट गंवाया है. बर्न्‍स को 222 रनों के कुल योग पर यासिर शाह ने बोल्ड किया. बर्न्‍स ने 166 गेंदों का सामना कर 10 चौके लगाए.</p>
      <p>डेब्यू कर रहे 16 साल के युवा गेंदबाज नसीम शाह की गेंद पर 56 के निजी योग पर जीवनदान पाने वाले वार्नर ने बीती एशेज सीरीज की नाकामी को पीछे छोड़ते हुए एक बेहतरीन पारी खेली. इस क्रम में बर्न्‍स ने उनका बेहतरीन साथ दिया. दोनों के बीच चौथी बार शतकीय साझेदारी हुई.</p>
    </article>
  </body>
</html>