<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/u-verhovnij-radi-nazvaly-terminy-pryjnyattya-zakonu-pro-gral-nyj-biznes/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-22T08:44:00+00:00"/>
    <meta property="og:title" content="У Верховній Раді назвали терміни прийняття закону про гральний бізнес"/>
    <meta property="og:description" content="Голова фракції «Слуга народу» Давид Арахамія вважає, що законопроект про легалізацію грального бізнесу може бути прийнятий в першому читанні до кінця 2019 року."/>
  </head>
  <body>
    <article>
      <h1>У Верховній Раді назвали терміни прийняття закону про гральний бізнес</h1>
      <address><time datetime="2019-11-22T08:44:00+00:00">22 Nov 2019, 08:44</time> by <a rel="author">Сергій Гумен</a></address>
      <p>Голова фракції «Слуга народу» Давид Арахамія вважає, що законопроект про легалізацію грального бізнесу може бути прийнятий в першому читанні до кінця 2019 року.</p>
      <figure>
        <img src="https://i1.wp.com/bookmaker-ratings.com.ua/wp-content/uploads/sites/6/2019/11/111.png?w=800&amp;ssl=1"/>
        <figcaption>У Верховній Раді назвали терміни прийняття закону про гральний бізнес</figcaption>
      </figure>
      <p>Законопроект про гральний бізнес Верховна рада прийме в першому читанні до Нового року. Про це заявив голова фракції «Слуга народу» Давид Арахамія, повідомляє <a href="https://www.rbc.ua/">«РБК-Україна»</a>.</p>
      <p>«Якщо у будь-якого громадянина або правоохоронного органу є інформація про те, що хтось нібито при владі зараз «кришує» нелегальний гральний бізнес, то ми будемо про це доповідати президенту, буде дуже рішуча реакція. Адже я займаюся в робочій групі по гральному бізнесу. І повідомлення від так званих гравців про те, що ні СБУ вже, ні МВС – ніхто не бере гроші за так зване «фришування» казино і так далі», – заявив Арахамія.</p>
      <p>«Я всім депутатам кажу, ви їздите на округи. Якщо ви побачите якісь нелегальні казино, повідомляйте. Поки ми легалізуємо цей процес, я думаю, що ми до Нового року вже приймемо закон у першому читанні», – додав голова фракції «Слуга народу».</p>
      <p><a href="https://bookmaker-ratings.com.ua/opublikovani-detali-zakonoproektu-pro-legalizatsiyu-bukmekeriv/">Раніше на сайті Верховної Ради України було оприлюднено текст законопроекту №2285</a> «Про Державне регулювання діяльності у сфері організації та проведення азартних ігор».</p>
      <p>Документ пропонує обмежити кількість ліцензій для гральних закладів, встановлює вимогу про розміщення залів з ігровими автоматами виключно на території 3-5-зіркових готелів, казино – на території п’ятизіркових. Крім цього, законопроект пропонує встановити обов’язкову верифікацію гравців при прийомі ставок і реєстрацію виграшів в системі онлайн-моніторингу, яку повинна адмініструвати податкова служба.</p>
      <related>
        <a href="https://bookmaker-ratings.com.ua/manchester-siti-chelsi-stavky-prognozy-i-koefitsiyenty-bukmekeriv-na-match-23-lystopada-2019-roku/"/>
      </related>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bukmekery-proponuyut-stavky-na-mozhlyve-zvil-nennya-mourin-yu-z-tottenhema-ta-kil-kist-trofeyiv/"/>
        <a href="https://bookmaker-ratings.com.ua/manchester-siti-chelsi-stavky-prognozy-i-koefitsiyenty-bukmekeriv-na-match-23-lystopada-2019-roku/"/>
        <a href="https://bookmaker-ratings.com.ua/spravu-pfk-sumy-ta-sevidova-shhodo-dogovirnyh-matchiv-pereglyanut-u-kdk-uaf/"/>
      </related>
    </article>
  </body>
</html>