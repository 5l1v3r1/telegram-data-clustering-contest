<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/huawei-mate-30-pro-se-dnes-zacina-prodavat-ve-spanelsku"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T08:40:27+00:00"/>
    <meta property="og:title" content="Huawei Mate 30 Pro se dnes začíná prodávat ve Španělsku"/>
    <meta property="og:description" content="Huawei značně dlouho otálel s tím, přivést telefon Mate 30 Pro také na evropský trh. Na vině je samozřejmě absence licencovaných služeb Googlu. Dnes se tak ale děje a jako první velký evropský trh"/>
  </head>
  <body>
    <article>
      <h1>Huawei Mate 30 Pro se dnes začíná prodávat ve Španělsku</h1>
      <address><time datetime="2019-11-22T08:40:27+00:00">22 Nov 2019, 08:40</time> by <a rel="author">Jakub Fišer</a></address>
      <p>Huawei značně dlouho otálel s tím, přivést telefon Mate 30 Pro také na evropský trh. Na vině je samozřejmě absence licencovaných služeb Googlu. Dnes se tak ale děje a jako první velký evropský trh (kromě epizody v Rumunsku) okusí Mate 30 Pro Španělsko.</p>
      <figure>
        <img src="https://mobilizujeme.cz/wp-content/uploads/2019/11/huawei-mate-30-pro-spanelsko.jpg"/>
      </figure>
      <blockquote>TIP: <a href="https://mobilizujeme.cz/clanky/telefony-rady-mate-30-jdou-na-dracku-za-jediny-tyden-se-prodalo-milion-kusu">Telefony řady Mate 30 jdou na dračku. Za jediný týden se prodalo milion kusů</a></blockquote>
      <p>Zastoupení společnosti Huawei ve Španělsku již nabízí novou vlajkovou loď na svých <a href="https://consumer.huawei.com/es/phones/mate30-pro/">oficiálních stránkách</a>. Koupit si však telefon můžete jedině v kamenné prodejně Space Store v Madridu. Cena <a href="https://mobilizujeme.cz/stitky/huawei-mate-30-pro">Mate 30 Pro</a> ve verzi 4G LTE s 8 GB RAM a 256GB úložištěm je 1 099 eur (28 tisíc korun) a pro první zájemce si Huawei připravil zajímavou nabídku. Pokud si telefon zakoupíte do 9. prosince, získáte navíc kupon na 299 eur pro další nákup v kamenné prodejně Huawei v Madridu.</p>
      <p>Specifikace mobilu Mate 30 Pro nejsou žádným překvapením. Nabízí 6,53palcový Flex OLED displej se zahnutím po stranách, výkonný čipset Kirin 990, velkou baterii s kapacitou 4 500 mAh a čtyři fotoaparáty – podle DxOMarku nejlepší fotoaparáty ve smartphonu. Co do systému je zde Android 10 s EMUI 10, telefon však nenabízí podporu Google služeb, budete se tak muset obejít bez nich, případně si je do telefonu na vlastní riziko nahrát.</p>
      <p>Kromě Španělska se telefon začal dnes prodávat také na Novém Zélandu. Huawei tam k němu nabízí v balíčku chytré hodinky Watch GT 2 ve verzi 46 mm. Na tomto velmi specifickém trhu telefon stojí 1 498 novozélandských dolarů, což se rovná zhruba 22 tisícům v přepočtu na naší měnu. Po Španělsku by se měla novinka podívat také do Německa, Velké Británie, Itálie anebo Francie.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/telefony-huawei-mate-30-a-mate-30-pro-se-zacinaji-prodavat-v-rumunsku">Telefony Huawei Mate 30 a Mate 30 Pro se začínají prodávat v Rumunsku</a>
        </li>
        <li>
          <a href="https://mobilizujeme.cz/clanky/huawei-zacina-prodavat-p-smart-z-s-vysunovaci-kamerou-kolik-stoji">Huawei začíná prodávat P Smart Z s vysunovací kamerou. Kolik stojí?</a>
        </li>
        <li>
          <a href="https://mobilizujeme.cz/clanky/huawei-zacina-prodavat-modely-p30-a-p30-pro-v-lakave-oranzove-barve">Huawei začíná prodávat modely P30 a P30 Pro v lákavé oranžové barvě</a>
        </li>
      </ol>
    </article>
  </body>
</html>