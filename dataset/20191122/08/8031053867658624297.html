<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%ae%cf%80%ce%b5%ce%b4%ce%bf-%ce%b1%ce%b5%ce%ba-%ce%be%ce%b5%ce%ba%ce%b9%ce%bd%ce%ac-%cf%83%cf%84%ce%b1-%ce%bc%ce%ad%cf%83%ce%b1-%ce%b4%ce%b5%ce%ba%ce%b5%ce%bc%ce%b2%cf%81%ce%af%ce%bf%cf%85.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T08:13:20+00:00"/>
    <meta property="og:title" content="Γήπεδο ΑΕΚ: Ξεκινά στα μέσα Δεκεμβρίου η υπογειοποίηση στη Νέα Φιλαδέλφεια"/>
    <meta property="og:description" content="Άμεσα θα αρχίσει το μεγάλο έργο της υπογειοποίησης στη Νέα Φιλαδέλφεια, που συνδέεται άρρηκτα με το νέο γήπεδο της ΑΕΚ."/>
  </head>
  <body>
    <article>
      <h1>Γήπεδο ΑΕΚ: Ξεκινά στα μέσα Δεκεμβρίου η υπογειοποίηση στη Νέα Φιλαδέλφεια</h1>
      <address>
        <time datetime="2019-11-22T08:13:20+00:00">22 Nov 2019, 08:13</time>
      </address>
      <p>
        <b>Άμεσα θα αρχίσει το μεγάλο έργο της υπογειοποίησης στη Νέα Φιλαδέλφεια, που συνδέεται άρρηκτα με το νέο γήπεδο της ΑΕΚ.</b>
      </p>
      <p>Όπως δήλωσε χαρακτηριστικά στο Sportime ο πρότζεκτ μάνατζερ της «Αγιάς Σοφιάς», Δημήτρης Ανδριόπουλος, στα μέσα Δεκεμβρίου θα αρχίσουν οι εργασίες. «Προχωράμε κανονικά. Δεν έχει αλλάξει τίποτε. Στις 10-15 Δεκεμβρίου αναμένεται να εγκατασταθεί η ΙΝΤΡΑΚΑΤ στη Νέα Φιλαδέλφεια για να πιάσει δουλειά και να αρχίσουν τα έργα. Έχει εγκρίνει θετικά το Ελεγκτικό Συμβούλιο και απομένει να καθαρογραφεί η απόφαση. Το περιμένουμε τις προσεχείς ημέρες. Τα επικαιροποιημένα δικαιολογητικά της ΙΝΤΡΑΚΑΤ είναι έτοιμα και θα κατατεθούν άμεσα. Η υπογραφή της σύμβασης ανάμεσα στην ΙΝΤΡΑΚΑΤ και την Περιφέρεια είναι υπόθεση μιας ημέρας και αμέσως μετά ξεκινά το έργο στη Νέα Φιλαδέλφεια», τόνισε ο κ. Ανδριόπουλος.</p>
      <p>Και πρόσθεσε: «Ήδη το κλιμάκιο της ΙΝΤΡΑΚΑΤ κάνει μετρήσεις και προετοιμάζεται για να είναι όλα έτοιμα. Εκτιμούμε ότι 10-15 Δεκεμβρίου θα ξεκινήσει το έργο. Από εκεί και πέρα η διάρκειά του έχει ένα εύρος 8-16 μήνες. Διότι έχουμε να κάνουμε με υπόγεια δίκτυα κάτω από το δρόμο, τα οποία δεν γνωρίζει κανένας και θα τα δούμε για πρώτη φορά όταν γίνει το σκάψιμο. Γι αυτό υπάρχει μια τέτοια απόκλιση. Δεν έχει αλλάξει τίποτε και προχωράμε κανονικά. Όσα ειπώθηκαν και συμφωνήθηκαν στην τελευταία συνάντηση μας στην Περιφέρεια Αττικής ισχύουν κανονικά».</p>
    </article>
  </body>
</html>