<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/maria-de-filippi-commenta-diffida-milly-carlucci/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T08:51:08+00:00"/>
    <meta property="og:title" content="Maria De Filippi commenta la diffida ricevuta di Milly Carlucci"/>
    <meta property="og:description" content="Dopo aver ricevuto una diffida da parte di Milly Carlucci per Amici Celebrities, Maria De Filippi commenta e lancia una frecciatina."/>
  </head>
  <body>
    <article>
      <h1>Maria De Filippi commenta la diffida ricevuta di Milly Carlucci</h1>
      <address><time datetime="2019-11-22T08:51:08+00:00">22 Nov 2019, 08:51</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo aver ricevuto una diffida da parte di Milly Carlucci per Amici Celebrities, Maria De Filippi commenta e lancia una frecciatina</h3>
      <p>Anche per quest’anno protagonista indiscussa della nuova stagione <a href="https://www.mediasetplay.mediaset.it/">Mediaset</a> è <b>Maria De Filippi</b>. L’amata conduttrice, dopo aver presentato la prima edizione di <b>Amici Celebrities</b>, è al momento impegnata con <b>Uomini e Donne</b>, <b>Tú Sí Que Vales</b> e <b>Amici 19</b>. Tanti gli impegni a cui fare fronte settimana dopo settimana, ma senza dubbio non mancano le soddisfazioni. Nel mentre, come ben ricorderemo, solo qualche mese fa la <b>De Filippi</b> ha ricevuto una <b>diffida</b> da parte di <b>Milly Carlucci</b> e della Rai, proprio per le presunte similitudini tra <b>Amici Celebrities</b> e <b>Ballando con le Stelle</b>. Il programma di Canale 5, tuttavia, non ha subito danni, e così adesso proprio <b>Maria</b> ha deciso di commentare per la prima volta la <b>diffida</b>, lanciando anche una palese frecciatina. Scopriamo le dichiarazioni della presentatrice in merito.</p>
      <p>Come ben sappiamo, da sempre si parla di un’accesa rivalità tra <b>Maria De Filippi</b> e <b>Milly Carlucci</b>. Così per metter a tacere le voci proprio la conduttrice Rai qualche mese fa aveva invitato la collega a presenziare ad una delle puntate del suo programma, in qualità di ballerina per una notte. Ciò nonostante lo storico volto di Canale 5, per via dei numerosi impegni, non è riuscita ad accettare l’invito, attesissimo da molti. Era sembrato, tuttavia, che le tensioni, per qualche settimana, si fossero dunque appianate tra le due. <a href="https://www.novella2000.it/milly-carlucci-diffida-maria-de-filippi-amici-celebrities/">Quando però la <b>Carlucci</b> ha inviato una <b>diffida</b> alla <b>De Filippi</b> e a Mediaset</a> si sono riaccese le fiamme. Stando alle parole di <b>Milly</b>, infatti, all’interno di <b>Amici Celebrities</b> erano presenti diversi tratti caratterizzanti di <b>Ballando con le Stelle</b>, che potrebbero aver confuso il pubblico.</p>
      <p>Immancabile, naturalmente, <a href="https://www.novella2000.it/milly-carlucci-maria-de-filippi-avvocati/">la pronta replica di Canale 5, che ha fatto notare come i due programmi siano in realtà molto diversi tra loro</a>, e come <b>Amici Celebrities</b> abbia dei tratti presi dal suo format originale. Adesso, dopo diverse settimane, a parlare della <b>diffida</b> di <b>Milly Carlucci</b> è proprio <b>Maria De Filippi</b>. La presentatrice ha detto la sua in merito, lanciando anche una frecciatina. Leggiamo le sue parole.</p>
      <h3>Il commento di Maria De Filippi in merito alla diffida di Milly Carlucci</h3>
      <p>Dopo settimane di silenzio, finalmente <b>Maria De Filippi</b> ha avuto modo di commentare la <b>diffida</b> ricevuta da <b>Milly Carlucci</b>. Intervistata da <i>Il Fatto Quotidiano</i>, la conduttrice Mediaset ha detto la sua, lanciando anche una frecciatina alla Rai e al nuovo programma di <b>Mara Venier</b>, che arriverà nelle prossime settimane. Queste le sue dichiarazioni:</p>
      <blockquote>“Sì, un po’ mi è dispiaciuto. Capisco che Milly difenda Ballando con le stelle che è il suo programma storico ma mi è sembrato esagerato contestare il ballo del vip con il professionista. Magari non lo aveva ancora visto e ora ha cambiato idea. Adesso Mara (Venier, ndr) parte con un programma che si chiama ‘La Porta dei Sogni’, la richiesta di storie è assolutamente similare a C’è posta per te. Non mi sognerei mai di dare mandato ad un avvocato di scrivere alla Rai o a Mara. Oltretutto Ballando con le stelle ha un titolare del format, se si fosse sentito leso avrebbe potuto difendersi”</blockquote>
      <p>Come replicherà, a questo punto, <b>Milly Carlucci</b> alle parole di <b>Maria De Filippi</b>? La conduttrice dirà la sua? Non ci resta che attendere ulteriori aggiornamenti in merito per scoprire cosa accadrà.</p>
      <related>
        <a href="https://www.novella2000.it/paolo-bonolis-contro-ex-tronista-marco-cartasegna-frosinone/"/>
        <a href="https://www.novella2000.it/fedez-tiziano-ferro-attacca-sfogo-instagram/"/>
        <a href="https://www.novella2000.it/il-collegio-martina-brondin-mario-tricca-rapporto-oggi-dopo-lite/"/>
      </related>
    </article>
  </body>
</html>