<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100112/%D9%86%D9%87%D8%A7%D8%AF%D9%87%D8%A7%DB%8C-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D8%A2%D9%85%D8%B1%DB%8C%DA%A9%D8%A7-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D9%87-%D8%A7%D8%B3%D8%AA%D8%B1%D8%A7%D8%AA%DA%98%DB%8C-%D9%85%D8%A7-%D8%AF%D8%B1-%D9%85%D9%86%D8%B7%D9%82%D9%87-%D9%84%D8%B7%D9%85%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-22T08:07:12+00:00"/>
    <meta property="og:title" content="نهادهای اطلاعاتی آمریکا: عربستان به استراتژی ما در منطقه لطمه زده است"/>
    <meta property="og:description" content="سازمان‌های اطلاعاتی آمریکا، عربستان را به واردن کردن خسارت‌ به استراتژی آمریکا در منطقه به دلیل شکست نظامی در یمن متهم کرد."/>
  </head>
  <body>
    <article>
      <h1>نهادهای اطلاعاتی آمریکا: عربستان به استراتژی ما در منطقه لطمه زده است</h1>
      <address><time datetime="2019-11-22T08:07:12+00:00">22 Nov 2019, 08:07</time> by <a rel="author">زینب غلامی</a></address>
      <p>سازمان‌های اطلاعاتی آمریکا، عربستان را به واردن کردن خسارت‌ به استراتژی آمریکا در منطقه به دلیل شکست نظامی در یمن متهم کرد.</p>
      <p>به گزارش ایسنا، روزنامه رأی الیوم به نقل از منابع آگاه اعلام کرد: نهادهای اطلاعاتی آمریکا یکی پس از دیگری عربستان را به دلیل شکست نظامی در یمن به رغم داشتن تجهیزات و سلاح‌های پیشرفته به وارد کردن خسارت‌های بزرگ به استراتژی واشنگتن در منطقه متهم می‌کنند.</p>
      <p>این گزارشات باعث شده تا عربستان به دنبال راه خروج استراتژیک و سیاسی از این مخمصه خودساخته باشد به این دلیل که راهکار نظامی به سطح بسیار پیچیده‌ای رسیده است و عربستان با هزاران پهپاد پیشرفته انصارالله مواجه است.</p>
      <p>پهپادهای انصارالله برتری منحصربفردی را در حمله به اهداف عربستان و امارات داشته‌اند و سامانه‌های دفاعی پیشرفته آمریکا در مقابله با این پهپادها شکست خورده و ضربه هولناکی را به سلاح‌های آمریکایی زده و خسارت‌های بزرگی را به کشورهای متجاوز ائتلاف عربی وارد کرده‌اند.</p>
      <p>انتهای پیام</p>
    </article>
  </body>
</html>