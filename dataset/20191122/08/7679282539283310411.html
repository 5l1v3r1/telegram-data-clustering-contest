<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sbi-bank-organising-customer-meet-today-to-solve-its-customer-issues-2862556.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T08:18:42+00:00"/>
    <meta property="og:title" content="अगर आपको है SBI बैंक से शिकायत, तो आज यहां कर सकते हैं संपंर्क "/>
    <meta property="og:description" content="अगर आपको स्टेट बैंक ऑफ इंडिया (SBI) से किसी भी तरह की परेशानी या शिकायत है तो बैंक आपको इन्हे सुलझाने का मौका दे रहा है। एसबीआई बैंक आज 22 नवंबर को &amp;lsquo;कस्टमर मीट&amp;rsquo; का आयोजन कर रह है,..."/>
  </head>
  <body>
    <article>
      <h1>अगर आपको है SBI बैंक से शिकायत, तो आज यहां कर सकते हैं संपंर्क </h1>
      <address><time datetime="2019-11-22T08:18:42+00:00">22 Nov 2019, 08:18</time> by <a rel="author">लाइव हिन्दुस्तान टीम,नई दिल्ली</a></address>
      <p>अगर आपको स्टेट बैंक ऑफ इंडिया (SBI) से किसी भी तरह की परेशानी या शिकायत है तो बैंक आपको इन्हे सुलझाने का मौका दे रहा है। एसबीआई बैंक आज 22 नवंबर को ‘कस्टमर मीट’ का आयोजन कर रह है, जहां ग्राहकों की समस्या और परेशानी को सुना जाएगा और उसका हल निकाला जाएगा। साथ ही ग्राहकों को नए डिजिटल पेमेंट मोड के विकल्पों की भी जानकारी दी जाएगी। </p>
      <p><b>सुविधाएं बेहतर बनाना बैंक का मकसद</b><br/>कल एसबीआई बैंक ‘कस्टमर मीट’ का आयोजन 517 जगह पर कर रहा है। एसबीआई 17 स्थानीय प्रधान कार्यालयों के जरिए ग्राहकों से जुड़ेगा। ग्राहकों को बेहतर सेवाएं देने के लिए बैंक ऐसा कर रहा है।</p>
      <p><b>डिजिटल पेमेंट की देगा जानकारी</b><br/>बैंक ‘कस्टमर मीट’ में एसबीआई ग्राहकों को लेन-देन के लिए डिजिटल पेमेंट मोड का इस्तेमाल करने और इसके फायदों के बारे में बताएगा। साथ ये भी बताया जाएगा कि डिजिटल पेमेंट करते समय क्या-क्या सावधानी बरतनी चाहिए। </p>
      <p><b>दे सकते हैं सुझाव व फीडबैक</b><br/>‘कस्टमर मीट’ में एसबीआई कर्मचारियों के साथ ग्राहक बातचीत कर सकते हैं। साथ ही बैंक के प्रोडक्ट्स और सर्विस पर अपनी प्रतिक्रिया और सुझाव दे सकते हैं। बैंक ग्राहकों के सुझावों के आधार पर अपने प्रोडक्ट्स में बदलाव करने की कोशिश करेगा। </p>
      <p><b>ग्राहक जुड़ाव सर्वोच्च प्राथमिकता</b><br/>एसबीआई के एमडी (रिटोल व डिजिटल बैंकिंग) पीके गुप्ता ने कहा कि ग्राहकों के साथ जुड़ना निरंतर जारी रहने वाली प्रक्रिया है। उन्होंने कहा कि एसबीआई के लिए ग्राहक सर्वोच्च प्राथमिकता है। </p>
      <p>
        <a href="https://www.livehindustan.com/business/story-sbi-pension-account-life-certificate-online-submission-ten-days-left-2859263.html">SBI में है अकाउंट तो 10 दिन में कर लें ये काम, नहीं तो फंस जाएगा पैसा</a>
      </p>
    </article>
  </body>
</html>