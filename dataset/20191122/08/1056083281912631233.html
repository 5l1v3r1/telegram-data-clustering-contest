<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100116/%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C-%D8%B1%DB%8C%D8%B4%D9%87-%D9%82%D8%AF%D8%B1%D8%AA-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-22T08:15:10+00:00"/>
    <meta property="og:title" content="تفکر بسیجی ریشه قدرت ملت ایران است"/>
    <meta property="og:description" content="ایسنا/زنجان مسئول نمایندگی ولی‌فقیه در سپاه ناحیه ابهر گفت: تفکر بسیجی ریشه قدرت ملت ایران است."/>
  </head>
  <body>
    <article>
      <h6 class="kicker">مسئول نمایندگی ولی‌فقیه در سپاه ناحیه ابهر:</h6>
      <h1>تفکر بسیجی ریشه قدرت ملت ایران است</h1>
      <address><time datetime="2019-11-22T08:15:10+00:00">22 Nov 2019, 08:15</time> by <a rel="author">رقیه فرنیا</a></address>
      <p>ایسنا/زنجان مسئول نمایندگی ولی‌فقیه در سپاه ناحیه ابهر گفت: تفکر بسیجی ریشه قدرت ملت ایران است.</p>
      <p>حجت‌الاسلام ابراهیم شاهسوند شامگاه روز گذشته در نشست خبری که به مناسبت فرارسیدن هفته بسیج برگزار شد، با بیان این‌که هیچ‌کس به انداز امام راحل و رهبر انقلاب بسیج را نشناخته‌اند، اظهار کرد: بسیج عصاره فصائل و چکیده نیکویی‌ها یک ملت است‌.</p>
      <p>وی با بیان این‌که اگر به تفکر بسیجی روی بیاوریم، مشکلات کشور حل خواهد شد، افزود: مشکلاتی که امروز خانواده‌ها و جامعه با آن دست و پنجه نرم می‌کنند، ناشی از نبود حاکمیت تفکر بسیجی است.</p>
      <p>مسئول نماینده ولی‌فقیه در سپاه  ناحیه ابهر با تاکید بر این‌که اگر بر کشوری نوای دلنشین بسیجی طنین‌انداز شود، چشم طمع دشمنان از آن جامعه کوتاه خواهد شد، ادامه داد: هر جا که با تفکر بسیجی وارد صحنه شده‌ایم، به مشکل برنخورده و دشمن هم به قدرت ما اعتراف کرده است.</p>
      <p>وی با اشاره به این‌که یکی از رموز اقتدار دفاعی ایران، این است که جوانان بسیجی با تفکر بسیجی و با تمام قوا کار می‌کنند، ادامه داد: به خاطر این تفکر است که اقتدار دفاعی ایران امروز مایه افتخار هر ایرانی است.</p>
      <p>‌شاهسوند با اشاره به این‌که در دوره‌ای که بسیج وارد ۴۰ سال پربرکت خود می‌شود، باید همه فریاد بزنیم تا تفکر بسیجی در تمامی بخش‌ها حاکم باشد، گفت: امروز اشرافی‌گری بلای جان برخی مسئولان شده است که این امر خلاف نظر اسلام، مقام معظم رهبری و امام راحل است.</p>
      <p>وی با تاکید بر این‌که مردم اشتباهات برخی از  مسئولان را نباید پای انقلاب گذارند، ادامه داد: مسئولان باید خدمت‌گزار مردم باشند.</p>
      <p>در ادامه این نشست، فرمانده سپاه ناحیه ابهر با بیان این‌که اتفاقات و وقایعی که در یک کشور اتفاق می‌افتد به تاریخ آن کشور و مملکت تبدیل می‌شود، عنوان کرد: ایران هم عاری از این‌ موضوع نیست و همه مناسبت‌ها به نقطه عطفی برای حرکت رو به جلو نظام اسلامی بوده است.</p>
      <p>محسن احمدی‌تبار با بیان این‌که در پنجم آذر سال ۵۸ بنا به دستور امام راحل بسیج تشکیل شد، عنوان کرد: بسیج در تمام عرصه‌ها از جمله جنگ، تهاجمات فرهنگی، دوران تحریم و قائله‌های اوایل انقلاب نفش موثری داشته است.</p>
      <p>این مسئول با تاکید بر این‌که در همه مسائل که دشمن خواسته حمله‌ور شود، بسیج در صحنه حضور داشته است، یادآور شد: خط فاصله‌ای بین بسیج و مردم وجود ندارد.</p>
      <p>احمدی‌تبار با اشاره به این‌که خوشبختانه بسیج در ۴۰ سالگی قرار دارد و به سن پختگی رسیده است و در ادامه مسیر هم با تمام قوا به مسیر انقلاب و خدمت‌رسانی به مردم ادامه می‌دهد، گفت: شعار محوری امسال این هفته بسیج، چهل سال خدمت، جهاد و شهادت تعیین شده و همه برنامه‌ها بر اساس این شعار طراحی شده است، گفت: امسال در مجموع در کل شهرستان بیش از ۳۰۰ عنوان برنامه در ده محور برگزار می‌شود.</p>
      <p>انتهای پیام</p>
    </article>
  </body>
</html>