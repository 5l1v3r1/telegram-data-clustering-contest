<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474149-chce-przekonac-samego-siebiejaskowiak-chce-byc-prezydentem"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T08:30:03+00:00"/>
    <meta property="og:title" content="Chce przekonać samego siebie? Jaśkowiak: Naprawdę chcę być prezydentem Polski. Do startu przekonał mnie Donald Tusk"/>
    <meta property="og:description" content="&quot;Uzyskałem zapewnienie od Grzegorza, że moja kampania będzie miała finansowanie ze strony Platformy Obywatelskiej&quot;."/>
  </head>
  <body>
    <article>
      <h1>Chce przekonać samego siebie? Jaśkowiak: Naprawdę chcę być prezydentem Polski. Do startu przekonał mnie Donald Tusk</h1>
      <address><time datetime="2019-11-22T08:30:03+00:00">22 Nov 2019, 08:30</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>W piątek zarząd PO ma zatwierdzić kandydatów w prawyborach prezydenckich w Koalicji Obywatelskiej oraz ustalić ich scenariusz. Kandydatów zgłosiło się dwóch: Małgorzata Kidawa-Błońska i na ostatnią chwilę wpłynęła kandydatura prezydenta Poznania Jacka Jaśkowiaka. Sam Jaśkowiak przekonywał na antenie TOK FM, że do startu w prawyborach namawiał do Donald Tusk.</b>
      </p>
      <p>CZYTAJ TAKŻE: <a href="https://wpolityce.pl/polityka/474134-zamieszanie-w-po-po-ogloszeniu-kandydatury-jaskowiaka">Zamieszanie w Platformie po ogłoszeniu kandydatury Jaśkowiaka. „To mnie irytuje i przeszkadza”; „Jestem zaskoczony”</a></p>
      <p>
        <a href="https://wpolityce.pl/polityka/474083-tylko-u-nas-politycy-pis-komentuja-start-jaskowiaka">TYLKO U NAS. Politycy PiS komentują start Jaśkowiaka. „To wzmocnienie obyczajowo liberalnego kursu PO”</a>
      </p>
      <blockquote>Wsłuchałem się w jego przemówienie, gdy ogłaszał, że nie wystartuje w wyborach prezydenckich. Z tych samych powodów, dla których on nie zdecydował się na start, to ja uznałem, że powinienem stanąć do wyścigu</blockquote>
      <p>— mówił prezydent Poznania. Dodał, że Tusk wskazywał na kwestię obciążania przeszłością, ośmioma latami rządów PO-PSL. Ocenił, że jego ostatnie pięć lat w Poznaniu było inne i inne były priorytety.</p>
      <p>Za wszelką cenę starał się przekonywać, że „naprawdę chce być prezydentem Polski”.</p>
      <blockquote>Uważam, że mam duże szanse w starciu z Andrzejem Dudą. To pierwsze starcie w prawyborach, z Małgorzatą Kidawą-Błońską, może być trudniejsze</blockquote>
      <p>— stwierdził Jaśkowiak.</p>
      <p>Prezydent Poznania mówił także, że nie był namawiany przez Grzegorza Schetynę, ale rozmawiał z nim o wyborach.</p>
      <blockquote>O tym, że ważne nie tylko kto będzie kandydatem, ale dla przyszłości opozycji ważne też będzie to kto będzie prezydentem i jakim będzie prezydentem. To istotne w kontekście kolejnych wyborów. Chodziło w tych rozmowach o to, czy powinien być to kandydat typowo partyjny, czy łączący wiele środowisk</blockquote>
      <p>— mówił Jaśkowiak.</p>
      <p>Stwierdził również, że jego ewentualna kampania będzie zupełnie inna niż te w wykonaniu partii Schetyny.</p>
      <blockquote>Nie wyobrażam sobie, żeby ktoś inny niż ja, decydował o kształcie kampanii, o pieniądzach. Rok temu, w wyborach samorządowych, nikt nie ingerował w mój sztab. Będę chciał pokazać, w czym jestem lepszy od Andrzeja Dudy. Nie będę czekał, aż ktoś mi wybierze sztab. <b>Uzyskałem zapewnienie od Grzegorza, że moja kampania będzie miała finansowanie ze strony Platformy Obywatelskiej</b></blockquote>
      <p>— powiedział Jaśkowiak.</p>
      <p>Wygląda na to, że pieniądze na kampanię Jaśkowiak już ma. Pytanie, kogo chce przekonać mówieniem, że chce być prezydentem - wyborców, czy samego siebie?</p>
      <p>ZOBACZ TEŻ: <a href="https://wpolityce.pl/polityka/474049-nasz-wywiad-prof-maliszewski-prawybory-to-teatr-schetyny">NASZ WYWIAD. Prof. Maliszewski nie daje szans Jaśkowiakowi w starciu z Kidawą-Błońską: „Te prawybory to teatr Grzegorza Schetyny”</a></p>
      <p>
        <a href="https://wpolityce.pl/polityka/474020-jaskowiak-polska-i-polacy-potrzebuja-silnego-prezydenta">Już rusza z kampanią? Jaśkowiak: Polacy mają dosyć partyjniactwa. Potrzebny jest silniejszy i samodzielniejszy prezydent niż Duda</a>
      </p>
      <p>
        <a href="https://wpolityce.pl/polityka/474008-tylko-u-nas-mezydlo-i-sonik-oceniaja-kandydature-jaskowiaka">TYLKO U NAS. Mężydło i Sonik oceniają kandydaturę Jaśkowiaka: „Może powalczyć o dobry wynik”; „Chce zaistnieć na scenie politycznej”</a>
      </p>
      <p>wkt/Tok FM</p>
    </article>
  </body>
</html>