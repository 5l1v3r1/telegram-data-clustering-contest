<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/rekor-proselefsis-kosmou-sto-atp-tour-2019/"/>
    <meta property="og:site_name" content="Tennis24"/>
    <meta property="article:published_time" content="2019-11-22T08:50:36+00:00"/>
    <meta property="og:title" content="Ρεκόρ προσέλευσης κόσμου στο ATP Tour 2019"/>
    <meta property="og:description" content="Το μαγικό τελείωμα στη σεζόν στην Ο2 Arena, έδωσε την ευκαιρία στο ATP Tour να σημειώσει ρεκόρ προσέλευσης φιλάθλων κατά τη διάρκεια της χρονιάς   Σχεδόν 5 εκατομμύρια (!) φίλαθλοι, επισκέφτηκαν το 2019 τα τουρνουά της ATP, γεγονός που αποτελεί ρεκόρ όλων των εποχών για το ανδρικό επαγγελματικό τουρ. Για την ακρίβεια, 4.82εκ. κόσμου, παρακολούθησαν […]"/>
  </head>
  <body>
    <article>
      <h1>Ρεκόρ προσέλευσης κόσμου στο ATP Tour 2019</h1>
      <address>
        <time datetime="2019-11-22T08:50:36+00:00">22 Nov 2019, 08:50</time>
      </address>
      <h3>Το μαγικό τελείωμα στη σεζόν στην Ο2 Arena, έδωσε την ευκαιρία στο ATP Tour να σημειώσει ρεκόρ προσέλευσης φιλάθλων κατά τη διάρκεια της χρονιάς</h3>
      <p>Σχεδόν 5 εκατομμύρια (!) φίλαθλοι, επισκέφτηκαν το 2019 τα τουρνουά της ATP, γεγονός που αποτελεί ρεκόρ όλων των εποχών για το ανδρικό επαγγελματικό τουρ.</p>
      <p>Για την ακρίβεια, 4.82εκ. κόσμου, παρακολούθησαν τα 63 τουρνουά της ATP μέσα στη χρονιά, σπάζοντας το προηγούμενο ρεκόρ του 2017 (4.57εκ.)</p>
      <p>Τις πύλες της φαντασμαγορικής αρένας στο Λονδίνο, πέρασαν 242.883 φίλαθλοι κατά τη διάρκεια της 8μερης διοργάνωσης. Από το 2009 που διεξάγεται το τουρνουά στην Ο2, το έχουν επισκεφτεί 2.8εκ. κόσμου!</p>
      <p>Αρκετοί από τους 242.883 που βρέθηκαν στο Λονδίνο, ήταν Έλληνες που παρακολούθησαν ένα ιστορικό τουρνουά για τη χώρα μας, με τον Στέφανο Τσιτσιπά να φτάνει στην κατάκτηση του τροπαίου και να γίνεται ο νεαρότερος πρωταθλητής εδώ και 18 χρόνια στο θεσμό (από το 2001 και τον Λέιτον Χιούιτ).</p>
      <p>Ο 21χρονος Έλληνας πρωταθλητής, επικράτησε 6-7(6), 6-2, 7-6(4) του Ντόμινικ Τιμ σε έναν συγκλονιστικό τελικό, μόλις στην τρίτη φορά στην ιστορία του θεσμού όπου το τρόπαιο κρίνεται στο tie break του καθοριστικού σετ (1988, 2005, 2019).</p>
      <p>Έτσι, ο Στέφανος έφυγε από το Λονδίνο με 1,300 βαθμούς ATP που τον καθιέρωσαν στην 6η θέση της παγκόσμιας κατάταξης ενώ φούσκωσε και τους τραπεζικού του λογαριασμούς κατά 2.6εκ. δολάρια.</p>
    </article>
  </body>
</html>