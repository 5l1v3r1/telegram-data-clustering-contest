<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/22/news/torino_un_insegnante_lancia_la_sardina_all_uncinetto_come_simbolo_del_movimento-241622223/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T08:15:00+00:00"/>
    <meta property="og:title" content="Torino: un'insegnante lancia la sardina all'uncinetto come simbolo del movimento"/>
    <meta property="og:description" content="Su Facebook spiega come realizzarle: in tanti la contattano"/>
  </head>
  <body>
    <article>
      <h1>Torino: un'insegnante lancia la sardina all'uncinetto come simbolo del movimento</h1>
      <h2>Su Facebook spiega come realizzarle: in tanti la contattano</h2>
      <address><time datetime="2019-11-22T08:15:00+00:00">22 Nov 2019, 08:15</time> by <a rel="author">SARA STRIPPOLI</a></address>
      <p>il clima nel banco delle cinquantamila sardine sotto la Mole - traguardo tagliato ieri alle sei della sera - è soprattutto scanzonato e l’entusiamo ha fatto scattare una gara di creatività tra gli aderenti al gruppo si propone di sLegare Torino. La docente Lu Boch si è messa a creare sardine con l’uncinetto. E visto il successo di questa antica arte del tessile pubblica nel dettaglio le istruzioni per confezionarle: "Buone sardine a tutti".  Una sorta di vademecum per districarsi tra punto d'inizio, catenelle, maglia bassa e maglia alta. In quindici giorni c’è il tempo di produrne in quantità e non è escluso che diventino uno dei gadget distribuiti in piazza quando il gruppo di Torino scioglierà il rebus (con prefettura e questura) per la discesa in piazza in una delle grandi piazze di Torino: Castello? San Carlo o Vittorio?. Intanto, il primo appuntamento piemontese per le sardine resta quello di Cuneo. Alle 19 del 30 novembre il raduno dei pesci azzurri è in programma nella piazza del Municipio.<br/> </p>
    </article>
  </body>
</html>