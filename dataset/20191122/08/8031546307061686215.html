<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109354-V-%20Lyulin%20-poboynik-othapa-nosa-na-shofyor-i-izbyaga"/>
    <meta property="og:site_name" content="Канал 3"/>
    <meta property="article:published_time" content="2019-11-22T08:18:00+00:00"/>
    <meta property="og:title" content="В &quot;Люлин&quot; побойник отхапа носа на шофьор и избяга"/>
    <meta property="og:description" content="Издирват го, пострадалият призова очевидци на мелето да се обадят в полицията"/>
  </head>
  <body>
    <article>
      <h1>В "Люлин" побойник отхапа носа на шофьор и избяга</h1>
      <h2>Издирват го, пострадалият призова очевидци на мелето да се обадят в полицията</h2>
      <address>
        <time datetime="2019-11-22T08:18:00+00:00">22 Nov 2019, 08:18</time>
      </address>
      <p><b>Доставчик на храна е с отхапан нос след скандал на пътя и бой в столичния квартал "Люлин". След инцидента пострадалият не е повикал полиция, а веднага е поел към "Пирогов", където са му направили спешна операция на носа.<br/></b> </p>
      <p>"Усетих удар по колата. Пуснах аварийни светлини и слязох да видя какво става. Огледах се и един човек, който беше доста едър, пълен, се клатеше към мен. Попитах го какво става, а той ми посегна. Отбих му ръката и се сбихме. Паднахме на земята и тогава някъде той ме ухапа по носа. Липсват ми около 2 сантиметра от носа", обясни потърпевшият пред Нова тв.</p>
      <p> <br/> <br/><b>"Имаше очевидци и те ни разделиха. Не съм викал полиция, а тръгнах към болницата. Инстинктът за самосъхранение е по-силен в такива моменти. Сега моля - нека очевидците на инцидента да се обадят в полицията, за да бъде намерен въпросният мъж", отправи апел шофьорът</b>.<br/> </p>
      <p>След като са разтървани и пострадалият тръгва към болница, той вижда, че в колата му е хвърлена кора с яйца.</p>
      <p> <br/><b>Предполага се, че избягалият мъж е купил яйцата по-рано, а в повечето магазини, пред които е станал инцидентът, има камери. "Моля хората в тези магазини да си прегледат записите, за да установим мъжа", сподели още потърпевшия.</b></p>
      <related>
        <h4>Още по темата</h4>
        <a href="http://kanal3.bg/news/bulgaria/society/107821-Svirep-udar-sled-tunela-kam-Lyulin%252C-madz-i-dzena-sa-v-%20Pirogov%20-s-tedzki-gradni-travmi-%2528SNIMKI%2529"/>
      </related>
    </article>
  </body>
</html>