<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/vytautas-siskauskas-pristato-daina-ikvepusia-rengti-koncertu-tura.6ca7ad17-0d01-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-22T08:24:00+00:00"/>
    <meta property="og:title" content="Vytautas Šiškauskas pristato dainą, įkvėpusią rengti koncertų turą"/>
    <meta property="og:description" content="Koncertiniam turui „Ačiū tau“ besirengiantis dainininkas Vytautas Šiškauskas pristato dainą, kuri ir įkvėpė viso turo pavadinimą. Specialiai dainai „Ačiū tau“ sukurta ir vizualizacija, kurioje panaudotos dainininko asmeninio gyvenimo foto ir video akimirkos. Nemažai jų nufilmuota prie jūros, kur dainininkas būna ne tik vasarą. „Miškas ir pajūris – dvi vietos, kur puikiai pailsiu po darbų. Iki Baltijos mielai keliauju ir rudenį, kai mūsų pajūris visiškai ištuštėja,“ – sako jis."/>
  </head>
  <body>
    <article>
      <h1>Vytautas Šiškauskas pristato dainą, įkvėpusią rengti koncertų turą</h1>
      <address><time datetime="2019-11-22T08:24:00+00:00">22 Nov 2019, 08:24</time> by <a rel="author">Žmonės.lt</a></address>
      <p>
        <b>Koncertiniam turui „Ačiū tau“ besirengiantis dainininkas Vytautas Šiškauskas pristato dainą, kuri ir įkvėpė viso turo pavadinimą. Specialiai dainai „Ačiū tau“ sukurta ir vizualizacija, kurioje panaudotos dainininko asmeninio gyvenimo foto ir video akimirkos. Nemažai jų nufilmuota prie jūros, kur dainininkas būna ne tik vasarą. „Miškas ir pajūris – dvi vietos, kur puikiai pailsiu po darbų. Iki Baltijos mielai keliauju ir rudenį, kai mūsų pajūris visiškai ištuštėja,“ – sako jis.</b>
      </p>
      <p>Paklaustas, ar dainoje jis dėkoja konkrečiam žmogui, dainininkas šypsosi ir sako, kad dėkoja visiems, kurie yra šalia, kurie ateina į jo koncertus, kurie padeda, pataria, pasako pastabas.  „Ačiū žmonėms, laikui, gyvenimui, mamai, sūnui už palaikymą“, – sako jis.</p>
      <p>Paklaustas apie savo turo „Ačiū tau“ geografiją, jis sako: „Ne visi gali atvažiuoti į didžiuosius miestus, mažesni miesteliai man tiek pat brangūs, kaip ir dideli“. Todėl šį kartą dainininkas nutarė aplankyti ir pagrindinius, ir toliau nuo didmiesčių nutolusius miestus, kur jo taip pat nekantriai laukia.</p>
      <p>Vytauto Šiškausko koncertų turas „Ačiū tau“: gruodžio 1 d. – Panevėžyje, 9 d. – Utenoje, 13 d. – Kaune, 14 d. – Šiauliuose, 17 d. – Klaipėdoje, 19 d. – Vilniuje, 28 d. – Alytuje, 29 d. – Telšiuose.</p>
      <figure>
        <iframe src="https://www.youtube.com/embed/RSFy-ra2Gho" width="1280" height="720" data-service="Youtube" scrolling="no"/>
      </figure>
    </article>
  </body>
</html>