<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/violeta-ir-vilius-tarasovai-egipte-atsvente-13-asias-pazinties-metines.b4b70e38-0d01-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-22T08:31:00+00:00"/>
    <meta property="og:title" content="Violeta ir Vilius Tarasovai Egipte atšventė 13-ąsias pažinties metines"/>
    <meta property="og:description" content="Nei dienos be staigmenos žmonai – su tokiu nusiteikimu į Egiptą vyko atostogauti Vilius Tarasovas, su Violeta švenčiantis 13 metų pažinties sukaktį. Šia proga iškeisti lietuvišką rudenį į karštą atostogų šalį Egiptą žinomai atlikėjų porai ir jų dukrai Gabrielei pasiūlė laidos „Kelionių panorama“ kūrybinė komanda, tačiau ilgai dvejoti šeimai neleido, nes jau kitą dieną jų laukė skrydis."/>
  </head>
  <body>
    <article>
      <h1>Violeta ir Vilius Tarasovai Egipte atšventė 13-ąsias pažinties metines</h1>
      <address><time datetime="2019-11-22T08:31:00+00:00">22 Nov 2019, 08:31</time> by <a rel="author">Žmonės.lt</a></address>
      <p>
        <b>Nei dienos be staigmenos žmonai – su tokiu nusiteikimu į Egiptą vyko atostogauti Vilius Tarasovas, su Violeta švenčiantis 13 metų pažinties sukaktį. Šia proga iškeisti lietuvišką rudenį į karštą atostogų šalį Egiptą žinomai atlikėjų porai ir jų dukrai Gabrielei pasiūlė laidos „Kelionių panorama“ kūrybinė komanda, tačiau ilgai dvejoti šeimai neleido, nes jau kitą dieną jų laukė skrydis.</b>
      </p>
      <p>„Gal spjaunam į visus reikalus ir sutinkam“, – nutarė per darbus retai atostogauti ištrūkstanti pora. „Tikiuosi grįšim po kelionės kartu“, – prieš kameras vėliau juokavo Vilius, tuomet dar nežinodamas, jog Egipte jis atostogaus ne visai. 13 metų draugystės su Violeta proga Vilius gavo specialią užduotį – kasdien žmoną lepinti staigmenomis.</p>
      <p>„Mes su mama labai juokėmės, kai sužinojom, kad tėtis turės viskuo rūpintis ir rengti siurprizus, sakom, pagaliau”, – netikėtomis atostogomis ir nauju tėčio vaidmeniu džiaugėsi ir Tarasovų dukra Gabrielė. „Aš esu namų tvarkytoja, valytoja, skalbėja, šunų, katino šukuotoja, maudytoja, vyro, dukros maitintoja. Ir dar skirtingais patiekalais,– vardijo Violeta, – Ir dabar galų gale to nedarysiu, kas gali būti geriau?”</p>
      <figure>
        <img src="https://www.zmones.lt/photo/e2659525-0d01-11ea-9fe0-aa000054c883/1200x750s/violetos-ir-viliaus-tarasovu-atostogos-egipte-asmeninio-albumo-nuotr-5dd79be11cb3f5-24382319.png"/>
        <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
      </figure>
      <p>Pirmą kartą Violeta nustebo vos atvykusi į prabangius trijų kambarių apartamentus viešbutyje Hurgadoje. „Vien vonios kambarys kaip pusė mūsų buto, tikrai to nesitikėjau”,– džiaugėsi žinoma atlikėja. Tačiau ji greitai leido Viliui suprasti, kad prabangus viešbutis ir paslaugus personalas – tai ne tai, ko ji tikisi iš Viliaus. „Aš tikiuosi, kad būsiu nustebinta tavo pastangomis. Visą savaitę nešiosi mane ant rankų, bus tau vietoj sporto klubo”,– juokavo moteris.</p>
      <p>Vilius iš tiesų stengėsi įtikti žmonai – rūpinosi Violetos SPA procedūromis, kvietė ją į romantiškas vakarienes ant jūros kranto, organizavo pramogas, ekskursijas po gražiausias šalies vietas, suplanavo netgi skrydį į kitą Egipto miestą. Tačiau didžiausiu iššūkiu jam tapo vakarienės ruošimas. „Vilius juk moka tik kiaušinienę iškepti ir tik tada, kai būnam susipykę ir aš jam neruošiu pusryčių”,– pasakojo moteris.</p>
      <figure>
        <img src="https://www.zmones.lt/photo/23829ddb-0d02-11ea-9fe0-aa000054c883/1200x750s/violetos-ir-viliaus-tarasovu-atostogos-egipte-asmeninio-albumo-nuotr-5dd79c4e6b93a2-97982166.jpeg"/>
        <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
      </figure>
      <p>„Niekada to nepamiršiu“, – išvydusi tėtį su virėjo apranga ir įmantriais patiekalais rankose juokėsi Gabrielė.</p>
      <p>Kaip niekuomet negaminusiam Viliui pavyko paruošti įspūdingą vakarienę ir tenkinti visus žmonos atostogų įgeidžius, sužinosite jau šį šeštadienį, laidoje „Kelionių panorama“ per LNK.</p>
      <hr/>
      <slideshow>
        <figure>
          <img src="https://www.zmones.lt/photo/23807c3d-0d02-11ea-9fe0-aa000054c883/1024x1024s/violetos-ir-viliaus-tarasovu-atostogos-egipte-asmeninio-albumo-nuotr-5dd79c4e6bf576-58358858.jpeg"/>
          <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
        </figure>
        <figure>
          <img src="https://www.zmones.lt/photo/e2659525-0d01-11ea-9fe0-aa000054c883/1024x1024s/violetos-ir-viliaus-tarasovu-atostogos-egipte-asmeninio-albumo-nuotr-5dd79be11cb3f5-24382319.png"/>
          <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
        </figure>
        <figure>
          <img src="https://www.zmones.lt/photo/23829ddb-0d02-11ea-9fe0-aa000054c883/1024x1024s/violetos-ir-viliaus-tarasovu-atostogos-egipte-asmeninio-albumo-nuotr-5dd79c4e6b93a2-97982166.jpeg"/>
          <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
        </figure>
        <figure>
          <img src="https://www.zmones.lt/photo/e25b44b7-0d01-11ea-9fe0-aa000054c883/1024x1024s/violetos-ir-viliaus-tarasovu-atostogos-egipte-asmeninio-albumo-nuotr-5dd79be10d49e4-87781871.png"/>
          <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
        </figure>
        <figure>
          <img src="https://www.zmones.lt/photo/e25282d3-0d01-11ea-9fe0-aa000054c883/1024x1024s/violetos-ir-viliaus-tarasovu-atostogos-egipte-asmeninio-albumo-nuotr-5dd79be0f364e3-44026804.png"/>
          <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
        </figure>
        <figure>
          <img src="https://www.zmones.lt/photo/e24f03d1-0d01-11ea-9fe0-aa000054c883/1024x1024s/violetos-ir-viliaus-tarasovu-atostogos-egipte-asmeninio-albumo-nuotr-5dd79be0ed57d9-07278552.png"/>
          <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
        </figure>
        <figure>
          <img src="https://www.zmones.lt/photo/e224a43b-0d01-11ea-9fe0-aa000054c883/1024x1024s/violetos-ir-viliaus-tarasovu-atostogos-egipte-asmeninio-albumo-nuotr-5dd79be0b79049-97214434.png"/>
          <figcaption>Violetos ir Viliaus Tarasovų atostogos Egipte / Asmeninio albumo nuotr.</figcaption>
        </figure>
        <figcaption>Violetos ir Viliaus Tarasovų atostogos Egipte</figcaption>
      </slideshow>
    </article>
  </body>
</html>