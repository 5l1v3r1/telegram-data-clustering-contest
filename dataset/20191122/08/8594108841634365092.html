<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/microsoft-moze-opat-obchodovat-s-huawei-cinsky-vyrobca-by-mal-ziskat-pristup-k-systemu-windows-10/265048"/>
    <meta property="og:site_name" content="touchIT"/>
    <meta property="article:published_time" content="2019-11-22T08:14:47+00:00"/>
    <meta property="og:title" content="Microsoft môže opäť obchodovať s Huawei: Čínsky výrobca by mal získať prístup k systému Windows 10"/>
    <meta property="og:description" content="Google sa zatiaľ nevyjadril. Reuters informuje o oficiálnom vyhlásení spoločnosti Microsoft, ktorá potvrdila, že získala licenciu na opätovné obchodovanie s Huawei. Túto licenciu jej udelilo"/>
  </head>
  <body>
    <article>
      <h1>Microsoft môže opäť obchodovať s Huawei: Čínsky výrobca by mal získať prístup k systému Windows 10</h1>
      <address><time datetime="2019-11-22T08:14:47+00:00">22 Nov 2019, 08:14</time> by <a rel="author">Roman Kadlec</a></address>
      <p>
        <b>Google sa zatiaľ nevyjadril.</b>
      </p>
      <p><a href="https://www.reuters.com/article/us-microsoft-huawei/microsoft-granted-license-to-export-mass-market-software-to-huawei-idUSKBN1XV2LE">Reuters informuje</a> o oficiálnom vyhlásení spoločnosti Microsoft, ktorá potvrdila, že <b>získala licenciu na opätovné obchodovanie s Huawei</b>. Túto licenciu jej udelilo Ministerstvo obchodu USA.</p>
      <p>Microsoft tak bude môcť čínskemu výrobcovi opäť „exportovať softvér pre masy“. Predpokladáme teda, že Huawei získa <b>prístup k operačnému systému Windows 10</b> a ďalšiemu softvéru, ktorý bude môcť inštalovať do svojich notebookov.</p>
      <p>Ministerstvo obchodu USA<b> začalo tento týždeň udeľovať americkým spoločnostiam licencie</b>, ktoré im umožňujú obchodovať s Huawei. Ministerstvo dostalo <b>približne 300 žiadostí</b>, polovicu z nich už posúdilo a povolenie zatiaľ udelilo cca 75 firmám.</p>
      <p>Či je medzi nimi <b>aj Google zatiaľ nevieme</b>, firma odmietla situáciu komentovať.</p>
      <p>
        <i>Zdroj: <a href="https://www.reuters.com/article/us-microsoft-huawei/microsoft-granted-license-to-export-mass-market-software-to-huawei-idUSKBN1XV2LE">Reuters</a></i>
      </p>
      <related>
        <h4>Súvisiace články</h4>
        <a href="https://touchit.sk/reuters-niektore-americke-firmy-dostali-povolenie-opat-obchodovat-s-huawei/264854"/>
        <a href="https://touchit.sk/black-friday-v-samsungu-popularny-galaxy-s8-v-akcii-za-349-eur/265056"/>
        <a href="https://touchit.sk/xiaomi-predstavilo-novy-este-lacnejsi-fitness-naramok-mi-smart-band-3i/264842"/>
        <a href="https://touchit.sk/samsung-galaxy-note-10-dostal-specialne-cervene-a-ruzove-prevedenie/265033"/>
      </related>
    </article>
  </body>
</html>