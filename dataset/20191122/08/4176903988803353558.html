<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/las-vegas-muskarac-upucan-na-aerodromu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T08:19:00+00:00"/>
    <meta property="og:title" content="Las Vegas: Muškarac upucan na aerodromu"/>
    <meta property="og:description" content="LAS VEGAS - Policija u Las Vegasu ustrelila je muškarca koji je napao policajce ispred piste kod terminala na međunarodnom aerodromu Mekaran, onesvestivši"/>
  </head>
  <body>
    <article>
      <h1>Las Vegas: Muškarac upucan na aerodromu</h1>
      <address><time datetime="2019-11-22T08:19:00+00:00">22 Nov 2019, 08:19</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LAS VEGAS – Policija u Las Vegasu ustrelila je muškarca koji je napao policajce ispred piste kod terminala na međunarodnom aerodromu Mekaran, onesvestivši jednog od njih, saopštile su vlasti.</p>
      <p>Ranjeni muškarac i povređeni oficir hospitalizovani su nakon borbe do koje je došlo oko 4 sata ujutru u prostoru koji je zabranjen za javnost, ispred kapija glavnog terminala, rekla je policijska zvaničnica Nikol Splinter.</p>
      <p>Imena ranjenog čoveka i oficira nisu odmah objavljena.</p>
      <p>Povređeni oficir je pušten iz bolnice nakon lečenja, rekao je portparol policijske uprave Aden Okampo Gomez, prenosi AP.</p>
      <p>Nije odmah bilo jasno da li je uljez bio putnik, ali portparol aerodroma Kris Džons rekao je da taj muškarac ne radi za aerodrom ni za nekog od njegovih koncesionara.</p>
      <p>(Tanjug)</p>
    </article>
  </body>
</html>