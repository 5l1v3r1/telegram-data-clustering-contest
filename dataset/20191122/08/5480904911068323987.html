<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pospisil-se-shapovalovem-poslali-kanadu-do-semifinale-davis-cupu/1823945?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-22T08:56:00+00:00"/>
    <meta property="og:title" content="Pospisil se Shapovalovem poslali Kanadu do semifinále Davis Cupu"/>
    <meta property="og:description" content="Madrid - Kanada je zásluhou Vaska Pospisila a Denise Shapovalova prvním semifinalistou Davisova Poháru. Na premiérovém společném turnaji pro 18 tenisových týmů v Madridu porazili Austrálii 2:1. Syn českých rodičů Pospisil se Shapovalovem zdolali v rozhodující čtyřhře pár John Peers, Jordan Thompson dvakrát 6:4."/>
  </head>
  <body>
    <article>
      <h1>Pospisil se Shapovalovem poslali Kanadu do semifinále Davis Cupu</h1>
      <address><time datetime="2019-11-22T08:56:00+00:00">22 Nov 2019, 08:56</time> by <a rel="author" href="http://www.ctk.cz/" target="_blank">ČTK</a></address>
      <p>Madrid - Kanada je zásluhou Vaska Pospisila a Denise Shapovalova prvním semifinalistou Davisova Poháru. Na premiérovém společném turnaji pro 18 tenisových týmů v Madridu porazili Austrálii 2:1. Syn českých rodičů Pospisil se Shapovalovem zdolali v rozhodující čtyřhře pár John Peers, Jordan Thompson dvakrát 6:4.</p>
      <slideshow>
        <figure>
          <img src="https://i3.cn.cz/6/1574367595_P201911211107301.jpg"/>
        </figure>
        <figure>
          <img src="https://i3.cn.cz/6/1574367600_P201911211107601.jpg"/>
        </figure>
        <figure>
          <img src="https://i3.cn.cz/6/1574352876_P201911210866801.jpg"/>
        </figure>
        <figure>
          <img src="https://i3.cn.cz/6/1574347287_P201911210761101.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3036">Fotogalerie: Tenisový Davisův pohár 2019</a>
        </figcaption>
      </slideshow>
      <p>Australanům překvapivě chyběl zraněný Nick Kyrgios. Týmová dvojka a 30. hráč žebříčku má totiž problémy s klíční kostí. "Neměli jsme na výběr. Nemohl hrát, takhle byly karty rozdány," konstatoval kapitán Lleyton Hewitt.</p>
      <p>Kyrgiosův náhradník John Millman prohrál s Pospisilem 6:7, 4:6, Alex de Minaur pak zdolal Shapovalova po třísetové bitvě. Kanaďané porazili Australany v Davis Cupu poprvé po devíti porážkách a v madridském semifinále narazí buď na Srbsko s Novakem Djokovičem, nebo na Rusko.</p>
      <h3>Výsledky finálového turnaje tenisového Davisova poháru</h3>
      <h4>Čtvrtfinále:</h4>
      <h4>Kanada - Austrálie 2:1</h4>
      <p>Pospisil, Shapovalov - Thompson, Peers 6:4, 6:4.</p>
    </article>
  </body>
</html>