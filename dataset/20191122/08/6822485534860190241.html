<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901002.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T08:27:00+00:00"/>
    <meta property="og:title" content="رزمایش پدافند هوایی مدافعان آسمان ولایت آغاز شد"/>
    <meta property="og:description" content="به گزارش فارس، رزمایش مشترک پدافند هوایی مدافعان آسمان ولایت ۹۸ با با اعلام رمز یا محمد رسول الله(ص) توسط فرمانده نیروی پدافند هوایی ارتش به یگان های عملیاتی حاضر در رزمایش آغاز شد."/>
  </head>
  <body>
    <article>
      <h1>رزمایش پدافند هوایی مدافعان آسمان ولایت آغاز شد</h1>
      <address>
        <time datetime="2019-11-22T08:27:00+00:00">22 Nov 2019, 08:27</time>
      </address>
      <p>رزمایش مشترک پدافند هوایی مدافعان آسمان ولایت ۹۸با اعلام رمز یا محمد رسول الله(ص) توسط فرمانده نیروی پدافند هوایی ارتش به یگان های عملیاتی حاضر در رزمایش آغاز شد</p>
      <p>به گزارش فارس، رزمایش مشترک پدافند هوایی مدافعان آسمان ولایت ۹۸ با با اعلام رمز یا محمد رسول الله(ص) توسط فرمانده نیروی پدافند هوایی ارتش به یگان های عملیاتی حاضر در رزمایش آغاز شد.</p>
      <p>در نخستین مرحله از رزمایش پدافند هوایی مدافعان آسمان ولایت ۹۸ مراحل گسترش و استقرار سامانه های پدافندی حاضر در رزمایش با تاکید بر واکنش سریع نیرو های مدافع و توانایی جابجایی سریع سامانه های موشکی، راداری و توپخانه ای پس از انجام عملیات ،برقراری ارتباط امن و چند لایه میان سامانه های پدافندی،ارتباط مناسب میان تجهیزات و نیرو های عمل کننده  و شبکه یکپارچه پدافند هوایی کشور برای اتخاذ تصمیم دفاعی متناسب با تهدید، اقدامات مهندسی رزمی و پدافند غیر عامل برای استتار و اختفای سامانه ها و تجهیزات و فریب دشمن از مهمترین اقدامات انجام شده در  مرحله نخست این رزمایش است.</p>
      <p>انجام پرواز های اطلاعاتی و شناسایی با سرنشین و بدون سرنشین در منطقه عمومی رزمایش،تهاجم هواپیماهای شکاری به منطقه رزمایش و انجام اقدام تاکتیکی و دفاعی هواپایه بر علیه هواگردهای مهاجم تحت هدایت شبکه یکپارچه پدافند هوایی کشور از دیگر اقدامات انجام شده در این مرحله از رزمایش بود.</p>
      <p>همچنین انجام عملیات سوختگیری هوایی بر فراز منطقه رزمایش با هدایت افسران کنترل شکاری پدافند هوایی،تمرین مراحل دفاع هوایی شامل کشف، شناسایی، رهگیری، درگیری و اصابت الکترونیکی سامانه های پدافند هوایی در این مرحله از رزمایش تمرین شد.</p>
      <p>استقرار سامانه های فرماندهی و کنترل متحرک فکور، سامانه های راداری بومی معراج، فتح-۲، سامانه های تاکتیکی اطلاعات و شناسایی، سامانه های جنگ الکترونیک و شبکه دیده بانی بصری نیروی پدافند هوایی ارتش از دیگر اقدامات انجام شده در این بخش از رزمایش است.</p>
    </article>
  </body>
</html>