<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kremenchuckiy-cnap-gotoviy-obslugovuvati-meshkanciv-kremenchuckogo-rayonu"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T08:45:00+00:00"/>
    <meta property="og:title" content="Кременчуцький ЦНАП готовий обслуговувати мешканців Кременчуцького району"/>
    <meta property="og:description" content="Штат працівників обіцяють не збільшувати."/>
  </head>
  <body>
    <article>
      <h1>Кременчуцький ЦНАП готовий обслуговувати мешканців Кременчуцького району</h1>
      <address>
        <time datetime="2019-11-22T08:45:00+00:00">22 Nov 2019, 08:45</time>
      </address>
      <p>
        <b>Штат працівників обіцяють не збільшувати.</b>
      </p>
      <p><a href="https://www.kremen.gov.ua/?view=projects-city-rada-archive&amp;session=199&amp;page=2">Проект рішення </a>Кременчуцької міської ради «Про співпрацю у сфері надання адміністративних послуг» запропонують розглянути депутатам на сесії 12 грудня.</p>
      <p>Зараз Кременчуцький ЦНАП надає 278 адміністративних послуг, в тому числі з використанням державних реєстрів. З них 77 послуг є екстериторіальними.</p>
      <p>Лише за 2019 рік ЦНАП обслугував близько 300 тисяч осіб та постійно розширює свій функціонал і вдосконалює свою роботу.</p>
      <p>Згідно з поясненнями в проекті рішення, ЦНАП має власний портал, на якому можна дізнатися повний перелік послуг, інформацію про них, отримати затверджені бланки для отримання послуг. Налагоджений автоматизований друк бланків, планування денного навантаження, діє електронний архів.</p>
      <p>Крім цього, суб’єкти звернення через вебсайт ЦНАП мають можливість реєструватись в електронній черзі. При цьому мають можливість самостійно обрати зручний час та зареєструватись в електронній черзі з будь-якого населеного пункту України.</p>
      <blockquote><i>«При цьому ЦНАП є спроможним обслуговувати через Департамент «Центр надання адміністративних послуг у місті Кременчуці» мешканців Кременчуцького району без збільшення штатних одиниць. Кошти, що надходитимуть від суб’єктів звернень під час отримання платних послуг, спрямовуватимуться до бюджету м. Кременчука. З врахуванням викладеного, доцільним є ініціювання питання щодо організації роботи міськрайонного ЦНАП та укладення відповідного Меморандуму про співпрацю у сфері надання адміністративних послуг з Кременчуцькою районною державною адміністрацією», </i>- йдеться в пояснювальній записці до проекту вищезгаданого рішення.</blockquote>
      <p>Нагадаємо,  <b><a href="https://kg.ua/news/odruzhitisya-za-dobu-mozhna-teper-i-v-kremenchuckomu-cnapi">Одружитися за добу можна тепер і в Кременчуцькому ЦНАПі</a></b></p>
      <p>Читайте<b>: <a href="https://kg.ua/news/u-kremenchuckomu-cnapi-elektronna-cherga-zapobigaie-utvorennyu-realnoyi">У Кременчуцькому ЦНАПі електронна черга запобігає утворенню реальної</a></b></p>
      <p>Також нагадаємо:<b> <a href="https://kg.ua/news/u-cnapi-kremenchuzhani-zmozhut-otrimati-bezkoshtovni-konsultaciyi-z-pensiynih-pitan-kozhnoyi">У ЦНАПі кременчужани зможуть отримати безкоштовні консультації з пенсійних питань кожної п'ятниці</a></b></p>
      <p> </p>
      <p>Світлана Павленко</p>
    </article>
  </body>
</html>