<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1273129/pas-maar-op-vooral-oudere-collegas-geloven-niet-dat-je-echt-ziek-bent.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-22T08:50:17+00:00"/>
    <meta property="og:title" content="Pas maar op: vooral oudere collega’s geloven niet dat je echt ziek bent"/>
    <meta property="og:description" content="Je snift, je snuift, je voorhoofd is warm en je voelt je verre van prettig. Logisch dat je erover denkt je ziek te melden...."/>
  </head>
  <body>
    <article>
      <h1>Pas maar op: vooral oudere collega’s geloven niet dat je echt ziek bent</h1>
      <address><time datetime="2019-11-22T08:50:17+00:00">22 Nov 2019, 08:50</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Je snift, je snuift, je voorhoofd is warm en je voelt je verre van prettig. Logisch dat je erover denkt je ziek te melden. Hoewel je vermoedelijk ook een serieuze griep te pakken hebt, word je helaas door een meerderheid van je collega’s niet geloofd als je thuis blijft.</p>
      <p>Bijna 60 procent van de werknemers denkt dat een collega weleens ten onrechte thuis blijft. Dat blijkt uit onderzoek onder 1.038 Nederlandse werknemers in loondienst, uitgevoerd in opdracht van XpertHR. Bij werknemer boven de 60 ligt dat percentage op 71 procent. In de leeftijdscategorie 50-59 jaar is dat 53 procent.</p>
      <p>Wieneke Brandt van XpertHR legt uit dat oudere werknemers een andere arbeidsmoraal hebben. “Die generatie is over het algemeen wat calvinistischer ingesteld en meldt zich niet snel ziek. Bij een ander zullen ze een ziekmelding dan eerder als onterecht zien.’’ </p>
      <p>Maar hebben ze gelijk? Van de werknemers tussen de 30 en 39 jaar oud geeft 16 procent toe weleens thuis te zijn gebleven terwijl ze niet echt ziek waren. Gemiddeld is dat 12 procent.</p>
      <p>Melden werknemers zich vaak ziek dan is dat meestal een teken dat er meer aan de hand is. “Als het werk mensen te veel wordt, halen ze minder plezier uit hun baan en raken ze hun motivatie kwijt. Dan wordt de drempel lager voor iemand om zich zomaar ziek te melden.’’ </p>
      <p><b>Bron(nen):   </b><a href="https://www.ad.nl/ad-werkt/meerderheid-werknemers-verdenkt-collega-van-onterechte-ziekmelding~a565c4f3/">AD</a>      </p>
    </article>
  </body>
</html>