<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-az-ellenorzott-webaruhazak-90-szazalekanal-talaltak-valamilyen-jogsertest/"/>
    <meta property="og:site_name" content="lokál"/>
    <meta property="article:published_time" content="2019-11-22T08:20:09+00:00"/>
    <meta property="og:title" content="Az ellenőrzött webáruházak 90 százalékánál találtak valamilyen jogsértést"/>
    <meta property="og:description" content="Az ellenőrzött webáruházak 90 százalékánál találtak valamilyen jogsértését az elmúlt években - mondta Keszthelyi Nikoletta, az Innovációs és Technológiai Minisztérium (ITM) fogyasztóvédelemért felelős helyettes államtitkára péntek reggel az M1 aktuális csatornán."/>
  </head>
  <body>
    <article>
      <h1>Az ellenőrzött webáruházak 90 százalékánál találtak valamilyen jogsértést</h1>
      <address><time datetime="2019-11-22T08:20:09+00:00">22 Nov 2019, 08:20</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2018/04/n%C5%91-laptop-pexels-1280x854.jpg"/>
      </figure>
      <p>
        <b>Az ellenőrzött webáruházak 90 százalékánál találtak valamilyen jogsértését az elmúlt években – mondta Keszthelyi Nikoletta, az Innovációs és Technológiai Minisztérium (ITM) fogyasztóvédelemért felelős helyettes államtitkára péntek reggel az M1 aktuális csatornán.</b>
      </p>
      <p>Elmondta, az elmúlt években több ezer ellenőrzést hajtottak végre a webáruházakban, és ezernél is több próbavásárlást végeztek.</p>
      <p>A webáruházaknak nagyon részletes jogszabályoknak kell megfelelniük, a legfontosabbnak mondta közülük a tájékoztatási kötelezettséget.</p>
      <p>Egy olyan webáruháznál, ahol hiányosak például a cégről, vagy a megvásárolni kívánt termékről szóló információk, nem érdemes vásárolni – mondta.</p>
      <p>Ha valaki úgy dönt, hogy rendel valamit, ajánlott utólag, a futárnak fizetni, vagy, ha ez nem lehetséges, akkor inkább bankkártyával, mert ha nem érkezik meg a termék, akkor van lehetőség arra, hogy bank visszafordítsa a tranzakciót – tette hozzá.</p>
    </article>
  </body>
</html>